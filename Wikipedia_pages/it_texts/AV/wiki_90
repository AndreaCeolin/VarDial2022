{"id": "3913859", "revid": "1543377", "url": "https://it.wikipedia.org/wiki?curid=3913859", "title": "Ace of Aces (librogame)", "text": "Ace of Aces \u00e8 una serie di librogame di combattimenti aerei nella prima guerra mondiale, progettata da Alfred Leonardi e pubblicato per la prima volta dalla Gameshop Inc nel 1980. Il gioco ha ricevuto il Charles S. Roberts Award come \"Gamer Choice\" del 1980 e venne inserito nella Adventure Gaming Hall of Fame nel 1994.\nPoco dopo la pubblicazione la Gameshop cambi\u00f2 nome in Nova Game Design. Al 2012 il gioco \u00e8 di propriet\u00e0 della Flying Buffalo.\nMeccanismo del gioco.\nOgni set di gioco include un paio di libretti, uno per ogni giocatore (generalmente marcati \"German\" e \"Allied\"), questi sono simili a un librogame, ma ogni pagina invece di contenere un brano della storia, indica dove si trova l'aereo del giocatore e il libretto stesso rappresenta un aereo da caccia della prima guerra mondiale. Ogni giocatore guarda alla stessa pagina del suo libro, l'illustrazione di quella pagina mostra la vista dalla cabina di guida del suo aereo con in vista l'avversario. Lungo il fondo della pagina ci sono una serie di manovre che possono essere eseguite, con un numero di pagina sotto di esse (le manovre sono costanti in ogni pagina, ma rimandano a pagine diverse a seconda della pagina in cui si trovano).\nOgni giocatore sceglie una manovra. Entrambi i giocatori annunciano contemporaneamente il numero di pagina corrispondente all'avversario. Ogni giocatore sfoglia il libretto fino alla pagina annunciata dall'avversario, controlla la pagina indicata sotto alla sua manovra su quella pagina e va alla nuova pagina. Completate queste operazioni entrambi saranno a una nuova pagina (la stessa) e avranno ognuno la nuova visuale dell'altro. Questo procedimento viene ripetuto fino a quando uno dei due non riesce a inquadrare l'avversario nel mirino del suo armamento e pu\u00f2 abbatterlo.\nLe manovre possibili in entrambi i libri sono le stesse, e ogni set del gioco rappresenta un tipo generale di caccia con capacit\u00e0 di manovra simili. Set diversi sono compatibili uno con l'altro purch\u00e9 ognuno scelta un libretto della fazione opposta all'altro.\nInoltre un giocatore pu\u00f2 \"volare in solitario\" scegliendo un libretto ed eseguendo manovre. Il risultato non simile all'usare l'aereo avversario disegnato sulle pagine del libro, come un punto di riferimento spaziale fisso. In questa maniera un nuovo giocatore pu\u00f2 prendere confidenza con le varie manovre.\nUn foglio di regole aggiuntivo contiene regole \"intermediate\" e \"avanzate\". Queste regole aggiungono al gioco base fattori come differenze di quota, quantit\u00e0 di munizioni, velocit\u00e0 del vento e inceppamento delle mitragliatrici, invece di assumere che i caccia dispongano di munizione infinite, siano armati con mitragliatrici che non si possono inceppare e volino alla stessa quota senza vento.\nNonostante una percepita mancanza di \"realismo\" da parte di alcuni, il gioco base fu estremamente popolare e semplice da imparare e la possibilit\u00e0 di poterlo giocare ovunque ci fosse spazio per un paio di persone.\nInfluenze.\n\"Ace of Aces\" fu il primo gioco di questo tipo, ma altri vennero prodotti. \"Bounty Hunter\" usava praticamente lo stesso formato per duelli tra pistoleri western (venne pubblicato solo il set \"Shootout at the Saloon\"). \"Dragonriders of Pern\", basato sul ciclo dei Dragonieri di Pern di romanzi di Anne McCaffrey.\nUn altro librogame sempre progettato da Alfred Leonardi, che per\u00f2 usava delle meccaniche diverse, fu \"Lost Worlds\". Joe Dever us\u00f2 anch'esso questo stile di librogame in un'ambientazione fantasy per la sua serie \"Combat Heroes\"."}
{"id": "3913864", "revid": "1543377", "url": "https://it.wikipedia.org/wiki?curid=3913864", "title": "James B. Kaler", "text": "Professore emerito dell'Universit\u00e0 dell'Illinois, ritiratosi nel 2003 dall'attivit\u00e0 didattica, \u00e8 conosciuto in particolar modo per la sua attivit\u00e0 divulgativa sull'astronomia in genere, con la pubblicazione di libri, di articoli su riviste, l'apparirizione su tv e radio dell'Illinois e per i suoi scritti, negli ultimi anni, sul sito dell'universit\u00e0, con la sua sezione \"STARS\".\nBiografia.\nDopo aver ottenuto il bachelor all'Universit\u00e0 del Michigan nel 1969, Jim Kaler ottenne il Ph.D. in astronomia alla UCLA nel 1964.\nLa sua carriera professionale era iniziata nel 1958 come professore assistente all'Universit\u00e0 dell'Illinois; nel 1968 divenne professore associato e nel 1976, sempre alla medesima universit\u00e0, divenne \"full professor\" (senior) della facolt\u00e0 di astronomia. Si ritir\u00f2 nel 2003, restando professore emerito dell'Universit\u00e0 dell'Illinois.\nOpere, premi e riconoscimenti.\nKaler ha scritto su oltre 120 giornali, in particolar modo lavori su: composizione chimica delle nebulose planetarie, linee di emissione delle nebulose planetarie e diffuse, e sull'evoluzione stellare..\nHa scritto inoltre su varie riviste, specializzate e non, e pubblicato diversi libri, alcuni dei quali sono:\nKaler \u00e8 stato presidente del consiglio di amministrazione della Societ\u00e0 Astronomica del Pacifico e per omaggiare la sua instancabile attivit\u00e0 all'asteroide 1998 JK, scoperto nel 1998, \u00e8 stato dato il nome di 17851 Kaler.\nIl suo database stellare \"Stars\", sul sito dell'Universit\u00e0 dell'Illinois, ha avuto dalla sua nascita oltre 4 milioni di visitatori."}
{"id": "3913867", "revid": "640277", "url": "https://it.wikipedia.org/wiki?curid=3913867", "title": "Jim Kaler", "text": ""}
{"id": "3913872", "revid": "287204", "url": "https://it.wikipedia.org/wiki?curid=3913872", "title": "Achille Errani", "text": "Biografia.\nAllievo di Vaccai al Conservatorio di Milano, dove fu ammesso nel 1840, debutt\u00f2 cinque anni dopo al Teatro Municipale di Reggio Emilia nel ruolo di Lorenzo ne \"La Cantante\" di Gualtiero Sanelli. Nel 1859 lasci\u00f2 l'Europa per l'Avana, scritturato dall'impresario Max Maretzek. Giunse a New York l'anno successivo esordendo al \"Winter Garden\", e nel 1861 \u00e8 stato Alfredo nella \"Traviata\" accanto alla Patti. Nel 1863 cant\u00f2 in Messico e, dopo la fine dalla guerra di secessione americana cont\u00f2 nei teatri degli ex stati confederati del Sud. Si stabil\u00ec infine a New York dove fu insegnante di canto. Fra i suoi pi\u00f9 famosi allievi: Minnie Haulk ed Emma Abbott."}
{"id": "3913875", "revid": "287204", "url": "https://it.wikipedia.org/wiki?curid=3913875", "title": "Ace of Aces", "text": ""}
{"id": "3913890", "revid": "729019", "url": "https://it.wikipedia.org/wiki?curid=3913890", "title": "Max Koegel", "text": "criminale,\nBiografia.\nPrimi anni.\nMax Koegel \u00e8 nato il 16 ottobre 1895 a F\u00fcssen, nel Regno di Baviera. Era il quarto figlio di un carpentiere che lavorava in una fabbrica di mobili locale. Poco prima del suo sesto compleanno, la madre di Koegel mor\u00ec per complicazioni inerenti al parto. Nel 1907 rimase orfano anche del padre e Max fu mandato a vivere con una famiglia in una fattoria nelle vicinanze della casa dove viveva precedentemente. Dovette lasciare la scuola, per cominciare la sua formazione come pastore. In seguito lavor\u00f2 pure come guida alpina.\nQuando scoppi\u00f2 la prima guerra mondiale, Koegel ader\u00ec volontariamente al primo plotone fanteria di Baviera. Serv\u00ec nelle forze armate fino al 12 gennaio 1919 dove raggiunse il grado di caporale. Fu ferito tre volte, in particolare durante la Battaglia di Verdun, e ricevette di conseguenza la Croce di Ferro di seconda classe.\nDopo la guerra, Koegel, una volta tornato in Baviera, lavor\u00f2 come impiegato doganale a Garmisch-Partenkirchen. Nel 1920 lasci\u00f2 il servizio militare ed apr\u00ec un negozio di souvenir. Tuttavia, quattro anni pi\u00f9 tardi ha presentato istanza di fallimento dopo essere stato accusato di frode, per il quale ha ricevuto una sospensione condizionale della licenza. Ha continuato a viaggiare per lavoro in Svizzera ed Austria, prima di tornare a F\u00fcssen, dove ha ottenuto un posto di lavoro nella vecchia fabbrica di mobili di suo padre. In quel periodo, si un\u00ec al Volkischer Bund e Bund Oberland, entrambe organizzazioni di estrema destra ed anti semite. Nel 1929 gli mor\u00ec il figlio di appena 8 anni, a causa del morbillo e 10 anni dopo il suo matrimonio fall\u00ec con un divorzio. Il 2 maggio 1932 Max Koegel si iscrisse alla NSDAP (tess. 1179781) e un mese pi\u00f9 tardi divenne un membro delle SS (tess. 37.644).\nServizio nelle SS.\nNel 1937 Koegel divenne aiutante nel campo di concentramento di Dachau, e successivamente comandante. Dal 1938 al 1942 fu il primo \"Direktor\" (amministratore delegato) e poi comandante del campo di lavoro femminile di Lichtenburg. Dopo avere ricevuto il grado di Sturmbannf\u00fchrer (Maggiore) delle SS, fu nominato comandante a Ravensbr\u00fcck. Nel 1942 divenne comandante del Campo di concentramento di Majdanek e responsabile dell'installazione delle camere a gas in questo campo. Dal 1943 al 1945 fu comandante del campo di concentramento di Flossenb\u00fcrg.\nArresto e morte.\nDopo la guerra Koegel si dette alla fuga e non fu arrestato fino al 26 giugno 1946 a Schwabach, una cittadina nei pressi di Norimberga. Si tolse la vita tramite impiccagione, nella sua cella, il giorno dopo, il 27 giugno 1946."}
{"id": "3913908", "revid": "767487", "url": "https://it.wikipedia.org/wiki?curid=3913908", "title": "Prem Rog", "text": "Prem Rog (hindi:\u092a\u094d\u0930\u0947\u092e \u0930\u094b\u0917) \u00e8 un film indiano di Bollywood del 1982 diretto e prodotto da Raj Kapoor. \"Prem Rog\" significa letteralmente \"Malato d'amore\", ed il film racconta le vicende di un uomo innamorato di una donna vedova di uno stato sociale superiore al suo. Il film ha ricevuto numerose nomination ai Filmfare Awards, vincendo quello per il miglior regista, per la migliore attrice (Padmini Kolhapure), al miglior montaggio ed ai migliori testi musicali."}
{"id": "3913921", "revid": "196390", "url": "https://it.wikipedia.org/wiki?curid=3913921", "title": "Fate/Stay Night", "text": ""}
{"id": "3913924", "revid": "125788153", "url": "https://it.wikipedia.org/wiki?curid=3913924", "title": "Kana Ueda", "text": " \u00c8 principalmente conosciuta per i ruoli di Yumi Fukuzawa in \"Maria-sama ga Miteru\", Rin Tohsaka in \"Fate/Stay Night\" e Hayate Yagami in \"Mah\u014d sh\u014djo Lyrical Nanoha A's\" e \"Strikers\". \u00c8 celebre il suo forte accento di Kansai, con cui caratterizza alcuni dei suoi ruoli.\nRuoli.\nAnime.\n2001\n2002\n2003\n2004\n2005\n2006\n2007\n2008\n2009\n2010\n2011\n2012\n2016\n2018\nVideogiochi.\n2001\n2002\n2003\n2004\n2005\n2006\n2007\n2008\n2009\n2010\n2011\n2012"}
{"id": "3913926", "revid": "522912", "url": "https://it.wikipedia.org/wiki?curid=3913926", "title": "Sessil Karatantcheva", "text": ""}
{"id": "3913929", "revid": "1032083", "url": "https://it.wikipedia.org/wiki?curid=3913929", "title": "Laura Proietti", "text": "Componente dell'organizzazione armata di sinistra denominata Nuove Brigate Rosse, venne arrestata il 24 ottobre 2003 e poi condannata, in via definitiva, a venti anni di reclusione nel processo per l'omicidio del docente universitario e dirigente pubblico Massimo D'Antona.\nL'arresto e le accuse.\nUn passato da militante del \"Movimento per la casa\" romano e, pi\u00f9 in generale, nell'Autonomia capitolina, la Proietti venne arrestata alle 4 del mattino del 24 ottobre 2003 a Poltu Quatu, piccolo comprensorio a due passi dalla Costa Smeralda (in Sardegna), dove si era trasferita, dall'inizio della stagione estiva, per lavorare come cameriera presso il ristorante \"Dell'Orso\". L'ordine di fermo, firmato dai Gip Pietro Saviotti e Franco Ionta, assieme a lei porta in cella altri sei presunti brigatisti, tutti accusati di partecipazione a banda armata, nell'ambito dell'inchiesta per l'omicidio di Massimo D'Antona. A incastrare la Proietti \u00e8 l'esame del DNA ricavato dalla saliva presente su un mozzicone di sigaretta recuperato a Roma, il 16 ottobre precedente, dagli investigatori che la pedinavano, e perfettamente combaciante con quello di un capello trovato all'interno del furgone Nissan utilizzato da terroristi per l'attentato di via Salaria.\nNelle accuse si fa riferimento soprattutto alla sua partecipazione all'inchiesta di preparazione dell'omicidio D'Antona, oltre che di aver operato come \"staffetta\", la mattina stessa dell'attentato, posizionandosi ad un incrocio di strada per controllare che non ci fossero imprevisti, mentre i suoi compagni portavano a termine l'azione armata. Infine le viene addebitato anche l'utilizzo di un'utenza telefonica cosiddetta \"di organizzazione\", ritenuta nella disponibilit\u00e0 anche della Lioce e su cui sarebbero state ricevute delle telefonate proprio nei giorni immediatamente prima l'agguato.\nLa dissociazione.\nPochi giorni prima dell'inizio del processo a suo carico, interrogata nel carcere di Santa Maria Capua Vetere, decide di confermare le accuse a suo carico e ammettere di aver fatto parte delle Nuove Brigate Rosse e di aver partecipato all'azione che port\u00f2 all'omicidio. Una scelta di dissociazione dall'organizzazione a cui segue la richiesta di essere giudicata con il rito abbreviato e che verr\u00e0 completamente esplicitata in aula con un memoriale letto ai giudici in cui racconta e spiega la sua scelta, assumendosi le responsabilit\u00e0 dei propri errori.\n\"All'epoca ritenevo che la lotta armata fosse l'unica alternativa possibile per opporsi a un sistema responsabile secondo me delle profonde ingiustizie. Non voglio sottrarmi alle mie responsabilit\u00e0, ma chiarire la mia posizione all'interno delle Br. Sento il peso di quello che \u00e8 successo e non voglio speculare sul dolore altrui. Ho sempre condiviso le linee dell'organizzazione per\u00f2 dopo l'omicidio D'Antona ho messo in discussione queste convinzioni, queste certezze. Il mio distacco progressivo \u00e8 cominciato allora. E a dicembre, dopo aver partecipato ad una rapina a Siena, sono uscita volontariamente e definitivamente dalla lotta armata. Ho rigettato la lotta armata come forma di lotta politica perch\u00e9 non ero pi\u00f9 sicura delle mie convinzioni maturate sino ad allora. Quando ho deciso di uscire avevo una confusione indescrivibile, non ero pi\u00f9 sicura di nulla.\"\nLa condanna.\nNel primo grado del processo per l'omicidio di Massimo D'Antona, giudicata con il rito abbreviato assieme all'altra brigatista \"pentita\" Cinzia Banelli, il 1\u00ba marzo 2005 viene condannata all'ergastolo. Pena ridotta dalla seconda Corte d'assise d'appello di Roma che, nella sentenza del 28 giugno 2006, trasforma il carcere a vita in vent'anni di reclusione, resi poi definitivi in Cassazione, nell'ultimo grado di giudizio il 28 giugno 2007."}
{"id": "3913930", "revid": "1305772", "url": "https://it.wikipedia.org/wiki?curid=3913930", "title": "Stile Liang di Baguazhang", "text": "Lo \"Stile Liang del Palmo degli Otto Trigrammi \" ()\n\u00e8 un ramo dello stile Baguazhang trasmesso da Liang Zhenpu e poi dai suoi allievi. In alcuni scritti a \"Stile Liang\" viene preferito il termine \"Scuola Liang \" (). Questa branca ha raccolto elementi degli altri principali rami, visto che Liang Zhenpu ricevette anche gli insegnamenti dei principali allievi di Dong Haichuan, in particolare integra: Scuola Yin di Baguazhang, Scuola Cheng di Baguazhang, Scuola Shi di Baguazhang e Scuola Liu di Baguazhang.\nIl modo di spostarsi \"viaggiando nel fango \" () \u00e8 considerato caratteristico di questa scuola.\nSequenze dello stile Liang.\nQuesta scuola di Baguazhang utilizza nella propria didattica numerose sequenze, sia a mano nuda, sia con armi che in coppia (questi ultimi detti Duilian).\nQuesti i Taolu a mano nuda:\nQueste sono le sequenze con armi:\necc.;\nQuesti sono i Duilian:\nLao Bazhang nello stile Liang.\nGli \"Otto palmi antichi\", anche detti \"Mubazhang\" (\u6bcd\u516b\u638c, otto palmi madre), oppure \"Badazhang\" (\u516b\u5927\u638c, otto grandi palmi) o infine \"Bianshizhang\" (\u53d8\u5f0f\u638c, palmi che cambiano forma) sono fondamentali di movimenti che sono riscontrabili con nomi e sequenze differenti in tutte le scuole di Baguazhang. I nomi delle tecniche e l'ordine con cui sono elencate caratterizzano una scuola piuttosto che un'altra. Esistono tre diversi elenchi degli \"Otto palmi antichi \" () dello stile Liang .\nPrimo elenco:\nSecondo elenco:\nTerzo elenco:\nAudiovisivi.\nCon il titolo \"Liangshi Baguazhang \u6881\u5f0f\u516b\u5366\u638c\" \u00e8 stata pubblicata una serie di DVD, dimostrata da Zhang Quanliang \u5f20\u5168\u4eae , contenenti questi argomenti: \"Laobazhang\u8001\u516b\u638c\", \"Zhoushen Da Lian Fa\u5468\u8eab\u5927\u7ec3\u6cd5\", \"Danshi Zhuanzhang \u5355\u5f0f\u8f6c\u638c\", \"Dancao Bashi he Duilian Bashi \u5355\u64cd\u516b\u5f0f\u548c\u5bf9\u7ec3\u516b\u5f0f\", \"Bufa \u6b65\u6cd5\", \"Quan , Xie Taolu Xinshang \u62f3\u3001\u68b0\u5957\u8def\u6b23\u8d4f\", \"Zhuangfa \u6869\u6cd5\"."}
{"id": "3913937", "revid": "599013", "url": "https://it.wikipedia.org/wiki?curid=3913937", "title": "Cataldo Montesanto", "text": "Carriera.\nHa disputato 55 partite in Serie B con le maglie di e ."}
{"id": "3913940", "revid": "1305772", "url": "https://it.wikipedia.org/wiki?curid=3913940", "title": "Sweet Ange", "text": " \u00e8 un videogioco per Game Boy Color della serie \"Angelique\" sviluppato e pubblicato dalla KOEI. \u00c8 un videogioco di simulazione culinaria con alcuni elementi tipici dei simulatori di appuntamenti. Al giocatore viene data la possibilit\u00e0 di scegliere fra quattro personaggi: Angelique Limoges, Rosalia de Catargena, Angelique Collet e Rachel Hart.\nLa storia prende piede diversi anni prima degli eventi del primo videogioco di \"Angelique\" e tutti i personaggi sono considerevolmente pi\u00f9 giovani. I guardiani sono conosciuti come i Cavalieri Dolci, ed ognuno di loro \u00e8 abbinato ad una categoria di dessert. L'obiettivo del gioco \u00e8 vincere al Concorso delle Rose, una gara di cucina tenuta presso la Smallney Academy, e diventare amico di uno dei Cavalieri Dolci nel corso della storia.\nDato che la storia \u00e8 ambientata in un universo alternativo rispetto a quello degli altri giochi, \"Sweet Ange\" non \u00e8 considerato parte della linea narrativa ufficiale di \"Angelique\"."}
{"id": "3913942", "revid": "599013", "url": "https://it.wikipedia.org/wiki?curid=3913942", "title": "Marco Zaninelli", "text": "Statistiche.\nCarriera.\nGli inizi in LND (1992-1996).\nGioca per 4 anni con la Settaurense, squadra del Trentino. Colleziona tra il 1992 e il 1996 12 reti in 97 presenze.\nIn Serie C tra Lumezzane e Pro Vercelli (1996-2004).\nTra il 1996 e il gennaio 2001 colleziona ben 55 presenze con la maglia del tra C2 e C1, non trovando per\u00f2 la via del gol.\nNel gennaio 2001 viene ceduto alla Pro Vercelli, alla quale rimane fino alla fine della stagione calcistica, quindi per 6 mesi. Qui trova anche il suo primo gol in campionati professionisti. A fine stagione torna al .\nMilita con i rossoblu fino al 2004, collezionando altri 5 gol in 59 ulteriori presenze. Conclude il suo bottino col con 114 presenze e 5 gol, questi ultimi tutti collezionati nella sua seconda esperienza in rossoblu.\nL'esordio in Serie B e le stagioni in cadetteria (2004-2009).\nNell'estate 2004 viene acquistato dal Treviso, club di Serie B. Esordisce nella serie cadetta da titolare alla prima giornata l'11 settembre 2004, a 27 anni, saltando poi le 6 successive partite ma giocando pi\u00f9 o meno regolarmente le altre, a volte da subentrando o a volte da titolare. Il 30 ottobre 2004 \u00e8 protagonista di uno sfortunato autogol nel pareggio per 1-1 contro il Piacenza.\nA fine stagione il Treviso viene promosso in Serie A, a causa del Caso Genoa del 2005, ma il giocatore viene ceduto al , tornando cos\u00ec in Serie B.\nCol milita tra il 2005 e il 2007 due campionati di Serie B. Qui trova anche il suo primo gol nella seconda serie italiana, il 23 gennaio 2006 nella vittoria per 2-0 contro il Mantova. Trover\u00e0 il secondo gol la successiva stagione, il 10 febbraio 2007 contro il Crotone. Nelle due stagioni in romagna ricever\u00e0 un totale di 14 cartellini gialli e ben 3 cartellini rossi.\nLa stagione 2007-2008 lo vede allo Spezia, dove gioca solo 16 spezzoni di partita e trova un solo gol, il 25 settembre 2007 contro il Frosinone.\nNel 2008-2009 torna al Treviso, squadra con cui ha esordito in Serie B, con cui collezioner\u00e0 il suo ultimo gol in Serie B, quello del 1 novembre 2008 nel pareggio contro l'Albinoleffe. Collezioner\u00e0 anche, alla 42 esima giornata di campionato, il 30 maggio 2009, all'et\u00e0 di 32 anni, subentrando al 59\u00ba a William Pianu, la sua ultima presenza in cadetteria.\nRimane svincolato fino al dicembre 2009.\nIl finale di carriera (2009-2021).\nTorna in Lega Pro dopo 5 anni, firmando nel dicembre 2009 fino al 2010 col Pergocrema, col quale finisce ai playout, salvandosi.\nDal 2010 al 2012, milita al Mantova, prima in Serie D poi in Serie C, in cui trova 4 gol in 42 presenze. A fine stagione decide di approdare al Calciochiese in promozione trentina. \nNel 2021 all\u2019et\u00e0 di 44 anni continua a giocare per Asd Settaurense 1934."}
{"id": "3913952", "revid": "109189140", "url": "https://it.wikipedia.org/wiki?curid=3913952", "title": "Bray Productions", "text": "Bray Productions o Bray studios \u00e8 stato uno tra gli studi di produzione di cortometraggi animati pi\u00f9 importanti nel periodo antecedente alla prima guerra mondiale.\nStoria.\nLo studio \u00e8 stato fondato nel 1913 (alcuni indicano il 1914) da John Randolph Bray, e forse \u00e8 stato il primo studio di produzione interamente dedicato all'animazione, anche se probabilmente \u00e8 stato battuto per pochi mesi dallo studio di Raoul Barr\u00e9.\nLa prima serie di Bray fu Colonel Heeza Liar.\nTra i suoi pi\u00f9 grandi animatori si annoverano anche i fratelli Fleischer che entrarono a far parte dello studio nel 1916.\nI Bray studios produssero anche Krazy Kat dopo aver acquistato le licenze nel 1919 dalla Film Service International.\nBray per la distribuzione dei suoi film inizi\u00f2 con Path\u00e9 per poi passare alla Paramount nel 1916, e poi alla Goldwyn Pictures (la futura Metro Goldwyn Mayer) nel 1919, il passaggio da Paramount a Goldwyn comprendeva anche una re-incorporazione dello studio, che prender\u00e0 la denominazione di Bray Pictures Corporation.\nDurante la prima guerra mondiale, Bray assegn\u00f2 idue dei suoi animatori: Leventhal e Max Fleischer a due unit\u00e0 per creare cartoni animati educativi per l'esercito degli Stati Uniti, cosa che procur\u00f2 a Bray e ai suoi studios molta pubblicit\u00e0 che lo far\u00e0 avvantaggiare dopo la guerra infatti gli studios di Bray furono sommersi da ordini nel dopoguerra da parte del governo e le grandi imprese per fare film educativi e in questo periodo, Bray spost\u00f2 l'attenzione della sua azienda dal divertimento all'istruzione.\nIl primo cartone animato a colori.\nLa Bray Pictures produsse il cortometraggio The debut of Thomas Cat, considerato il primo cartone animato a colori, fatto in Brewster Color un processo con emulsione a 2 colori, ma questo procedimento fu giudicato troppo costoso per uso commerciale. (anche se alcuni sostengono che il primo corto animato \u00e8 stato realizzato dalla societ\u00e0 Natural Kinematograph il corto Gollywog Land (1912, UK), un film in stop motion colorato con tecnica Kinemacolor, che conteneva anche live action.\nIl declino.\nNel 1919 le spese superano le entrate, e nel gennaio del 1920, Samuel Goldwyn che aveva acquistato una partecipazione di controllo in Bray Pictures ordin\u00f2 una riorganizzazione massiccia, che port\u00f2 nel giro di poco tempo all'esodo di talenti, tra cui Max Fleischer, che si port\u00f2 dietro anche la sua creatura, la serie Out of the Inkwell fino ad allora prodotta da Bray che intanto si era concentrato a battere Hal Roach nel genere del film commedia, con la serie disastrosa \"The McDougall Alley Kids\".\nLo sperpero di soldi, la fuga dei grandi animatori e le cattive politiche di gestione portarono gli studi a una lenta agonia durante gli anni dell'avvento del cinema sonoro, rimase in piedi solo il ramo educativo-commerciale della societ\u00e0, la Brayco o Bray &amp; Co, che continu\u00f2 a realizzare pellicole per lo pi\u00f9 dal 1920 fino alla sua chiusura nel 1963.\nBisogna ricordare che tra i talenti che lavorarono per Bray c'erano animatori che poi fecero la storia del cinema d'animazione come Pat Sullivan, Max Fleischer e Dave Fleischer, Walter Lantz solo per citarne i pi\u00f9 famosi.\nFilmografia.\nSerie prodotte dalla casa di produzione di JR Bray"}
{"id": "3913961", "revid": "1305772", "url": "https://it.wikipedia.org/wiki?curid=3913961", "title": "HNLMS Karel Doorman", "text": "HNLMS Karel Doorman o \"Zr. Ms. / Hr. Ms.\" \u00e8 il nome di varie navi della marina militare olandese in servizio dopo la seconda guerra mondiale ed intitolate in onore dello schout-bij-nacht olandese Karel Doorman.\n\"HNKMS\" significa in inglese: \"His/Her Dutch Majesty's Ship\", in neerlandese la sigla \u00e8 \"Zr. Ms.\" per \"Zijner Majesteits\" o \"Hr. Ms.\" per \"Harer Majesteits\", a seconda se rispettivamente il sovrano dei Paesi Bassi \u00e8 uomo o donna."}
{"id": "3913962", "revid": "62405532", "url": "https://it.wikipedia.org/wiki?curid=3913962", "title": "HNLMS Karel Doorman (R81)", "text": ""}
{"id": "3913964", "revid": "22229", "url": "https://it.wikipedia.org/wiki?curid=3913964", "title": "Convenzione Europea dei Diritti dell'Uomo", "text": ""}
{"id": "3913968", "revid": "1543377", "url": "https://it.wikipedia.org/wiki?curid=3913968", "title": "Marie-No\u00eblle Ada Meyo", "text": "Marie-Noelle Ada \u00e8 stata eletta Miss Gabon all'et\u00e0 di ventuno anni il 29 dicembre 2011 presso \"City of Democracy\" a Libreville, dove la modella ha partecipato in rappresentanza della provincia di Ngouni\u00e9. La modella ha ottenuto la corona del concorso, piazzandosi davanti a Divouvi Channa e Nyangue Cherolle Boubeya, rispettivamente seconda e terza classificata. La modella ha vinto un assegno di due milioni di franchi CFA, una borsa di studio negli Stati Uniti o in Canada con un valore di 50 milioni di franchi, uno stipendio mensile per 1 anno, un pezzo di terra coltivabile ed una macchina di lusso.\nMarie-Noelle Ada rappresenter\u00e0 la propria nazione a Miss Universo 2012. Si tratta della prima volta che il Gabon prende parte al concorso di bellezza Miss Universo. Ha inoltre preso parte a Miss Mondo 2012."}
{"id": "3913971", "revid": "765341", "url": "https://it.wikipedia.org/wiki?curid=3913971", "title": "Saluti da Moonlight", "text": "Saluti da Moonlight \u00e8 una storia a fumetti pubblicata sull'albo n\u00b0 261 della serie a fumetti Dylan Dog ideata da Tiziano Sclavi ed edita dalla Sergio Bonelli Editore uscito in edicola nel giugno 2008, scritta da Giovanni Di Gregorio e disegnata da Giovanni Freghieri con copertina di Angelo Stano. All'interno della saga del personaggio \u00e8 importante in quanto vi si spiegano i motivi per cui Dylan Dog non invecchia.\n\u201c\"Si invecchia quando si abbandonano i propri sogni...\"\n\"Giovane \u00e8 chi accetta, nonostante tutto, di continuare ad amare e a soffrire...\"\n\"...chi non indietreggia di fronte all'incerto, e spesso crudele, gioco della vita.\"\n\"\u00c8 per questo che per Dylan gli anni non passeranno...\"\n\"Rester\u00e0 uguale a se stesso, un eterno ragazzo, fino alla fine dei suoi giorni...\"\u201d\nGi\u00e0 alla presentazione dell'albo circa un mese prima della sua pubblicazione si sono scatenate l'attesa dei fan e le discussioni sui vari forum dedicati che giudicarono la copertina fra le pi\u00f9 belle della serie. Nonostante quanto possano far sembrare il titolo e la copertina non si tratta del sequel del n\u00b0 74 (Il lungo addio) anche se i riferimenti a Marina Kimball sono presenti nei ricordi, nei sogni e nei pensieri del protagonista (\u201c\"\u2026 io ancora sto male per una ragazza conosciuta quand'ero un adolescente...\"\u201d) sia nelle poesie citate nell'albo (\u201c\"...Ella non pu\u00f2 sfiorire e, seppur mai colta, per sempre l'amerai e lei sar\u00e0 per sempre bella\"\u201d. - di John Keats). Come ulteriore omaggio al personaggio di Marina in questo albo la sua bellezza \u00e8 affidata alla matita di Giovanni Freghieri, il disegnatore noto proprio per l'avvenenza delle \u201csue\u201d donne di carta.\nTrama.\nUna vecchia cartolina ingiallita dal tempo fuoriesce da un libro impolverato e per Dylan Dog si riaccendono i malinconici ricordi del suo primo e sfortunato grande amore. Ma per Dylan la dimensione dei sogni e degli ideali \u00e8 ancora forte e viva e grazie allo scatenarsi delle sue emozioni dovuto al ritrovamento della cartolina si apre un varco dimensionale dal quale prendono vita e si reincarnano le passioni giovanili e i sogni mai realizzati di quattro amici che avevano conosciuto Dylan proprio a Moonlight durante quella lontanissima estate. Cos\u00ec Rusty \u201cil ribelle\u201d, Monet \u201cil pittore\", Butterfly \u201cla poetessa\u201d e Gandhi \u201cl'idealista\u201d riescono a evadere dall'inferno dei sogni e a ritornare reincarnati sulla terra. Sulle loro tracce si lanciano tre minacciosi segugi infernali ma per i quattro sognatori il vero pericolo sar\u00e0 dato dall'incontro e confronto con i loro alter ego o meglio i loro legittimi proprietari diventati ormai adulti e immersi ognuno nella pragmatica realt\u00e0 della propria vita quotidiana. Quindi Rick \u201cil ribelle\u201d diventato un secondino, Natael \u201cil pittore\u201d impegnato nell'amministrazione della sua ditta di prodotti surgelati, Sylvie \u201cla poetessa\u201d sposata con un uomo ricco ma che non ha mai amato e infine Philip \u201cl'idealista\u201d diventato un onorevole corrotto e senza scrupoli si trovano improvvisamente a fare i conti con il loro passato e con il fallimento dei propri sogni. Quegli stessi sogni che, in passato, ognuno di loro ha ucciso lentamente dimenticandosi delle proprie passioni e che nuovamente ne uccider\u00e0 la reincarnazione in modo violento nel presente. I quattro giovani faranno ritorno definitivamente al loro posto nell'inferno e a Dylan Dog rester\u00e0 un quadro omaggiatogli da Monet sul quale sono raffigurati lui e Marina da giovani che corrono liberi sulla spiaggia illuminata dalla luna a Moonlight."}
{"id": "3913979", "revid": "47499170", "url": "https://it.wikipedia.org/wiki?curid=3913979", "title": "Dichiarazione universale dei diritti animali", "text": ""}
{"id": "3913981", "revid": "287204", "url": "https://it.wikipedia.org/wiki?curid=3913981", "title": "Vlachovo Brezi", "text": ""}
{"id": "3913986", "revid": "47767", "url": "https://it.wikipedia.org/wiki?curid=3913986", "title": "Beatriu", "text": ""}
{"id": "3913990", "revid": "599013", "url": "https://it.wikipedia.org/wiki?curid=3913990", "title": "Trixie", "text": ""}
{"id": "3913995", "revid": "436907", "url": "https://it.wikipedia.org/wiki?curid=3913995", "title": "Fastlife Mixtape Vol. 3", "text": "Fastlife Mixtape Vol. 3 \u00e8 un mixtape del rapper italiano Gu\u00e9 Pequeno, pubblicato il 20 gennaio 2012.\nIl mixtape \u00e8 stato anticipato dagli inediti \"Forza campione\" (con la partecipazione di Ensi e Zuli), \"Scrocchia-rapper\" (con la partecipazione di 'Nt\u00f2 e Jake La Furia), \"Merda in testa\" (con la partecipazione di Salmo) e \"L'idea sbagliata\" (con la partecipazione di Fedez)."}
{"id": "3913998", "revid": "125410441", "url": "https://it.wikipedia.org/wiki?curid=3913998", "title": "Liu Ji", "text": "Nato nella contea di Qingtian (corrispondente all'attuale contea di Wencheng, nella citt\u00e0-prefettura di Wenzhou, nel Zhejiang), Liu Ji era il principale consigliere del leader ribelle di epoca Yuan Zhu Yuanzhang (1328\u20131398), il quale sarebbe successivamente diventato il fondatore della dinastia Ming (r. 1368-1398). Liu Ji \u00e8 anche ricordato per le sue profezie, che gli hanno valso a volte il soprannome di \"Nostradamus cinese\". Insieme allo studioso e generale suo contemporaneo Jiao Yu, \u00e8 stato coeditore del trattato militare \"Huolongjing\" (il \"Manuale del Drago di Fuoco\"). Il suo trattato militare pi\u00f9 famoso, tuttavia, \u00e8 conosciuto con il titolo di \"Lezioni di Guerra\".\nCarriera.\nLiu Ji serv\u00ec il leader ribelle Zhu Yuanzhang durante la sua rivolta contro la mongola dinastia Yuan, che regnava sulla Cina sin dalla caduta della dinastia Song meridionale nel 1279. Il generale eccelleva in vari ambiti del sapere del tempo: arte del governo, filosofia, opere letterarie e ricerca di nuove tecnologie. Sotto il punto di vista filosofico, era uno scettico naturalista e si interess\u00f2 anche di astronomia, astrologia, magnetismo e fengshui. Si diceva che fosse amico stretto del matematico ed alchimista Zhao Yuqin, oltre che collaboratore del generale e studioso contemporaneo Jiao Yu nella compilazione ed edizione del trattato bellico \"Huolongjing\", il quale spiegava l'uso di varie armi da fuoco.\nPrimi anni sotto la dinastia Yuan.\nDurante gli anni finali della dinastia mongola degli Yuan, Liu Ji sostenne gli esami imperiali ed ottenne il grado di \"Jinshi\", ossia di \"letterato introdotto\". In seguito, serv\u00ec la dinastia per 25 anni, impiegando i primi anni della carriera nel tentativo di salvarla dal collasso. Guadagnandosi una reputazione di uomo integro ed onesto, si distinse in particolar modo come studioso e stratega. Nel 1348, gli fu assegnata una posizione militare e gli fu comandato di sedare una ribellione contro la dinastia che stava avvenendo nel meridione. Il capo dei ribelli tent\u00f2 di salvarsi offrendo a Liu una tangente, che tuttavia fu rifiutata dal generale. Al rifiuto, i ribelli marciarono verso Pechino e, in ogni modo, riuscirono a corrompere i funzionari imperiali e ad entrare a corte.\nGiunto a corte tramite la corruzione, al capo ribelle fu data una carica pubblica ed un salario, e da quel momento le relazioni di Liu con gli Yuan iniziarono a deteriorarsi. Il generale tent\u00f2 due volte di dimettersi, nel 1349 e nel 1352, ma fu rimosso dalla carica solo del 1358, anno in cui si ritir\u00f2 dal servizio e torn\u00f2 nella terra dei suoi avi. Nel 1366, all'et\u00e0 di 55 anni, conobbe per\u00f2 Zhu Yuanzhang, ex-capo dei ribelli della setta buddhista del Loto Bianco che era diventato ora leader di un movimento anti-Yuan.\nAl servizio di Zhu Yuanzhang.\nLiu Ji non serv\u00ec Zhu Yuanzhang solo in ambito amministrativo, ma partecip\u00f2 anche a numerose battaglie su terra e acqua nel ruolo di ufficiale comandante. Zhu gli affid\u00f2 una campagna volta a conquistare tutta la provincia del Zhejiang dalle forze Yuan, oltre che la responsabilit\u00e0 di respingere altri gruppi ribelli cinesi ed i pirati giapponesi sulle coste. Le forze di Liu ebbero particolare successo grazie alle sue conoscenze delle armi da fuoco, in particolare di una lancia chiamata lancia da fuoco. Fu in questo periodo che il generale si diede alla stesura di due opere letterarie, \"Strategie Straordinarie di Cento Battaglie\" (\u767e\u6230\u5947\u7565) e \"Diciotto Strategie e Affari\" (\u6642\u52d9\u5341\u516b\u7b56). Pi\u00f9 tardi Zhu si affid\u00f2 sempre di meno a Liu per quanto riguarda le battaglie campali, in quanto acquis\u00ec altri generali molto capaci quali Xu Da, Deng Yu e Chang Yuchun. Liu veniva consultato in special modo per avere degli efficaci consigli strategici.\nNel 1368, dopo otto anni in cui Liu Ji gli aveva prestato servizio, Zhu Yuanzhang riunific\u00f2 la Cina sotto quella che denomin\u00f2 dinastia Ming. Alla sua ascesa al trono, Liu fu investito della carica di consigliere, tuttavia le relazioni dei due andarono man mano deteriorandosi nello stesso modo in cui il generale era finito per essere estromesso dal precedente governo Yuan. Nel 1375, Liu rifiut\u00f2 di concedere il grado di alto ufficiale ad un uomo di nome Hu Weiyong, il quale ottenne un'udienza dall'imperatore e dichiar\u00f2 che Liu stava complottando per prendere il potere. Questa dichiarazione convinse il capo del governo, che licenzi\u00f2 Liu dalle sue mansioni e promosse, al suo posto, Hu.\nMorte.\nSi dice che a provocare la morte di Liu siano stati lo shock e la vergogna di essere stato licenziato, che avrebbero avuto ripercussioni sulla sua salute. Cinque anni dopo la morte di Liu, l'uomo che l'aveva declassato per ottenere il suo incarico fu a sua volta accusato di complottare contro Zhu Yuanzhang. L'imperatore, allora, fu colto da una paranoia delle cospirazioni contro di lui che lo port\u00f2 a far giustiziare tra le 30.000 e le 40.000 persone.\nGli studiosi moderni, per\u00f2, non credono che le informazioni sulla morte di Liu siano attendibili. Alcuni credono perfino che lo statista sia stato avvelenato dallo stesso imperatore, non perch\u00e9 Liu avesse fallito nei suoi compiti ma perch\u00e9 avrebbe causato invidia e gelosia nell'imperatore a causa della sua influenza e delle sue conoscenze. Altre fonti citano che l'imperatore fece realmente uccidere un gran numero di persone dopo la perdita della posizione ufficiale di Liu, ma non sembra chiaro se lo stesso Liu facesse parte di queste persone o no.\nProfezia.\nLa profezia pi\u00f9 famosa che Liu Ji fece a Zhu Yuanzhang, scritta in stile lirico, \u00e8 intitolata \"Shaobing ge\" (\u71d2\u9905\u6b4c). Il poema \u00e8 formato da versi criptici di difficile interpretazione, tuttavia vari studiosi sono convinti che la \"Shaobing ge\" abbia predetto eventi che sarebbero avvenuti in Cina, come la Battaglia della Fortezza di Tumu e la rivoluzione Xinhai.\nOpere biografiche.\nLa biografia ufficiale di Liu Ji si trova nel capitolo 128 del \"Ming Shi\", il documento storico ufficiale della dinastia Ming. Anche l'autore Chong Tai scrisse una sua biografia.\nCultura di massa.\n\"Shenji Miaosuan Liu Bowen\" (cinese tradizionale: \u795e\u6a5f\u5999\u7b97\u5289\u4f2f\u6eab; cinese semplificato: \u795e\u673a\u5999\u7b97\u5218\u4f2f\u6e29; pinyin: Sh\u00e9nj\u012b Mi\u00e0osu\u00e0n L\u00edu B\u00f3w\u0113n), \u00e8 una serie televisiva di 404 episodi dedicata a Liu Ji, messa in onda dal 23 agosto 2006 al 12 marzo 2008 sull'emittente taiwanese TTV. Il ruolo dello stesso Liu Bowen \u00e8 stato affidato all'attore taiwanese Huang Shaoqi (\u9ec3\u5c11\u797a)."}
{"id": "3914002", "revid": "599013", "url": "https://it.wikipedia.org/wiki?curid=3914002", "title": "Suore domenicane dell'Immacolata Concezione", "text": "Le Suore Domenicane dell'Immacolata Concezione (in francese \"S\u0153urs Dominicaines de l'Immacul\u00e9e Conception\") sono un istituto religioso femminile di diritto pontificio: le suore di questa congregazione pospongono al loro nome la sigla D.I.C.\nStoria.\nLe origini della congregazione risalgono alla comunit\u00e0 fondata nel 1866 a Tolosa da Fran\u00e7oise-Genevi\u00e8ve Portalet (1826-1894), proveniente da Marsiglia: sotto la guida del suo confessore, il frate predicatore Hyacinthe-Marie Cormier (1832-1916), la Portalet separ\u00f2 la comunit\u00e0 di Tolosa dalla casa-madre di Marsiglia dando inizio a un istituto autonomo, aggregato all'ordine domenicano.\nLa congregazione ebbe rapida diffusione in patria e a partire dal 1889 furono aperte missioni in Ecuador e in Per\u00f9.\nL'istituto ricevette il pontificio decreto di lode il 7 marzo 1899 e le sue costituzioni furono approvate definitivamente dalla Santa Sede il 15 settembre 1910.\nAttivit\u00e0 e diffusione.\nLe religiose si dedicano all'istruzione e all'educazione cristiana della giovent\u00f9, alla cura di anziani e ammalati e alle opere parrocchiali.\nSono presenti in Europa (Francia, Italia, Spagna) e nelle Americhe (Argentina, Colombia, Ecuador, Messico); la sede generalizia \u00e8 a Roma.\nAlla fine del 2008 la congregazione contava 375 religiose in 67 case."}
{"id": "3914003", "revid": "287204", "url": "https://it.wikipedia.org/wiki?curid=3914003", "title": "Cl\u00e1sica de Almer\u00eda 2011", "text": "La Cl\u00e1sica de Almer\u00eda 2011, ventiseiesima edizione della corsa e valida come prova del circuito UCI Europe Tour 2011 categoria 1.1, si tenne il 27 febbraio 2011 su un percorso di 179,5\u00a0km. Fu vinta dall'italiano Matteo Pelucchi, che giunse al traguardo con il tempo di 4h22'56\" alla media di 40,9\u00a0km/h.\nFurono 92 i ciclisti che portarono a termine la gara."}
{"id": "3914011", "revid": "104458", "url": "https://it.wikipedia.org/wiki?curid=3914011", "title": "Langkofel", "text": ""}
{"id": "3914014", "revid": "1305772", "url": "https://it.wikipedia.org/wiki?curid=3914014", "title": "Discografia di Flo Rida", "text": "La seguente pagina contiene la discografia di Flo Rida, cantante statunitense.\nEssa consiste di tre album in studio, un EP, venticinque singoli come artista principale, otto singoli promozionali e ventiquattro video musicali. Cresciuto in Florida, lo stato dal quale ha preso il proprio nome d'arte, ha fatto parte di un gruppo hip hop durante l'adolescenza. Un demo da solista fu inizialmente rifiutato da numerose etichette discografiche, finch\u00e9 non fu accettato dalla Poe Boy Entertainment, con la quale Flo Rida ottenne un contratto nel 2006."}
{"id": "3914015", "revid": "287204", "url": "https://it.wikipedia.org/wiki?curid=3914015", "title": "Strunkovice nad Blanici", "text": ""}
{"id": "3914025", "revid": "287204", "url": "https://it.wikipedia.org/wiki?curid=3914025", "title": "Suomen Cup 2012", "text": "La Suomen Cup 2012 \u00e8 stata la 58\u00aa edizione della coppa di Finlandia di calcio. \u00c8 iniziata il 6 gennaio 2012 e si \u00e8 conclusa il 29 settembre 2012. La formula prevedeva turni a eliminazione diretta con partite di sola andata. L'Honka ha vinto il trofeo per la prima volta, venendo cos\u00ec ammesso alla UEFA Europa League 2013-2014.\nLe squadre iscritte alla competizione sono state 198. Le squadre di Kolmonen (quarta divisione) o di una serie inferiore hanno partecipato al primo turno. Nel quarto turno sono entrate in gioco le squadre di Ykk\u00f6nen (seconda divisione) e Kakkonen (terza divisione). Le squadre della Veikkausliiga 2012 sono entrate nel torneo a partire tra il quinto e il settimo turno, in base al loro piazzamento nella Coppa di Lega finlandese 2012.\nPrimo turno.\nHanno partecipato a questo turno 34 squadre della quarta divisione e delle serie inferiori. Le partite si sono giocate tra il 6 e il 21 gennaio 2012.\nSecondo turno.\nHanno partecipato le 17 squadre qualificate dal primo turno e altre 109 squadre qualificate automaticamente. Le partite si sono giocate a partire dal 14 gennaio 2012.\nTerzo turno.\nHanno partecipato le 63 squadre qualificate dal secondo turno e altre 5 squadre qualificate automaticamente. Le partite si sono giocate a partire dal 5 febbraio 2012.\nQuarto turno.\nHanno partecipato a questo turno le 34 qualificate dal terzo turno e le 38 squadre di Ykk\u00f6nen e Kakkonen. Le partite si sono giocate tra il 14 febbraio e il 18 marzo 2012.\nQuinto turno.\nHanno partecipato a questo turno le 36 qualificate dal quarto turno e 4 squadre di Veikkausliiga. Le partite si sono giocate tra il 18 marzo e il 10 aprile 2012.\nSesto turno.\nLe partite si sono giocate tra il 31 marzo e il 15 aprile 2012.\nSettimo turno.\nLe partite si sono giocate tra il 22 e il 26 aprile 2012.\nQuarti di finale.\nLe partite si sono giocate tra l'8 e il 9 maggio 2012.\nSemifinali.\nLa prima semifinale si \u00e8 giocata il 31 maggio 2012. La seconda semifinale si giocher\u00e0 il 30 agosto 2012."}
{"id": "3914028", "revid": "287204", "url": "https://it.wikipedia.org/wiki?curid=3914028", "title": "Le canss\u00f4n dla pi\u00f2la", "text": "Le canss\u00f4n dla piola \u00e8 il primo album discografico del cantante italiano Roberto Balocco, pubblicato nel 1965 dall'etichetta discografica Fonit Cetra.\nIl disco.\nIn questo disco Roberto Balocco presenta una \"sua\" Torino, che non \u00e8 quella di tutti. \u00c8 la citt\u00e0 degli \"individui\" che bevendo, cantando, ubriacandosi talvolta riescono a sfuggire al \"deserto rosso\". O perlomeno ci provano.\nLe canzoni.\nL'sunadur.\nEcco: arriva il suonatore, quello che \"con la maniglia del piano\" fa l'artista. E invita le ragazze a stare di buon umore, fin che c'\u00e8 la buona stagione. D'inverno, invece, il discorso cambia: per il \"suonatore\" \u00e8 periodo di congiuntura.\nO Maria ausste 'n p\u00e8.\nTutte le notti lui arriva a casa ubriaco e chiede alla moglie un caff\u00e8 ristoratore: Ma la donna adirata glielo nega. L'uomo allora cerca delle attenuanti enumerando le tentazioni che nascono in \"piola\".\nBuffalo Bill.\n\u00c8 arrivato il Gran Circo Americano del Colonnello Cody. Rosa si \u00e8 innamorata di un cowboy e ha deciso di abbandonare il marito per seguire l'americano. Al marito abbandonato per\u00f2, lascia un biglietto da cento lire, nuovo fiammante, col quale costui si consola, prendendo un adeguato numero di sbronze.\nLa vejassa.\n\u00c8 un'antica canzone piemontese di estrazione borghese. Una vecchia un po' malconcia vuole sposare il pi\u00f9 \"galante\" del paese, ma il prete la scaccia sdegnosamente.\nLa m\u00f4negheta.\n\u00c8 una dolce canzone che narra la dolorosa storia di una fanciulla che ha preso i voti contro la sua volont\u00e0. Ora rimpiange la sorella, che \"tutte le sere fa all'amore\".\nLe fije 'd Bevilacqua.\nBallata tragicomica. Le figlie del signor Bevilacqua, lavoratrici di filanda, sono insidiate e sedotte dal padrone. I loro fratelli vendicano l'onore della famiglia. Un uomo sottoterra, un ragazzo in prigione,l'altro fuggito in Francia e una madre che piange. Tutto questo perch\u00e9 le ragazze si lasciarono allettare dai vestiti di pura lana.\nLa bonne d'hotel.\nLa cameriera \u00e8 molto maliziosa: guarda dal buco della serratura gli sposini ed al loro risveglio chiede se hanno riposato serenamente. La sua compiacenza e la sua grazia sono sempre premiate con delle buone mance.\nQuand jera gi\u00f4v\u00f4 - J'era 'l d\u00ec 'd Pasqua - V\u00f4ria bas\u00e8 Pinota.\nSono tre canzoni tipicamente \"piolistiche\". Nella prima si narra il declassamento di una ragazza allegra troppo invecchiata; nella seconda, lo stupore di un povero diavolo che vede la sua donna fra le braccia di un altro; nella terza a stornello, alcune disavventure coniugali.\nMi e me amis Luis.\nUn uomo abbandonato dalla moglie ed il suo amico vagano per Torino in cerca di ragazze. Finalmente, all'angolo di una via, egli incontra la ex-moglie che svolge una inequivocabile professione. Che fare, se non la pace e adottare l'arte di arrangiarsi?\nCichina la stiroira.\nQuesta canzone di A. Gay \u00e8 una ballata a doppio senso, ma la \"grosserie\" \u00e8 sempre condotta con gusto e spirito. \u00c8 la storia di una stiratrice compiacente e di un padre che, invece, non lo \u00e8 affatto.\nL'canarin.\nIl \"Canarino\" \u00e8 l'informatore della polizia. Qui, un \"canarino\", \u00e8 finito in mano ai nazifascisti: otterrebbe la libert\u00e0 purch\u00e9 fosse disposto a denunciare alcuni partigiani. Ma, lui, il cui mestiere \u00e8 pure quello di fare la spia, preferisce morire, piuttosto che \"aprire il becco\" a favore dell'invasore.\nA c\u00f4la quaia.\n\u00c8 la storia di una \"passeggiatrice\" di Via Cernaia che in una sera fredda e triste trova finalmente il suo \"uomo\", illudendosi cos\u00ec di creare un suo \"focolare domestico\".\nBruta vigliaca.\nQuesta \"ballata\" rievoca, con libert\u00e0 romanzesca, un famoso episodio partigiano, avvenuto a Torino, in borgo S.Paolo.\nSpeul nen meuire n'drinta al Po.\nIl Po \u00e8 un fiume buono: non accetta suicidi. Questa \u00e8 la storia di Neto Paracchi, pluritradito, il quale vanamente cerca di morire nel fiume. C'\u00e8 sempre qualcuno che lo salva suo malgrado.\nTracce.\nLATO A\nLATO B"}
{"id": "3914031", "revid": "125384295", "url": "https://it.wikipedia.org/wiki?curid=3914031", "title": "Movimento Nazional-Socialista", "text": "Il Movimento Nazional-Socialista (, NSB) fu un partito politico dei Paesi Bassi di orientamento fascista ed in seguito nazionalsocialista.\nLa sua partecipazione alle elezioni vide un relativo successo nel 1930.\nDopo l'occupazione tedesca, la NSB divenne l'unico soggetto politico autorizzato nei Paesi Bassi e rimase tale durante il prosieguo della seconda guerra mondiale.\nStoria del partito.\nIl periodo fra le due guerre.\nLa NSB fu fondata a Utrecht, alla fine del 1931, in un periodo in cui fiorirono molti partiti nazionalisti, fascisti o nazisti. I fondatori furono Anton Mussert, che divenne leader del nuovo partito, e Cornelis van Geelkerken. Il partito present\u00f2 il proprio programma sulla base del fascismo italiano e del nazionalsocialismo tedesco, ma con una differenza da quest'ultimo: prima del 1936, la NSB non ha posizione antisemite e ha persino all'interno membri ebrei.\nNel 1933, dopo un anno passato a creare un'organizzazione, il partito tenne a Utrecht il primo incontro pubblico, un \"Landdag\", a cui parteciparono circa 600 attivisti del partito. Dopo questo incontro il partito guadagn\u00f2 una visibilita pi\u00f9 ampia. Nello stesso anno il governo olandese vieta ai funzionari pubblici di prendere parte alla NSB. Nelle elezioni provinciali del 1935 il partito ottiene l'8% dei voti e conquista due seggi alla \"Eerste Kamer\", il Senato. Questo risultato fu ottenuto nel contesto di difficolt\u00e0 economiche della Grande Depressione. L'immagine di Mussert quale politico affidabile e pragmatico gli permisero di unificare le varie correnti fasciste anche contribuire al successo del partito, nonch\u00e9 a potenziare l'organizzazione e la strategia politica, non orientata ad una rivoluzione violenta ma alla presa del potere in modo legale e democratico.\nNel 1936, influenzato da Meinoud Rost van Tonningen, il partito divenne apertamente antisemita. Rost van Tonningen contesta l'autorit\u00e0 del Mussert con il supporto della NSDAP, creando dissensi all'interno del partito: questa rivalit\u00e0 porta ad una perdita di favori dell'opinione pubblica per il partito e un forte reazione antifascista dei tradizionali partiti politici, sindacati e chiese. Alle elezioni legislative del 1937, il partito non ottiene pi\u00f9 del 4% dei voti e quattro seggi alla Camera bassa, ma ottenendone tre alla Camera Alta. I membri della NSB mostrarono poco rispetto per le regole e le procedure parlamentari, molti rappresentanti della NSB furono chiamati all'ordine dal presidente per la violenza verbale e fisica. Alle Elezioni provinciali del 1939, il partito mantenne immutato il suo risultato rispetto a due prima.\nSeconda guerra mondiale.\nDopo lo scoppio della seconda guerra mondiale, la NSB si pone a favore della Germania e sostenne una rigorosa neutralit\u00e0 dei Paesi Bassi. Nel maggio del 1940, 800 soci e simpatizzanti del NSB sono incarcerati dal governo in seguito all'invasione tedesca. Subito dopo la rapida sconfitta olandese (14 maggio 1940), vengono tuttavia rilasciati dalle truppe tedesche. Nel giugno 1940, Mussert pronunci\u00f2 un discorso a Lunteren in cui richiam\u00f2 il suo paese per sposare la causa tedesca e a dissociarsi dalla Casa d'Orange, fuggita a Londra. Nel 1940, l'amministrazione delle autorit\u00e0 di occupazione dichiar\u00f2 fuorilegge ogni partito comunista o socialista e nel 1941 tutti i partiti furono vietati, tranne la NSB, che inizi\u00f2 a lavorare a sostegno delle forze di occupazione.\nIl numero dei suoi sostenitori aument\u00f2 fino a raggiungere il numero massimo di 101.314 nel 1944. La NSB ebbe un ruolo importante nel governo locale e nell'amministrazione e tutti i nuovi consiglieri designati dalle autorit\u00e0 di occupazione erano parte del suo organigramma. A livello nazionale, Mussert aveva sperato di essere riconosciuto come capo di uno Stato indipendente ed alleato con il Terzo Reich. In realt\u00e0, per\u00f2, \u00e8 l'austriaco Arthur Seyss-Inquart il vero responsabile di un governo di occupazione. Mussert tenne vari incontri con Adolf Hitler in cui sostenne l'indipendenza dei Paesi Bassi ma non ottenne ascolto e, sebbene Seyss-Inquart lo propose come Presidente del Consiglio dei Ministri, gli fu conferito il solo titolo onorifico di \"capo del popolo olandese\" e gli fu permesso di istituire un Segretariato di Stato privo di reale autorit\u00e0.\nMentre declina l'influenza sul partito di Rost van Tonningen, \u00e8 in rapida ascesa la sua e degli altri fautori della corrente pro-Germania. Nell'estate del 1943 fu stabilita la \"Landwacht Nederlandse\", una milizia paramilitare composta da membri della NSB impiegata ad assistere il governo nel controllo della popolazione. Il 4 settembre 1944, gli Alleati conquistano Anversa a cui segue l'invasione di tutti i Paesi Bassi: il 5 settembre la maggior parte dei leader della NSB fugge in Germania e l'organizzazione del partito collassa durante quello che gli storici hanno chiamato marted\u00ec folle (\"Dolle Dinsdag\"). Quando i tedeschi si arresero il 6 maggio 1945, la NSB era stata oramai bandita. Mussert fu arrestato il giorno successivo con gli altri quadri dirigenti, ma pochi furono effettivamente condannati: tra questi Mussert, che fu giustiziato il 7 maggio 1946; Meinoud Rost van Tonningen mor\u00ec invece in carcere il 6 giugno 1945 in circostanze misteriose. Non vi fu alcun tentativo di proseguire il movimento per via clandestina."}
{"id": "3914032", "revid": "287204", "url": "https://it.wikipedia.org/wiki?curid=3914032", "title": "Formula di Chezy", "text": ""}
{"id": "3914033", "revid": "729019", "url": "https://it.wikipedia.org/wiki?curid=3914033", "title": "Nissan (isola)", "text": "Nissan \u00e8 un atollo corallino della Papua Nuova Guinea, il pi\u00f9 grande delle isole Green, situato a circa 200\u00a0km ad est della Nuova Britannia e circa a 200\u00a0km a nord-ovest dall'isola di Bougainville.\nGeografia.\nNissan \u00e8 un atollo di forma ovale lungo 15\u00a0km e largo 8\u00a0km, formato da diversi isolotti che circondano una laguna profonda tra i 20 e i 60\u00a0m. Al centro della laguna giace il piccolo isolotto di Hon. Lungo il lato orientale scorre una scogliera alta 60\u00a0m. Il clima \u00e8 tropicale umido, il terreno \u00e8 ricoperto di foresta tropicale. \u00c8 presente una pista di atterraggio."}
{"id": "3914034", "revid": "834", "url": "https://it.wikipedia.org/wiki?curid=3914034", "title": "Nissan Rural", "text": ""}
{"id": "3914042", "revid": "15756", "url": "https://it.wikipedia.org/wiki?curid=3914042", "title": "Universit\u00e0 federale di Rio de Janeiro", "text": "L'Universit\u00e0 federale di Rio de Janeiro (in portoghese \"Universidade Federal do Rio de Janeiro\", sigla UFRJ), chiamata anche l'Universit\u00e0 del Brasile, \u00e8 la pi\u00f9 grande universit\u00e0 federale del Paese, oltre a essere uno dei centri brasiliani di eccellenza nell'insegnamento e nella ricerca, \u00e8 tra le migliori istituzioni in America Latina.\nStoria.\nPrima istituzione ufficiale di istruzione superiore in Brasile, ha un'attivit\u00e0 ininterrotta dal 1792 con la fondazione della Reale accademia di artiglieria, fortificazione e progettazione, una delle scuole che compongono oggi l'universit\u00e0. Come una delle prime universit\u00e0 nazionale fondata nel 1920, serv\u00ec da modello per tutte le altre.\nComposizione.\nL'universit\u00e0 comprende sette musei, in particolare il Museo nazionale, otto ospedali universitari, centinaia di laboratori e pi\u00f9 di quaranta biblioteche.\nL'universit\u00e0 si trova principalmente nella citt\u00e0 di Rio de Janeiro, con attivit\u00e0 in undici contee. Il suo campus principale \u00e8 la storica Cittadella della Spiaggia Rossa, e la Citt\u00e0 Universitaria, che ospita il parco tecnologico di Rio - un complesso sviluppo della scienza, tecnologia e innovazione. Ci sono anche diverse singole unit\u00e0 nella capitale dello stato: la scuola di musica, alla scuola di giurisprudenza e l'Istituto di filosofia e scienze sociali, il Museo nazionale e l'osservatorio Valongo a St. Kitts, oltre alla Scuola di applicazione in laguna.\nIn Duque de Caxias \u00e8 stato implementato il Polo avanzato di Xer\u00e9m in collaborazione con l'Istituto nazionale di metrologia, qualit\u00e0 e tecnologia (Inmetro). In Maca\u00e9 esiste un campus per la ricerca e la didattica incentrata sulle potenzialit\u00e0 ambientali e del petrolio del nord Rio de Janeiro."}
{"id": "3914046", "revid": "729019", "url": "https://it.wikipedia.org/wiki?curid=3914046", "title": "Koninklijke Militaire Academie", "text": "La Koninklijke Militaire Academie (o KMA, in italiano \"Accademia Reale Militare\") \u00e8 l'accademia del \"Koninklijke Landmacht\" (l'esercito dei Paesi Bassi) e della \"Koninklijke Luchtmacht\" (l'aeronautica militare), situata a Breda.\nIl campus ha un'estensione di circa 1\u00a0km\u00b2.\nAttiva dal 1828, la KMA offre un programma di studio dalla durata di quattro o cinque anni, a seconda della scelta dei corsi accademici. I cadetti vengono assegnati uno specifico corso di laurea e sono accreditati contemporaneamente alla \"Koninklijke Landmacht\" o alla \"Koninklijke Luchtmacht\". La KMA offre anche un corso abbreviato ufficiali di un anno e mezzo.\nLa formazione degli ufficiali della Marina reale olandese e del Corpo dei Marines \u00e8 svolto principalmente dal \"Koninklijk Instituut voor de Marine\" (L'Istituto Reale della Marina) a Den Helder."}
{"id": "3914048", "revid": "79711499", "url": "https://it.wikipedia.org/wiki?curid=3914048", "title": "This Is England", "text": "This is England (lett. \"Questa \u00e8 l'Inghilterra\") pu\u00f2 riferirsi a:"}
{"id": "3914051", "revid": "123317699", "url": "https://it.wikipedia.org/wiki?curid=3914051", "title": "Museo Artsakh", "text": "Il Museo Artsakh \u00e8 il museo storico nazionale della Repubblica del Nagorno Karabakh con sede a Step'anakert.\nIl museo offre raccoglie circa 30.000 reperti dall'et\u00e0 della pietra ai giorni nostri nonch\u00e9 una collezione manoscritti cristiani. Vi \u00e8 anche una sezione moderna che raccoglie reperti a partire dal XIX secolo nonch\u00e9 testimonianze della liberazione dopo la guerra del Nagorno-Karabakh.\nStoria.\nIl museo \u00e8 stato fondato nel 1938 allorch\u00e9 gli scavi dell'archeologo tedesco Hummel portarono alla luce numerosi reperti che fu deciso di catalogare ed esporre al pubblico. In seguito sono state aperte piccole sezioni locali negli altri capoluoghi di provincia dello stato."}
{"id": "3914053", "revid": "891358", "url": "https://it.wikipedia.org/wiki?curid=3914053", "title": "Sepp Wei\u00df", "text": ""}
{"id": "3914064", "revid": "375960", "url": "https://it.wikipedia.org/wiki?curid=3914064", "title": "Hu Weiyong", "text": "Biografia e carriera.\nNato ad Haozhou (attualmente corrispondente alla zona di Chuzhou), nella provincia dello Anhui, Hu Weiyong serv\u00ec l'imperatore Hongwu di Ming. Nel 1363, Hu don\u00f2 alle milizie dell'impero un gran numero di navi da guerra per la battaglia contro Chen Youliang. Il capo della produzione delle navi da guerra imperiali, Li Shanchang, lod\u00f2 il suo operato e lo raccomand\u00f2 all'imperatore Zhu Yuanzhang.Grazie a numerosi intrighi ed alla corruzione, Hu Weiyong ottenne la carica di cancelliere, tuttavia inizi\u00f2 ad attirarsi le ire degli altri funzionari e del popolo a causa del favoreggiamento delle tangenti e della volont\u00e0 di accentrare il potere nelle proprie mani.\nMorte.\nNel 1380, un subordinato di Hu rifer\u00ec all'imperatore che il suo superiore aveva incontrato in segreto un inviato di un altro paese, nel tentativo di creare una ribellione all'interno della dinastia. Quattro giorni pi\u00f9 tardi, l'imperatore Hongwu condann\u00f2 a morte Hu e, come conseguenza del suo alto tradimento, abol\u00ec la carica di Cancelliere in Cina. Da quel momento in poi, i Tre Dipartimenti e i Sei Ministeri sarebbero stati controllati esclusivamente dall'imperatore, coadiuvato nell'organizzazione statale dal Gran Segretario."}
{"id": "3914065", "revid": "599013", "url": "https://it.wikipedia.org/wiki?curid=3914065", "title": "Klaus Wunder", "text": "Carriera.\nVinse con il Bayern Monaco la Coppa dei Campioni nel 1975."}
{"id": "3914066", "revid": "98400", "url": "https://it.wikipedia.org/wiki?curid=3914066", "title": "S-record", "text": "Il formato S-record Motorola \u00e8 una codifica di dati da binario a esadecimale (\"hex\") in testo ASCII . \u00c8 noto anche come SREC o S19. Ogni record contiene un checksum per rilevare errori durante la trasmissione. Il primo record (S0) pu\u00f2 includere commenti arbitrari come il nome del programma o il numero di versione. L'ultimo (terminazione) record (S7, S8, o S9) pu\u00f2 comprendere un indirizzo di partenza.\nIl formato S-record \u00e8 stato creato nel 1970 per il processore Motorola 6800 quale tool di sviluppo software per questo e altri processori embedded, per convertire codice eseguibile e dati in formato S-record. I programmatori di PROM sono in grado leggere il formato S-record e \"bruciare\" i dati nelle PROM o EPROM utilizzate nei sistemi embedded.\nEsistono altre codifiche ASCII con uno scopo simile. \"BPNF\", \"BHLF\" e \"B10F\" sono vecchie codifiche di formati binari, ma non sono n\u00e9 compatti n\u00e9 flessibili. I formati esadecimali sono pi\u00f9 compatti perch\u00e9 rappresentano 4 bit per carattere, anzich\u00e9 uno solo. Altri, al pari di S-record, sono pi\u00f9 flessibili, poich\u00e9 includono informazioni di indirizzo, in modo da poter specificare solo una parte di una PROM. Il formato HEX di Intel \u00e8 stato spesso utilizzato con processori Intel. \"Hex Tek\" \u00e8 un altro formato esadecimale che pu\u00f2 includere una tabella dei simboli per il debug.\nFormato.\nUn file in formato SREC consiste in una serie di record ASCII. Tutti i numeri esadecimali (hex) sono espressi in Big Endian. I record hanno la seguente struttura:\nS1137AF0 0A0A0D0000000000000000000000000061\n13+7A+F0 +0A+0A+0D+00+00+00+00+00+00+00+00+00+00+00+00+00 = 19E, poi prendere il byte meno significativo e quindi prendere il complemento a uno di tale byte (9E) che \u00e8 uguale a 0x61\nCi sono otto tipi di record, elencati di seguito:\nS0.\nLa sequenza dati del record S0 contiene i dati specifici del fornitore piuttosto che i dati di programma. Una stringa con il nome del file ed eventualmente informazioni sulla versione.\nS1, S2, S3.\nSequenza dati, dipendente dalla dimensione dell'indirizzo. Un sistema a 16-bit/64K utilizza S1, a 24-bit di indirizzo utilizza S2 e a 32-bit utilizza S3.\nS5.\nConteggio dei record S1, S2 e S3 che in precedenza compaiono nel file o nella trasmissione. Il conteggio dei record \u00e8 memorizzato nel campo a 2 byte di indirizzo. Non ci sono dati associati a questo tipo di record.\nS7, S8, S9.\nIl campo indirizzo del record S7, S8, oppure S9 pu\u00f2 contenere un indirizzo di partenza per il programma.\nEsempio.\n S00F000068656C6C6F202020202000003C\n S11F00007C0802A6900100049421FFF07C6C1B787C8C23783C6000003863000026\n S11F001C4BFFFFE5398000007D83637880010014382100107C0803A64E800020E9\n S111003848656C6C6F20776F726C642E0A0042\n S5030003F9\n S9030000FC"}
{"id": "3914067", "revid": "599013", "url": "https://it.wikipedia.org/wiki?curid=3914067", "title": "Herbert Heidenreich", "text": "Carriera.\nVinse un campionato tedesco nel 1977 con il Borussia M\u00f6nchengladbach."}
{"id": "3914076", "revid": "599013", "url": "https://it.wikipedia.org/wiki?curid=3914076", "title": "Suore domenicane missionarie di Nostra Signora di La D\u00e9livrande", "text": "Le Suore Domenicane Missionarie di Nostra Signora di La D\u00e9livrande (in francese \"S\u0153urs Dominicaines Missionnaires de Notre-Dame de La D\u00e9livrande\") sono un istituto religioso femminile di diritto pontificio.\nStoria.\nLa congregazione fu fondata il 2 febbraio 1868 a Le Morne-Rouge, sull'isola di Martinica, da Laure Sab\u00e8s (1841-1911).\nL'ancor giovane famiglia religiosa rischi\u00f2 di essere dissolta dalle autorit\u00e0 civili ed ecclesiastiche della colonia francese ma nel 1884 Amand-Joseph Fava, vescovo di Grenoble, che aveva conosciuto la congregazione quando era vescovo di Martinica, invit\u00f2 le religiose a trasferirsi in Europa e nel 1891 le aiut\u00f2 a fondare filiali anche in Egitto.\nDopo l'approvazione delle leggi anticongregazioniste in Francia le suore si rifugiarono soprattutto in Italia; a partire dal 1911 l'istituto conobbe una nuova fioritura e si diffuse in Africa del Nord e Medio Oriente.\nLe domenicane di Nostra Signora di La D\u00e9livrande ricevettero il pontificio decreto di lode il 7 marzo 1928 e l'approvazione definitiva della Santa Sede l'11 gennaio 1943.\nAttivit\u00e0 e diffusione.\nLe suore si dedicano all'insegnamento e all'assistenza agli ammalati; tributano uno speciale culto a Nostra Signora di La D\u00e9livrande.\nOltre che in Francia, sono presenti in Italia, Svizzera, Egitto, Libano, Madagascar, Martinica e Saint Lucia; la sede generalizia \u00e8 a Saint-Martin-d'H\u00e8res.\nAlla fine del 2008 la congregazione contava 96 religiose in 18 case."}
{"id": "3914079", "revid": "1543377", "url": "https://it.wikipedia.org/wiki?curid=3914079", "title": "Martina Filjak", "text": "Biografia.\n. Ha completato i suoi studi presso l'Accademia di Musica di Zagabria, il Conservatorio di Vienna, la Hochschule f\u00fcr Musik di Hannover e inoltre presso l'Accademia Pianistica di Como.\nHa vinto il 5\u00ba premio al Concorso pianistico internazionale Ferruccio Busoni nel 2007, e, successivamente, ha vinto il primo premio al Concorso internazionale di musica Gian Battista Viotti e nel 2008 al Concorso internazionale di musica Maria Canals. Inoltre, ha vinto il Premio B\u00f6sendorfer. Nel 2009 ha conquistato il primo premio al concorso pianistico internazionale di Cleveland.\nMartina Filjak \u00e8 attiva a livello internazionale come pianista concertista. Ha suonato con orchestre rinomate nella sua patria e all'estero, tra cui la Cleveland, la Zagabria, Strasburgo, Marocco, Belgrado e la Filarmonica di Torino, Barcellona, Bilbao, Mosca e molte altre, ed apprezzati direttori d'orchestra come Jahja Ling, Christian Zacharias, Heinrich Schiff, Theodor Guschlbauer e Stefan Sanderling.\nSia in recital che concerti da solista, Filjak si \u00e8 esibita in importanti sale quali il Concertgebouw di Amsterdam, Konzerthaus di Berlino, l'Auditori e Palau de la M\u00fasica Catalana di Barcellona, la Carnegie Hall di New York, il Palais des Congr\u00e8s di Strasburgo, il Musikverein di Vienna, lo Shanghai Oriental Art Center e la Severance Hall di Cleveland.\nLa stagione 2009-2010 di Martina Filjak \u00e8 iniziata con la vittoria al Concorso pianistico internazionale di Cleveland. Il suo debutto come solista a New York alla \"Carnegie Hall\" nel dicembre 2009 ha ricevuto ottime recensioni dalla critica e Anthony Tomassini del New York Times ha lodato la \"intraprendenza della sua tecnica e la naturalezza della sua musicalit\u00e0\" e definendola \"una pianista da guardare\". Nel mese di ottobre 2009 le \u00e8 stata inoltre conferita la Medaglia d'onore del Presidente della Repubblica di Croazia per i suoi successi artistici.\nFiljak \u00e8 di nazionalit\u00e0 croata e italiana e parla sette lingue."}
{"id": "3914081", "revid": "1543377", "url": "https://it.wikipedia.org/wiki?curid=3914081", "title": "Cristian Battocchio", "text": "Caratteristiche tecniche.\nHa dichiarato di ispirarsi all'argentino Fernando Gago.\nL'allenatore della Nazionale italiana Antonio Conte in un'intervista del febbraio 2015 lo ha indicato come nome del futuro insieme a Federico Viviani e come uno dei pochi in grado di saltare l'uomo.\nCarriera.\nClub.\nGli inizi.\nNato a Rosario da una famiglia di origini italiane (i nonni erano di Treviso), entra giovanissimo nelle giovanili del Newell's Old Boys, storica societ\u00e0 calcistica della sua citt\u00e0 natale. Notato dagli osservatori dell', nel 2009 viene acquistato dal club per 200.000 euro e inserito nella formazione primavera allenata da Johan Walem. Dopo aver collezionato alcune panchine con la squadra maggiore, esordisce in Serie A il 27 febbraio 2011, a 19 anni, nel 7-0 esterno contro il Palermo, subentrando a G\u00f6khan Inler.\nNella stagione 2011-2012 si divide tra Primavera, dove \u00e8 titolare inamovibile, e prima squadra. Ha disputato da titolare due partite di Europa League contro e .\nWatford e Virtus Entella.\nIl 30 agosto 2012, ad un giorno dalla chiusura della sessione estiva del calciomercato, viene ceduto in prestito agli inglesi del Watford.\nIl 18 luglio 2013 viene ufficializzato il suo acquisto da parte del Watford con cui firma un contratto fino al 2016.\nDopo 66 presenze e 7 gol complessivi, il 26 agosto 2014 si trasferisce in prestito all'Entella, club neopromosso in Serie B, dove fatica ad affermarsi e per due mesi, tra febbraio e aprile, non vede il campo. Dopo Modena-Entella 2-0 dell'11 aprile 2015 si conquista il posto da titolare a centrocampo nel 4-3-3 anche con il nuovo mister Aglietti.\nIn occasione di Avellino-Entella 1-1 del 25 aprile tocca quota 100 presenze con i club. Con 32 presenze totali non riesce ad evitare la retrocessione dell'Entella dopo aver perso i play-out contro il .\nBrest e Maccabi Tel Aviv.\nA fine stagione torna al Watford che l'11 agosto lo cede al Brest in Ligue 2, con cui firma un contratto biennale e scegliendo la maglia numero 10.\nRimasto svincolato, il 10 luglio 2017 viene tesserato dal Maccabi Tel Aviv, con cui si lega per due stagioni con opzione per la terza.\nIl 19 gennaio 2019 torna al Brest in Ligue 2, con cui conquista la promozione in Ligue 1. L'anno successivo debutta nel massimo campionato francese e il 3 dicembre 2019, segna i primi goals, siglando addirittura una tripletta contro lo Strasburgo.\nTokushima Vortis e Pumas.\nIl 6 febbraio 2021 firma un contratto con il Tokushima Vortis, club giapponese militante in J1 League, per poi, il 15 luglio successivo, rescindere il contratto a causa delle rigide misure di sicurezza adottate dal paese dovute alla pandemia di COVID-19 che lo hanno impedito di vedere la propria famiglia. Il giorno stesso si accasa ai messicani del .\nNazionale.\nEssendo in possesso della cittadinanza italiana, ha optato per la Nazionale Under-20 italiana, con cui ha debuttato il 9 novembre 2011, sotto la guida di Luigi Di Biagio, contro i pari et\u00e0 ghanesi.\nIl 14 agosto 2013 debutta con l'Under-21 guidata dallo stesso Di Biagio nell'amichevole giocata contro la Slovacchia. Il 5 settembre seguente segna il suo primo gol in Under-21 nella partita Italia-Belgio (1-3) valida per le qualificazioni agli Europei di categoria.\nIl 14 ottobre seguente segna il gol vittoria dell'Italia a Genk di nuovo contro i pari et\u00e0 del Belgio.\nIl 15 aprile 2015 debutta anche nella selezione della B Italia in occasione dell'amichevole contro la Croazia Under-21 finita 1-1.\nNel giugno seguente viene convocato da mister Luigi Di Biagio per l'Europeo Under-21 in Repubblica Ceca.\nStatistiche.\nPresenze e reti nei club.\n\"Statistiche aggiornate al 18 luglio 2021.\""}
{"id": "3914082", "revid": "588403", "url": "https://it.wikipedia.org/wiki?curid=3914082", "title": "Enrico Zampa", "text": "Carriera.\nClub.\nLazio.\nMuove i primi passi nel calcio all'et\u00e0 di 10 anni. Cresciuto nel settore giovanile della Lazio, esordisce nel match di Europa League Lazio-Sporting Lisbona (2-0) del 14 dicembre 2011, entrando al posto del brasiliano Hernanes al minuto 73. Nella stessa stagione colleziona altre due presenze nella medesima competizione, esordendo anche in Serie A il 13 maggio 2012, nell'ultima gara di campionato vinta per 3-1 dalla Lazio sull'Inter.\nSalernitana e i vari prestiti.\nIl 17 agosto 2012 la Lazio lo cede in compropriet\u00e0 alla Salernitana, militante nella Lega Pro Seconda Divisione. Esordisce con la maglia granata il 9 settembre 2012 nella sconfitta di campionato contro il per 4-1. Il 12 maggio 2013, insieme alla Salernitana, conquista la promozione in Lega Pro Prima Divisione ed essendo arrivata prima nel \"girone B\" conquista il diritto di partecipare alla Supercoppa di Lega di Seconda Divisione contro la Pro Patria. Il 25 maggio 2013 con un totale di 5-1, tra andata e ritorno, la Salernitana vince la sua prima Supercoppa di Lega di Seconda Divisione. Il 18 giugno 2013 viene rinnovata la compropriet\u00e0 tra Lazio e Salernitana, quindi Zampa rimarr\u00e0 un altro anno in maglia granata e disputer\u00e0 la Lega Pro Prima Divisione.\nIl 21 gennaio 2014 viene ceduto in prestito alla FeralpiSal\u00f2. Esordisce il 26 gennaio successivo nella vittoria, per 1-0, contro la Pro Vercelli; subentrando, al minuto 59, al posto del compagno di squadra Andrea Cittadino. Conclude la stagione totalizzando 8 presenze con la maglia del FeralpiSal\u00f2 e il 20 giugno 2014 la Lazio comunica di aver risolto in proprio favore la compartecipazione del giocatore.\nIl 13 luglio viene ceduto, in prestito, al Trapani, militante in Serie B. Il 13 settembre successivo fa il suo esordio in Serie B in occasione della vittoria casalinga per 2-1 contro il Cittadella. Conclude il suo primo anno in Serie B con un bottino di 18 presenze.\nTernana.\nIl 12 agosto 2015 viene ceduto, a titolo definitivo, alla . L'esordio arriva 2 giorni pi\u00f9 tardi in occasione del terzo turno di Coppa Italia perso, per 1-0, contro il Crotone. Conclude la sua prima stagione alla Ternana con un bottino di 18 presenze.\nAncona.\nIl 31 agosto 2016 viene ceduto, a titolo definitivo, all'.\nMonopoli.\nIl 4 luglio 2017 si trasferisce a titolo definitivo al Monopoli. Segna la prima rete con la maglia dei pugliesi il 23 gennaio 2019 in occasione della vittoria per 4-2 sul campo del Rende, designato per l'occasione anche come capitano in assenza dell'argentino Federico Scoppa.\nRieti.\nIl 2 settembre 2019 passa al Rieti. Disputa 22 gare segnando un gol , ma non basta ad evitare la retrocessione del club laziale.,\nPotenza.\nIl 21 agosto 2020, il Monopoli comunica il trasferimento a titolo definitivo del centrocampista al Potenza Calcio. Dopo una prima stagione senza reti, segna il suo primo gol con i lucani il 3 ottobre 2021, nel pareggio per 1-1 contro la Vibonese. Tuttavia, il 31 dicembre successivo rescinde il contratto, dopo 36 presenze e 2 reti complessive.\nNazionale.\nil 20 aprile 2012 viene convocato nell'Under-20 dal CT Luigi Di Biagio per la gara esterna contro la Danimarca vinta 3-1 a favore degli azzurrini.\nStatistiche.\nPresenze e reti nei club.\n\"Statistiche aggiornate al 31 dicembre 2021.\""}
{"id": "3914083", "revid": "288300", "url": "https://it.wikipedia.org/wiki?curid=3914083", "title": "Christian Battocchio", "text": ""}
{"id": "3914088", "revid": "26244", "url": "https://it.wikipedia.org/wiki?curid=3914088", "title": "Rompimento", "text": ""}
{"id": "3914089", "revid": "26244", "url": "https://it.wikipedia.org/wiki?curid=3914089", "title": "Inarcatura", "text": ""}
{"id": "3914097", "revid": "72987509", "url": "https://it.wikipedia.org/wiki?curid=3914097", "title": "Istituto nautico", "text": ""}
{"id": "3914098", "revid": "585241", "url": "https://it.wikipedia.org/wiki?curid=3914098", "title": "Istituto Nautico", "text": ""}
{"id": "3914107", "revid": "1305772", "url": "https://it.wikipedia.org/wiki?curid=3914107", "title": "Heikhalot", "text": "Nella religione ebraica, secondo la Cabala, con la parola in ebraico Heikhalot, \u05d4\u05d9\u05db\u05dc\u05d5\u05ea (a volte traslitterato Heichalot o Hekhalot), il testo Sefer haZohar intende i \"palazzi celesti\" a cui si ha accesso per concessione divina: il riferimento verte sull'esistenza del Regno celeste di Dio. La loro descrizione, tramandata da Rabbi Shimon bar Yochay, fa parte della Torah celeste.\nIl genere della \"Letteratura Heikhalot\" si sovrappone alla letteratura \"Merkavah\" o del \"Carro\", relativa al carro di Ezechiele, cos\u00ec i due generi sono a volte indicati insieme come \"Libri dei Palazzi e del Carro\" (\u05e1\u05e4\u05e8\u05d5\u05ea \u05d4\u05d4\u05d9\u05db\u05dc\u05d5\u05ea \u05d5\u05d4\u05de\u05e8\u05db\u05d1\u05d4 - \"seforim haHeikhalot ve haMerkavah\"). La letteratura Heikhalot \u00e8 un genere di testi ebraici esoterici e rivelatori, prodotti tra la tarda antichit\u00e0 - alcuni credono dai tempi del Talmud o precedenti - ed il primo Medioevo.\n si basano sui testi Heikhalot e la letteratura Hekhalot stessa si basa su fonti precedenti, tra cui le tradizioni sulle ascensioni celesti di Enoch trovate nei Rotoli del Mar Morto e i testi pseudoepigrafi della Bibbia ebraica (\"Tanakh\").\n\"Secondo l'Halakhah ebraica il definito \"testo di Enoch\" risulta \"apocrifo\" ed \u00e8 quindi \"proibito\"...\"\nTesti.\nTra i testi Heikhalot si annoverano:\nAltri testi simili sono:\nDatazione.\nLa letteratura Heikhalot \u00e8 post-rabbinica e non rientra quindi nella letteratura rabbinica ma, poich\u00e9 viene data in continuit\u00e0 con la letteratura rabbinica, viene spesso citata come pseudoepigrafica.\nContenuti dello Zohar.\nI movimenti nella luce celeste.\nIn parte del testo vengono descritti i movimenti interni alla luce celeste, quasi disegni movimentati circolari in differenti sensi contemporaneamente o \"evoluzioni\" infinite e magnifiche ma anche in linee, oltre allo stato \"immobile\". Inoltre viene scritto che non risulta sempre possibile individuare un punto di luce celeste attraverso un'osservazione visiva continuativa, ma non intravedere i \"punti di luce\" in modo preciso: di questa condizione discute anche Chaim Luzzatto nel testo \"KLaCh Pischey Chokhmah, 138 Aperture di Saggezza (Ap. 88-89)\"; tale visione mistica ne permette anche la visuale totale.\nSi afferma inoltre che, nella luce celeste \u00e8 possibile la manifestazione di angeli ed altre figure mistiche ivi descritte. Alle porte celesti si accede tramite la rivelazione dei Nomi di Dio le cui chiavi vengono consegnate agli angeli; i palazzi celesti sono ancora rivelazioni eterne della volont\u00e0 divina. Nelle stanze celesti (sono otto) hanno luogo rivelazioni ed apparizioni dell'onnipotenza divina."}
{"id": "3914108", "revid": "8596", "url": "https://it.wikipedia.org/wiki?curid=3914108", "title": "Western (film)", "text": ""}
{"id": "3914113", "revid": "93556", "url": "https://it.wikipedia.org/wiki?curid=3914113", "title": "Battaglia di Stalingrado nella cultura popolare", "text": "La battaglia di Stalingrado del luglio 1942-febbraio 1943, combattuta tra le potenze dell'Asse e l'Unione Sovietica durante la seconda guerra mondiale, \u00e8 stata utilizzata come trama di libri, canzoni, film e videogiochi.\nCinematografia.\nLa battaglia, per la sua importanza storica, ha suggerito la trama o ha fatto da sfondo a film e documentari, alcuni distribuiti solo in Germania o nella ex-Unione Sovietica. Tra le opere cinematografiche di finzione i titoli principali ad avere avuto una distribuzione internazionale sono stati:\nTra le opere documentaristiche si possono citare:\nDei primi film dell'elenco, girati negli anni quaranta e negli anni cinquanta, solo quello del 1959 ha ricevuto buona accoglienza dalla critica ed \u00e8 stato premiato con il Deutscher Filmpreis alla regia, il pi\u00f9 importante premio cinematografico tedesco, nell'anno stesso della sua uscita. In Italia \u00e8 circolato con il nome \"Stalingrado\", ma il titolo originale, tradotto letteralmente, significa \"Cani, volete vivere per sempre?\"; racconta la battaglia attraverso gli occhi dei soldati tedeschi accerchiati, che vedono progressivamente uccidere i loro ufficiali e infine si arrendono per avviarsi ai campi di prigionia. Bisogna attendere oltre trent'anni per un nuovo film di rilievo a diffusione internazionale sulla battaglia. Nel periodo intercorso, oltre a documentari e film a distribuzione limitata, una menzione particolare merita il film francese \"Lettres de Stalingrad\" del 1969, meglio noto per aver preceduto il successivo libro \"Ultime lettere da Stalingrado\", nel quale il regista-sceneggiatore Gilles Katz ha raccolto le 39 lettere autentiche di soldati tedeschi sfuggite alla censura su cui era basato il film e che ha avuto vasta circolazione mondiale. \nDopo la lunga pausa e un film sovietico di maniera propagandistico-patriottico del 1989 (\"Stalingrad\" diretto dal Yuri Ozerov) \u00e8 stato nuovamente un film tedesco del 1993, dal titolo \"Stalingrad\" a riscuotere un buon successo, compresa la vittoria dell'altro principale premio cinematografico tedesco: il \"Bayerischer Filmpreis\", il premio del festival del cinema bavarese. Nominato anche per la premiazione al festival cinematografico di Mosca, il film narra le vicende di un gruppo di \"Sturmpioniere\" (pionieri d'assalto). Del 2001 \u00e8 il film USA \"Il nemico alle porte\" (\"Enemy at the Gates\") ispirato dalla storia vera del'eroe e pluridecorato cecchino sovietico Vasilij Grigor'evi\u010d Zajcev che partecip\u00f2 alla battaglia e che, secondo alcuni fantasiosi resoconti di cui \u00e8 ormai accertata la falsit\u00e0 storica, si sarebbe confrontato con il miglior tiratore tedesco, fatto venire appositamente dalla Germania per contrastarlo. Nel 2013 infine il regista russo F\u00ebdor Bondar\u010duk ha diretto il film \"Stalingrad\", dedicato alle vicende della battaglia all'interno della citt\u00e0.\nLetteratura.\nIn letteratura diversi autori hanno affrontato l'argomento sotto diversi aspetti. Qui una lista di alcune opere:\nMonumenti.\nNel 1967 fu inaugurata una statua colossale per onorare i combattenti sovietici: la statua, alta 85 metri e chiamata \"La Madre Patria chiama!\", \u00e8 situata sulla collina di Mamaev Kurgan. Per raggiungerla si devono salire 200 scalini, tanti quanti i giorni della battaglia."}
{"id": "3914115", "revid": "1305772", "url": "https://it.wikipedia.org/wiki?curid=3914115", "title": "Blunderbuss", "text": ""}
{"id": "3914121", "revid": "1305772", "url": "https://it.wikipedia.org/wiki?curid=3914121", "title": "Bettoni", "text": ""}
{"id": "3914124", "revid": "91078", "url": "https://it.wikipedia.org/wiki?curid=3914124", "title": "Collins glass", "text": ""}
{"id": "3914129", "revid": "729019", "url": "https://it.wikipedia.org/wiki?curid=3914129", "title": "Ambitle", "text": "Ambitle \u00e8 un'isola vulcanica appartenente alle Isole Feni, situate al largo delle coste orientali della Nuova Irlanda, Papua Nuova Guinea.\nGeografia.\nIl territorio \u00e8 caratterizzato dalla presenza di uno stratovulcano risalente al Pliocene, con una caldera larga circa 3\u00a0km. L'unica attivit\u00e0 riguarda alcune fumarole, pozze di fango e sorgenti termali situate sul versante occidentale della caldera. Il clima \u00e8 tropicale umido ed \u00e8 interamente ricoperta di foresta pluviale."}
{"id": "3914132", "revid": "91078", "url": "https://it.wikipedia.org/wiki?curid=3914132", "title": "Highball glass", "text": ""}
{"id": "3914135", "revid": "91078", "url": "https://it.wikipedia.org/wiki?curid=3914135", "title": "Pilsner glass", "text": ""}
{"id": "3914136", "revid": "1272592", "url": "https://it.wikipedia.org/wiki?curid=3914136", "title": "Sarpsborg 08 Fotballforening 2011", "text": "Questa voce raccoglie le informazioni riguardanti il Sarpsborg 08 Fotballforening nelle competizioni ufficiali della stagione 2011.\nStagione.\nNel 2011, il Sarpsborg 08 affront\u00f2 la prima stagione nella massima divisione norvegese della sua storia. Il club non riusc\u00ec per\u00f2 a raggiungere la salvezza, arrivando all'ultimo posto finale e retrocedendo con qualche giornata d'anticipo. L'avventura nella Norgesmesterskapet si concluse al quarto turno, per mano dello Aalesund, che poi vincer\u00e0 il trofeo.\nL'unico calciatore a giocare tutti i 34 incontri stagionali disputati dal Sarpsborg 08 fu il centrocampista Morten Gi\u00e6ver. Il miglior marcatore della squadra fu \u00d8yvind Ho\u00e5s, con 6 reti nella Tippeligaen. Includendo anche la Coppa di Norvegia, il miglior marcatore fu Martin Wiig con 7 centri.\nMaglie e sponsor.\nLo sponsor tecnico per la stagione 2011 fu Umbro, mentre lo sponsor ufficiale fu Borregaard. La divisa casalinga prevedeva una maglietta blu con una striscia verticale bianca, pantaloncini e calzettoni bianchi. Quella da trasferta era invece composta da una maglietta arancione, con pantaloncini e calzettoni neri."}
{"id": "3914140", "revid": "91078", "url": "https://it.wikipedia.org/wiki?curid=3914140", "title": "Pint glass", "text": ""}
{"id": "3914141", "revid": "91078", "url": "https://it.wikipedia.org/wiki?curid=3914141", "title": "Bicchiere da pinta", "text": ""}
{"id": "3914143", "revid": "484362", "url": "https://it.wikipedia.org/wiki?curid=3914143", "title": "Snifter glass", "text": ""}
{"id": "3914144", "revid": "91078", "url": "https://it.wikipedia.org/wiki?curid=3914144", "title": "Cocktail glass", "text": ""}
{"id": "3914146", "revid": "287204", "url": "https://it.wikipedia.org/wiki?curid=3914146", "title": "Mantra del Buddha \u015a\u0101kyamuni", "text": "O\u1e43 muni muni maha munaye swaha \u00e8 il mantra del Buddha \u015a\u0101kyamuni.\nDescrizione.\nIl mantra del Buddha \u015a\u0101kyamuni \u00e8 uno dei pi\u00f9 importanti e conosciuti del Buddhismo tibetano, insieme ad altri come l'O\u1e43 Ma\u1e47i Padme H\u016b\u1e43, associato ad Avalokite\u015bvara, e l'O\u1e43 t\u0101re tutt\u0101re ture sv\u0101h\u0101, legato a T\u0101r\u0101. In lingua italiana si traduce in: \u00abCapacit\u00e0, capacit\u00e0, grande capacit\u00e0 di Colui che \u00e8 capace tra gli \u015a\u0101kya\u00bb.\nCome ogni mantra legato alla tradizione tibetana, questo possiede un significato che va oltre parole che lo compongono: i tibetani affermano che l'essenza di ogni mantra va oltre la semplice somma delle sue parti.\nMipham Rinpoche, celebre lama di scuola Nyingma, sostenne che il Buddha raggiunse il Risveglio tramite la potenza del significato di questo mantra, inteso come una vera e propria dh\u0101ra\u1e47\u012b, e che in condizioni analoghe Avalokite\u015bvara divenne il supremo di tutti i bodhisattva: attraverso il semplice ascolto di questo mantra si acquisisce facilmente un vasto cumulo di meriti, e tutti gli oscuramenti karmici vengono purificati. Una sua recitazione rimuove qualsivoglia ostacolo al Risveglio, in tono con gli insegnamenti dei Sutra della Praj\u00f1\u0101p\u0101ramit\u0101: recitandolo solo una volta, tutte le azioni negative e dannose commesse in ottocentomila kalpa verranno purificate grazie alle qualit\u00e0 sconfinate che possiede in quanto essenza stessa del Buddha.\n\"Om muni muni maha munaye swaha\" viene interpretato come l'essenza stessa del Buddha, del suo Risveglio e insegnamento, racchiuse nelle sue stesse sillabe, e da cui non \u00e8 scindibile. \u00c8 un'intonazione energetica, per cui il praticante pu\u00f2 riceverne direttamente l'essenza e i benefici concentrandosi sul significato delle parole o sul semplice suono. Permette peraltro al praticante di sviluppare pienamente le sue qualit\u00e0 interiori e la sua Natura di Buddha. Il Buddhismo infatti attribuisce grande importanza alla fiducia nelle proprie capacit\u00e0: se non si crede nel proprio potenziale, nelle proprie qualit\u00e0, non si potr\u00e0 mai raggiungere un traguardo importante.\nIl mantra del Buddha \u015a\u0101kyamuni sarebbe peraltro capace di combattere le sfumature negative dell'ego, di aumentare la consapevolezza e il potere delle azioni, oltre che di rinvigorire la motivazione, rendendo in grado di operare a grande beneficio di tutti gli esseri senzienti sparsi per i \u00abSei Reami\u00bb, a loro volta purificati dalla recitazione del mantra medesimo.\nI tibetani recitano questo mantra pi\u00f9 volte ogni giorno, servendosi di una m\u0101l\u0101, oppure mentre compiono le circoambulazioni rituali accompagnate dalle prostrazioni attorno agli Stupa."}
{"id": "3914147", "revid": "91078", "url": "https://it.wikipedia.org/wiki?curid=3914147", "title": "Doppia coppetta", "text": ""}
{"id": "3914149", "revid": "486946", "url": "https://it.wikipedia.org/wiki?curid=3914149", "title": "Old fashioned glass", "text": ""}
{"id": "3914150", "revid": "46291", "url": "https://it.wikipedia.org/wiki?curid=3914150", "title": "Coreopsis grandiflora", "text": "Coreopsis grandiflora \u00e8 una pianta erbacea della famiglia delle Asteraceae, nativa del Nord America."}
{"id": "3914151", "revid": "297745", "url": "https://it.wikipedia.org/wiki?curid=3914151", "title": "Santo Stino di Livenza", "text": ""}
{"id": "3914153", "revid": "339392", "url": "https://it.wikipedia.org/wiki?curid=3914153", "title": "Mantra del Sutra del Cuore", "text": ""}
{"id": "3914154", "revid": "104458", "url": "https://it.wikipedia.org/wiki?curid=3914154", "title": "Mantra di Manjusri", "text": ""}
{"id": "3914155", "revid": "339392", "url": "https://it.wikipedia.org/wiki?curid=3914155", "title": "Mantra di T\u0101r\u0101", "text": ""}
{"id": "3914159", "revid": "44876", "url": "https://it.wikipedia.org/wiki?curid=3914159", "title": "Mario Deotto", "text": "Carriera.\nDopo gli esordi con le giovanili della Lazio, pass\u00f2 alla Salernitana dove gioc\u00f2 due campionati di Serie C. Nel 1958 debutt\u00f2 in Serie B con la dove rimase per due stagioni totalizzando 52 presenze e 5 reti.\nAll'inizio del campionato 1960-1961 si trasfer\u00ec al , in Serie C, ed in seguito disput\u00f2 altri campionati di terza serie con Pordenone e C.R.D.A. Monfalcone, dove termin\u00f2 la sua carriera nel 1965."}
{"id": "3914174", "revid": "1543377", "url": "https://it.wikipedia.org/wiki?curid=3914174", "title": "Kepler-35 (AB)b", "text": "Kepler-35 (AB)b \u00e8 un pianeta extrasolare che orbita attorno alla stella binaria Kepler-35, distante 5400 anni luce dal sistema solare. La scoperta \u00e8 stata annunciata l'11 gennaio 2012 tramite il metodo del transito grazie alle osservazioni del telescopio Kepler. Contemporaneamente \u00e8 avvenuta anche la scoperta di un altro sistema simile, Kepler-34 (AB)b.\nQuesta nuova scoperta si aggiunge a quella di Kepler-16 (AB)b, e conferma che l'esistenza di pianeti circumbinari, cos\u00ec come immaginato nella saga di Star Wars con Tatooine, siano nella norma.\nCaratteristiche.\nIl pianeta ha le dimensioni paragonabili a quelle di Saturno ed orbita in un periodo di 131 giorni attorno alla meno luminosa delle 2 stelle che compongono il sistema, ad una distanza di circa 0,60 U.A., mentre le 2 stelle ruotano una attorno all'altra in un periodo di 21 giorni."}
{"id": "3914183", "revid": "1573940", "url": "https://it.wikipedia.org/wiki?curid=3914183", "title": "Cesare Bartolelli", "text": "Biografia.\nDopo aver conseguito a Perugia la laurea \"in utroque iure\", esercit\u00f2 la professione di giudice a Citt\u00e0 di Castello.\nTrasferitosi a Roma, incontr\u00f2 la stima del cardinale Pietro Aldobrandini.\nCos\u00ec, Clemente VIII, zio del cardinale, ebbe modo di conoscerlo e di cominciare ad impiegarlo, ad esempio come inviato presso la corte imperiale.\nIl 20 novembre 1602 fu nominato vescovo di Forl\u00ec. In quanto tale, dato che il cardinale Domenico Rivarola non riusciva a debellare il brigantaggio, negli anni 1617-19, venne anche nominato delegato apostolico .\nConvoc\u00f2 due sinodi diocesani: il primo nel 1610, il secondo nel 1628.\nNella sua citt\u00e0 natale, volle la costruzione della cappella di San Rocco, nella chiesa di San Francesco.\nInoltre, chiese l'invio da Perugia dell'intagliatore Francesco Brunelli per il tabernacolo dell'altare della Madonna del Fuoco, nella cattedrale di Forl\u00ec."}
{"id": "3914188", "revid": "155634", "url": "https://it.wikipedia.org/wiki?curid=3914188", "title": "Adam Peraudo", "text": "Biografia.\nOriginario di Claviere e attivo in gare FIS dal dicembre del 2002, Peraudo ha esordito in Coppa Europa il 18 gennaio 2006 a Sella Nevea in discesa libera (91\u00ba) e in Coppa del Mondo il 13 dicembre 2009 a Val-d'Is\u00e8re in slalom gigante, senza completare la prova.\nHa conquistato il suo primo podio in Coppa Europa il 6 dicembre 2011 a Trysil in slalom gigante, piazzandosi 3\u00ba alle spalle del tedesco Stefan Luitz e del compagno di squadra Roberto Nani; il 23 febbraio 2012 ha colto a Sella Nevea in supercombinata il suo secondo e ultimo podio nel circuito continentale (2\u00ba). La sua ultima gara in Coppa del Mondo \u00e8 stato lo slalom speciale di Wengen del 17 gennaio 2015 e la sua ultima gara in carriera \u00e8 stato lo slalom speciale FIS di Les Arcs del 2 aprile 2016: in entrambi i casi Peraudo non ha completato la prova. In carriera non ha preso parte n\u00e9 a rassegne olimpiche n\u00e9 iridate.\nPalmar\u00e8s.\nAustralia New Zealand Cup.\nAustralia New Zealand Cup - vittorie.\nLegenda:\nSL = slalom speciale"}
{"id": "3914190", "revid": "1442080", "url": "https://it.wikipedia.org/wiki?curid=3914190", "title": "Silvestre Conti", "text": "Caratteristiche tecniche.\nGiocava come mediano sinistro."}
{"id": "3914191", "revid": "300971", "url": "https://it.wikipedia.org/wiki?curid=3914191", "title": "Luigi Rossi (1864-1890)", "text": "Biografia.\nNato a Castelrotto di Croglio, all'et\u00e0 di cinque anni rimase orfano del padre, Fortunato, rimanendo solo con la madre, Franceschina Maderni. Frequent\u00f2 le elementari presso il collegio Rosmini a Stresa e il ginnasio presso la stessa istituzione a Domodossolae il collegio gesuitico della Visitazione di Ges\u00f9 nel principato di Monaco. Complet\u00f2 la formazione all'Universit\u00e0 di Lovanio dove nel 1887 consegu\u00ec il dottorato in diritto. Inizi\u00f2 la pratica di avvocato nello studio di Gioachimo Respini, a Locarno.\nVenne eletto deputato al Gran Consiglio del Ticino il 3 marzo 1889. Il 26 aprile 1890 assunse la direzione dei dipartimenti di giustizia e polizia sotto la presidenza di Gioachimo Respini.\nL'11 settembre 1890 durante un moto insurrezionale liberale radicale, Rossi fu ucciso sulle scale della sede di governo.\nIl processo nei confronti dell'uccisore, Angelo Castioni, si svolse a Zurigo il 14 luglio 1891 e si concluse con una condanna in contumacia a otto anni di reclusione, in quanto ripar\u00f2 in Inghilterra. Non fu mai estradato. La sua morte violenta fece di Luigi Rossi un \"martire conservatore\". \u00c8 citato nella prima strofa dell'inno del partito popolare democratico (PPD) e a lui venne intitolata nel 1923 la \"Guardia Luigi Rossi\" in cui erano riuniti i giovani del Partito conservatore democratico.\nFu sepolto nel cimitero di Castelrotto dopo solenni funerali."}
{"id": "3914193", "revid": "106456", "url": "https://it.wikipedia.org/wiki?curid=3914193", "title": "Cathr\u00f3e di Metz", "text": ""}
{"id": "3914196", "revid": "115715782", "url": "https://it.wikipedia.org/wiki?curid=3914196", "title": "Banda musicale del Corpo nazionale dei vigili del fuoco", "text": "La banda musicale del Corpo nazionale dei vigili del fuoco nasce sul finire degli anni trenta, praticamente in concomitanza della fondazione dei vigili del fuoco italiani, avvenuta ufficialmente nel 1939. La Banda \u00e8 sempre stata composta da volontari e personale operativo, impiegati in sfilate e concerti e solo dal 2017, grazie ad un concorso indetto per 30 elementi da personale effettivo. Molte le manifestazioni che l\u2019hanno vista protagonista come il Giubileo Straordinario della Misericordia fortemente voluto da Papa Francesco e trasmissioni televisive in prima serata come \u201cCavalli di Battaglia\u201d condotta da Gigi Proietti.\nL\u2019ufficializzazione dell\u2019esistenza di una Banda del Corpo Nazionale dei Vigili del Fuoco arriva proprio nel momento in cui \u00e8 massimo l\u2019impegno profuso da tutto il corpo a causa dei tragici eventi legati al sisma che ha interessato il Centro Italia.\nStruttura.\nIl corpo bandistico \u00e8 composto da 30 elementi. La banda si esibisce in molteplici occasioni; compito principale le cerimonie ufficiali del corpo, premiazioni e anniversari, la ormai tradizionale parata del 2 giugno a Roma e diverse partecipazioni a raduni bandistici, nonch\u00e9 una ricca attivit\u00e0 di concerti. Tutti gli esecutori sono diplomati nei conservatori italiani. Il maestro direttore in carica \u00e8 Donato di Martile."}
{"id": "3914197", "revid": "3082", "url": "https://it.wikipedia.org/wiki?curid=3914197", "title": "Philadelphia (Giordania)", "text": ""}
{"id": "3914198", "revid": "71814", "url": "https://it.wikipedia.org/wiki?curid=3914198", "title": "Sententia debet esse conformis libello", "text": ""}
{"id": "3914199", "revid": "3082", "url": "https://it.wikipedia.org/wiki?curid=3914199", "title": "Filadelfia (Siria)", "text": ""}
{"id": "3914200", "revid": "71814", "url": "https://it.wikipedia.org/wiki?curid=3914200", "title": "Ultrapetizione", "text": ""}
{"id": "3914201", "revid": "71814", "url": "https://it.wikipedia.org/wiki?curid=3914201", "title": "Extrapetizione", "text": ""}
{"id": "3914205", "revid": "2036605", "url": "https://it.wikipedia.org/wiki?curid=3914205", "title": "Eleazaro ben Dinai", "text": "Nel 45/46, quando il procuratore della Giudea romana era Cuspio Fado, gli ebrei di Perea ebbero degli scontri con i pagani della citt\u00e0 di Filadelfia; Fado fece uccidere Annibas, uno dei tre capi della rivolta, e fece esiliare gli altri due, Amram ed Eleazaro ben Dinai.\nQuesto Eleazaro \u00e8 identificato con quell'Eleazaro ben Dinai che fu chiamato in aiuto dagli ebrei, molestati da samaritani ostili mentre attraversavano la Samaria: Eleazaro ben Dinai, in ritorsione, scese dalle montagne attaccando la regione dell'Acrabatene. Il procuratore Marco Antonio Felice riusc\u00ec a ingannare Eleazaro e la sua banda, catturandoli e inviandoli a Roma in catene."}
{"id": "3914209", "revid": "1149807", "url": "https://it.wikipedia.org/wiki?curid=3914209", "title": "Geno (personaggio)", "text": ""}
{"id": "3914211", "revid": "767487", "url": "https://it.wikipedia.org/wiki?curid=3914211", "title": "Maria Giulia Forni", "text": "Carriera.\nInizia la sua carriera da cestista professionista nel 2002 con Faenza, esordendo subito in serie A1 (alla fine della stagione 2004-05 raggiunge la finale scudetto persa 3-0 contro la Famila Schio). Disputa quattro campionati con Faenza ed uno con Cavezzo nel 2006-07. Nel 2005 partecipa con la maglia di Faenza all'EuroCup Women. Durante l'estate del 2007 scende di categoria trasferendosi al Cervia dove resta una stagione. Nel 2008 va a giocare nel Lazio con la Vis Fortitudo Pomezia in cui rimane un solo anno.\nIl 2009 la vede trasferirsi in Sardegna per giocare in prestito con Alghero dove il 14 novembre dello stesso anno durante la 7\u00aa partita della stagione regolare contro la Juvenilia Reggio Emilia si infortuna gravemente al ginocchio destro (rottura del legamento crociato anteriore). \u00c8 costretta dunque ad uno stop molto lungo. Ritorna in campo il 22 ottobre del 2011, sempre con la maglia della Mercede."}
{"id": "3914215", "revid": "406204", "url": "https://it.wikipedia.org/wiki?curid=3914215", "title": "Piazza Verdi (Bologna)", "text": "Piazza Verdi, dedicata al musicista italiano Giuseppe Verdi, \u00e8 una piazza nel centro storico di Bologna, che si trova nel cuore della zona universitaria. Fa angolo con la piazza il Palazzo Paleotti, al civico 25 di via Zamboni. Nella piazza ha sede il Teatro Comunale di Bologna, che a sua volta fa angolo con Largo Respighi. Sul lato sud-ovest corre un tratto di mura della seconda cerchia (riportato alla luce nel 1906) e vi sorge l'abside della Basilica di San Giacomo Maggiore. Sul lato sud-est invece si trovano le antiche scuderie dei Bentivoglio.\nUn tempo, infatti, vi affacciava Palazzo Bentivoglio, tanto che la piazza prendeva nome dalla stessa famiglia nobiliare, fino a quando la loro residenza venne distrutta nel 1506. Pi\u00f9 avanti nel tempo, nel XVIII secolo, veniva chiamata \"Piazza di Santa Cecilia\", per via dell'allora parrocchiale di Santa Cecilia che si affaccia sullo stesso lato di San Giacomo. Ricevette l'intitolazione al celebre compositore soltanto nel 1951.\nProvenendo dalle Due Torri lungo Via Zamboni, la piazza viene raggiunta dopo aver superato un'altra piazza dedicata a un musicista, Piazza Rossini, in cui ha invece sede il conservatorio di Bologna.\nLa piazza, soprattutto nel periodo estivo, \u00e8 utilizzata per manifestazioni culturali all'aperto.\nCollegamenti esterni.\nPiazza Giuseppe Verdi su originebologna.com"}
{"id": "3914216", "revid": "56620", "url": "https://it.wikipedia.org/wiki?curid=3914216", "title": "Valerio Malvicino", "text": "Frate domenicano, rivest\u00ec pi\u00f9 volte le funzioni di giudice inquisitore.\nBiografia.\nValerio Malvicini Fontana, che si firmava Valerio Malvicino, proveniva da una famiglia dell'aristocrazia piacentina. \u00c8 attestato nel 1557 essere lettore nel convento domenicano di San Giovanni in Canale e vicario del priore del convento e inquisitore di Piacenza Angelo Avogadro.\nIn quell'anno Avogadro e Malvicino si occuparono dei processi contro riformati e valdesiani protetti fino ad allora dalle mogli del governatore di Milano Ferrante I Gonzaga e dal governatore di Piacenza Garc\u00eda Manrique de Lara, rispettivamente Isabella di Capua e Isabella Bresegna, quest'ultima fuggita in Svizzera nel 1557. Il 18 marzo 1558 Malvicino, divenuto inquisitore, condann\u00f2 alla fustigazione i luterani Matteo Dordoni, Innocente Nibbio e Alessandro Caverzago, che avevano abiurato, e al sequestro dei beni dei fuggitivi Alessio Ruinagia e Paolo Palazio Cautore.\nCon la nomina, nel 1559, di Bernardino Scotti a vescovo e di Umberto Locati a inquisitore di Piacenza, il Malvicino fu trasferito a Napoli nel convento di Santa Caterina a Formiello. Poco dopo gli fu richiesto di occuparsi della diffusione di libri proibiti in Calabria e successivamente il Sant'Uffizio lo incaric\u00f2 di indagare sull'eresia valdese diffusa nella provincia di Cosenza, dove si stabil\u00ec il 13 novembre 1560.\nUomo di fiducia del capo dell'Inquisizione romana Michele Ghislieri (detto \u00abcardinale Alessandrino\u00bb e dal 1566 papa Pio V) quanto del vicer\u00e9 di Napoli Peraf\u00e1n de Ribera, egli esautor\u00f2 il vescovo vicario di Cosenza Orazio Greco, la cui opera di contrasto dell'eresia, limitata ad abiure di massa di quelle popolazioni, dette ultramontane, aveva lasciato assolutamente insoddisfatto il cardinale Ghislieri.\nScrivendo a Roma il 14 novembre 1560 all'inquisitore Tommaso Scotto, Malvicino richiese un decreto col quale fosse ricordato agli Ultramontani, persone poco \u00abdifferenti dalle bestie\u00bb, che un'ulteriore ricaduta nell'eresia avrebbe comportato la loro consegna al braccio secolare. In un'altra lettera del 22 novembre spedita da Montalto allo Scotto rifer\u00ec della sua missione a San Sisto e alla Guardia. Egli trov\u00f2 che gli Ultramontani di San Sisto \u00abcon le pi\u00f9 belle parole del mondo\u00bb facessero credere di essere \u00abcatholici perfettissimi\u00bb, mentre si mantenevano in contatto con la calvinista Ginevra. Riteneva perci\u00f2 necessario arrestare e inviare a processo a Roma i pi\u00f9 influenti di loro.\nNelle successive lettere del 30 dicembre a Tommaso Scotto e del 9 febbraio 1561 al cardinale Ghislieri il Malvicino dichiarava di aver fatto \u00abtanto frutto\u00bb a La Guardia, dove aveva costituito la confraternita del Santissimo Sacramento. Aveva fatto demolire la casa di uno dei loro capi, come pure fece a San Sisto, dove per\u00f2 maggiore era l'aperta resistenza ai suoi metodi. Alcuni sansistesi erano andati a Napoli per protestare e cercare protezioni, altri erano fuggiti.\nIl 3 marzo scrisse ancora al cardinale Alessandrino. Il Sant'Uffizio aveva emanato il 9 febbraio alcune ordinanze che intendevano disciplinare la vita delle popolazioni ultramontane. Erano vietate le riunioni di pi\u00f9 di sei persone, l'uso della loro lingua occitana, il matrimonio tra di loro per i prossimi 25 anni, rimanendo permesso solo sposarsi con \u00abitaliani\u00bb. I bambini dovevano essere istruiti nella dottrina cattolica, tutti dovevano ascoltare la messa ogni mattina, confessarsi e comunicarsi ogni giorno festivo e chi aveva abiurato doveva indossare l'\u00ababitello giallo\u00bb che distingueva gli eretici pentiti.\nNella sua lettera Malvicino riferiva che gli abitanti di San Sisto non intendevano accettare le ordinanze e la maggior parte di loro aveva lasciato il paese: essendo \u00abnon huomini, ma orsi\u00bb, preferivano dormire in \u00abcampagna e tra le grotte\u00bb delle montagne e se venivano avvicinati, subito fuggivano. Non vi era altro rimedio, aggiungeva Malvicino, che \u00abl'esterminio se non de tucti, almeno d'alchuni\u00bb, tanto pi\u00f9 che, a suo dire, speravano nell'arrivo dei Turchi che essi avrebbero aiutato, essendo anche \u00abbonissimi soldati\u00bb. Malvicino metteva al corrente dei sequestri dei beni degli eretici, divisi a met\u00e0 tra l'Inquisizione e il fisco statale, secondo le istruzioni ricevute da Roma, dove annunci\u00f2 di voler recarsi per conferire \u00aba viva voce\u00bb col cardinale Ghislieri.\nMalvicino richiese l'intervento del barone di Castagneto, il comandante militare della zona, perch\u00e9 arrestasse i calabro-valdesi pi\u00f9 influenti, ma inutilmente, perch\u00e9 questi si erano dati alla macchia. Richiese allora l'intervento del governatore della regione, il duca di Montalto Antonio II d'Aragona, che impose loro il ritorno a San Sisto e l'8 maggio ordin\u00f2 che \u00abtutti, maschi e femmine, piccioli e grandi\u00bb, si presentassero a Cosenza. I valdesi, temendo di essere imprigionati, rifiutarono di presentarsi, un rifiuto che il Lentolo attribuisce a un consiglio del Malvicino, dato allo scopo di \u00abfar cadere quelle povere genti in contumacia e disubidienza\u00bb. L'uccisione, in uno scontro con i valdesi, di 50 soldati e dello stesso barone di Castagneto in una gola montagnosa non lontana da San Sisto, precipit\u00f2 la situazione.\nAlla fine di maggio le truppe comandate dal marchese Marino Caracciolo procedettero all'assalto dei villaggi ultramontani e alla caccia degli sbandati, provocando molte centinaia di morti e un migliaio di arresti. Malvicino presiedette i processi sommari insieme con l'inquisitore di Napoli Pirro Pansa, conclusi con un centinaio di esecuzioni, distinguendosi per la brutalit\u00e0 della sua condotta.\nTornato a Napoli, Malvicino fu nominato il 13 novembre 1561 dal vicer\u00e9 Af\u00e1n de Ribera regio commissario per il controllo dell'ortodossia dei libri circolanti nel Regno, e dal 1563 fu con Luigi Campagna, Giulio Antonio Santori e Prospero Vitaliano tra gli inquisitori incaricati della lotta all'eresia. Questi condussero il processo contro Gian Francesco Alois e Giovanni Bernardino Gargano, giustiziati il 4 marzo 1564. In quell'anno Malvicino divenne priore del convento di Santa Caterina in Formiello.\nNel 1572 papa Pio V era intenzionato a nominarlo vescovo di una qualche diocesi del Regno di Napoli, ma suscit\u00f2 l'opposizione del cardinale Santori, che ricord\u00f2 la cattiva fama acquisita dal Malvicino a Piacenza e in Calabria, cos\u00ec che la proposta fu accantonata e da allora del Malvicino non si hanno pi\u00f9 notizie."}
{"id": "3914217", "revid": "1043175", "url": "https://it.wikipedia.org/wiki?curid=3914217", "title": "Ry\u014dta \u014cshima", "text": "Caratteristiche tecniche.\n\u00c8 un centrocampista abile nel dribbling e dotato di un buon tiro dalla distanza. Grazie alla sua ottima visione di gioco, la precisione nei passaggi, l'abilit\u00e0 nel creare azioni di gioco e le sue qualit\u00e0 di impostazione, pu\u00f2 ricoprire sia il ruolo di interno di centrocampo, sia quello di trequartista. \u00c8 un calciatore duttile; infatti, in carriera \u00e8 stato anche impiegato come esterno di centrocampo sia destro e che sinistro, per merito della sua capacit\u00e0 di effettuare inserimenti offensivi.\nIn patria viene chiamato \u201cKengo II\u201d, poich\u00e9 possiede molte caratteristiche comuni a Kengo Nakamura, che gioca di fianco a lui al .\nSeppur limitato fisicamente per la sua costituzione brevilinea (i diversi infortuni lo hanno tenuto fuori dai campi di gioco pi\u00f9 volte), conferma la sua bravura anche nei calci piazzati.\nCarriera.\nClub.\nGiovanili.\nInizia la sua carriera nel 2008 nel Shizuoka Gakuen High School, anno in cui decise di diventare un calciatore professionistico, sebbene i suoi genitori insistettero dicendogli di dedicarsi al baseball, lo sport pi\u00f9 popolare in Giappone. Con lo Shizuoka Gakuen High School, squadra giovanile della scuola liceale in cui si \u00e8 iscritto, nel 2010 partecipa al torneo nazionale chiamato Prince Takamado, nella quale si arrende alle semifinali contro il Sanfrecce Hiroshima U-18. In quel torneo \u014cshima si fa notare, a tal punto che nel 2011 viene acquistato dal Kawasaki Frontale, rinunciando cos\u00ec all\u2019universit\u00e0, per militare nelle varie divisioni giovanili del club.\nKawasaki Frontale.\nGioca la sua prima partita in campionato con i colori del Kawasaki Frontale, il 7 maggio 2011, nella gara persa per 1 a 0 contro il Vissel Kobe in trasferta, entrando al 73\u00ba minuto al posto di Ky\u014dhei Noborizato.\nDebutta in Coppa J. League il 5 luglio 2011 durante la partita contro il Sanfrecce Hiroshima, terminata 2 a 2. Durante il match di ritorno di Coppa J. League, tenutosi il 27 luglio 2011, ottiene la sua prima ammonizione in carriera.\nNel suo anno da rookie, gioca in totale tra tutte le competizioni (campionato e coppa nazionale) 13 partite, senza per\u00f2 realizzare nessuna rete all\u2019attivo.\nA partire dalla seconda stagione col Kawasaki Frontale, \u014cshima diventa un membro fondamentale per il club di Kawasaki e, il 3 maggio 2012, trova la sua prima rete siglata al minuto dello stesso numero di maglia che indossa, ovvero il numero 30, contro il J\u00fabilo Iwata (partita di campionato vinta per 4 a 3).\nNel 2013 indossa la maglia numero \u201c16\u201d. In quella stagione lui e i suoi compagni ottengono il terzo posto in campionato giapponese, concludendo l\u2019anno con solo tre punti di differenza dal Sanfrecce Hiroshima, squadra che ha vinto la J-League 1 di quell\u2019anno. Nonostante la non vittoria del campionato, il Kawasaki Frontale si \u00e8 qualificato all\u2019AFC Champions League dell\u2019edizione 2014.\nIl 26 febbraio 2014 fa il suo debutto in Champions League asiatica contro il Beijing Renhe, giocando tutta la partita, che \u00e8 stata vinta per 1 a 0. Il 1\u00ba aprile fa il suo primo goal nella competizione internazionale contro il Western Sydney Wanderers. Escono dalla Champions League asiatica agli ottavi di finale contro l\u2019FC Seoul.\nDalla stagione 2016 indossa la maglia numero \u201c10\u201d col Kawasaki Frontale. Sempre in quell\u2019anno vincono la Coppa dell\u2019Imperatore, il primo trofeo vinto da \u014cshima a livello professionistico.\nNel 2017 vincono altri due trofei: la J-League Cup e soprattutto il campionato giapponese.\nOttengono anche la Supercoppa giapponese nel 2018.\nNazionale.\nGiappone U-19.\nNel 2012 ha militato nell'Under-19.\nGiappone olimpica.\nViene convocato per le Olimpiadi 2016 in Brasile, dove gioca tutte le tre partite di girone.\nNazionale maggiore.\nIl 1\u00ba settembre 2016 debutta in Nazionale maggiore per la partita di qualificazione per i Mondiali 2018 persa per 2-1 contro gli Emirati Arabi Uniti giocando per i primi 75 minuti prima che Genki Haraguchi lo ha sostituito.\nIl 16 maggio 2018 viene inserito nella lista dei preconvocati per i Mondiali del 2018 e, il 31 maggio, l\u2019allenatore Akira Nishino ha deciso di portarlo definitivamente in Russia."}
{"id": "3914218", "revid": "599013", "url": "https://it.wikipedia.org/wiki?curid=3914218", "title": "Seggiovia (navale)", "text": "In marina si chiama seggiovia un particolare tipo di teleferica temporanea, adibita al trasbordo di personale fra due navi in mare aperto, durante la navigazione. Si usa quasi esclusivamente nelle marine militari.\nDescrizione.\nViene usata per trasportare una persona alla volta, durante una particolare manovra, nella quale le due navi devono navigare affiancate, alla stessa velocit\u00e0 (relativamente bassa, 10-12 nodi) ed a distanza costante (20-30 metri circa). \u00c8 una speciale procedura, utilizzata anche fra navi di Marine di differenti paesi, che coinvolge un'intera squadra di persone (addette sia a mantenere l'allineamento, la distanza e la velocit\u00e0 corretta, sia alla stesura della fune portante che alla movimentazione del seggiolino che sposta la persona da una nave all'altra), che viene provata con continuit\u00e0 durante le esercitazioni navali, tipicamente durante i rifornimenti in mare.\nDopo che le navi sono allineate, una sagola viene lanciata dalla coperta di una delle due navi verso l'altra, solitamente tramite una cartuccia esplosiva sparata da un fucile modificato, che riesce a farle superare alcune decine di metri. Tramite questa prima sagola viene passata una fune molto pi\u00f9 robusta che viene messa in posizione fra i due scafi, la cui tensione viene mantenuta costante da una squadra di persone su ogni nave.\nSu questa fune portante viene montato il seggiolino metallico sul quale viene fatta sedere la persona da trasportare, assicurata da cinture di sicurezza e munita di giubbotto salvagente. Il seggiolino viene quindi trascinato mediante un'altra fune, manovrata da un secondo gruppo di marinai, finch\u00e9 non raggiunge l'altra nave.\nIl trasbordo del personale viene effettuato da una coperta all'altra, ad un'altezza di pochi metri dalle onde sottostanti. L'intera operazione richiede una notevole sincronizzazione, sia fra tutte le squadre di bordo che fra quelle delle navi stesse; i responsabili delle rispettive squadre si coordinano a distanza mediante apposite bandierine di segnalazione ed un uso convenzionale dei fischietti."}
{"id": "3914219", "revid": "71155", "url": "https://it.wikipedia.org/wiki?curid=3914219", "title": "Cambia mento", "text": ""}
{"id": "3914222", "revid": "282094", "url": "https://it.wikipedia.org/wiki?curid=3914222", "title": "Valerio Malvicini Fontana", "text": ""}
{"id": "3914223", "revid": "287204", "url": "https://it.wikipedia.org/wiki?curid=3914223", "title": "Marienlyst Stadion", "text": "Il Marienlyst Stadion \u00e8 lo stadio dello Str\u00f8msgodset dal 1967 e quello del Drafn dal 1924.\nLo stadio fu aperto proprio nel 1924 e fu l'impianto calcistico per il Drafn, per lo Skiold e per il Drammens. Durante i VI Giochi olimpici invernali, disputati nella vicina Oslo nel 1952, ospit\u00f2 due incontri di hockey su ghiaccio. Qui si tennero anche i campionati nazionali di atletica nel 1962 e nel 2001. \u00c8 l'impianto pi\u00f9 utilizzato dalla per le sue partite (il primo incontro disputato dalla squadra si gioc\u00f2 nel 1981).\nL'erba sintetica fu adottata a novembre 2007."}
{"id": "3914225", "revid": "599013", "url": "https://it.wikipedia.org/wiki?curid=3914225", "title": "Benjam\u00edn Delgado", "text": "Biografia.\nNato nella provincia di Santa Fe, per giocare a calcio si trasfer\u00ec a Buenos Aires. Una volta cessata l'attivit\u00e0 agonistica trov\u00f2 impiego dapprima come impiegato di banca e in seguito come commentatore sportivo. Nel 1940 fu condannato a 18 anni di carcere a Ushuaia per l'omicidio di una donna; il 5 giugno 1948 ricevette l'indulto da Juan Domingo Per\u00f3n, presidente dell'Argentina, in seguito alla sua buona condotta e a una lettera firmata da alcuni tifosi del Boca Juniors.\nCaratteristiche tecniche.\nGiocava come ala sinistra e interno sinistro; era molto veloce.\nCarriera.\nClub.\nDelgado inizi\u00f2 la propria carriera nel San Fernando, club dell'omonima cittadina; vi gioc\u00f2 almeno dal 1923 al 1926. Nella stagione 1926 milit\u00f2 in due squadre (come consentito dalle due federazioni, che permettevano a un giocatore di rappresentare una societ\u00e0 per federazione): nella Copa Campeonato vest\u00ec la maglia del San Fernando in 11 occasioni, con 2 reti; nella Primera Divisi\u00f3n gioc\u00f2 una gara con l'Atlanta. Sempre nel 1926 pass\u00f2 al Boca Juniors, terminandovi la Copa Campeonato. Con il club giallo-blu assomm\u00f2 21 presenze e 3 reti in due campionati, 1926 e 1927; in quest'ultimo ottenne solo 4 presenze. Nel 1928 si trasfer\u00ec all'Argentinos Juniors dove ebbe poco spazio; al termine della Primera Divisi\u00f3n cont\u00f2 2 apparizioni. Non prese parte al Concurso Est\u00edmulo 1929, e torn\u00f2 in massima serie nella stagione 1930: disput\u00f2 una buona annata con l'Atlanta, e i 10 gol in 23 partite lo resero il miglior marcatore della sua squadra. Rimase all'Atlanta anche in occasione della prima edizione del campionato professionistico, in cui gioc\u00f2 3 incontri e segn\u00f2 una rete. Nel 1933 scese in campo 4 volte con i colori del Tigre.\nNazionale.\nEsord\u00ec in Nazionale argentina il 20 maggio 1923 a Buenos Aires, in occasione della Copa Rosa Chevallier Boutell contro il ; 5 giorni dopo scese nuovamente in campo contro la selezione paraguaiana, sempre nell'ambito della Copa Chevallier Boutell. Il 22 luglio 1923 gioc\u00f2 contro l' per il Gran Premio de Honor Uruguayo. Partecip\u00f2 poi all'edizione 1926 della Copa Rosa Chevallier Boutell, giocando entrambi gli incontri tenutisi a Buenos Aires. Convocato per il Campeonato Sudamericano de Football 1926, Delgado fu scelto quale interno sinistro titolare della Nazionale in quella competizione. Debutt\u00f2 il 16 ottobre a Santiago del Cile (citt\u00e0 sede unica della manifestazione) contro la ; realizz\u00f2 il gol del 4-0 al 43\u00ba minuto. Fu poi schierato contro il Paraguay il 20 ottobre, e in questa gara segn\u00f2 due gol (al 40\u00ba e al 42\u00ba), portando il risultato sul 5-0 (l'Argentina vincer\u00e0 poi per 8-0). Presenzi\u00f2 poi contro Uruguay (24 ottobre) e (31 ottobre), senza realizzare altre marcature."}
{"id": "3914226", "revid": "1043175", "url": "https://it.wikipedia.org/wiki?curid=3914226", "title": "Hiroki Fujiharu", "text": "Caratteristiche tecniche.\n\u00c8 un terzino sinistro che abbina una buona velocit\u00e0 con un'ottima capacit\u00e0 aerobica, tanto da farsi chiamare dai tifosi \"scafo (\u30cf\u30eb)\". Molto bravo anche a fornire assist ai suoi compagni di squadra.\nCarriera.\nClub.\nGli anni nelle giovanili.\nLa sua carriera da calciatore inizia nel 2001 quando viene acquistato dall'EXE'90 per militare nelle varie divisioni giovanili del club. Dopo due stagioni viene ufficializzato il suo trasferimento al Tokai per migliorare le sue capacit\u00e0 calcistiche. Tre anni dopo, esattamente nel 2006, si trasferisce all'Osaka University dove gioca nella formazione primavera.\nIl passaggio al Gamba Osaka.\nNel 2011, dopo esser rimasto svincolato dal suo ex club, viene acquistato dal Gamba Osaka per militare in prima squadra. Il 1\u00ba marzo debutta nella Champions League asiatica durante il match contro il Melbourne Victory vinto con il risultato di 5 a 1 in favore del club giapponese. Compie il suo esordio nella J. League quattro giorni dopo durante il match contro il Cerezo Osaka. Ottiene la sua prima ammonizione in carriera il 28 agosto durante il match contro il Vissel Kobe. Segna la sua prima rete in carriera il 22 ottobre nel match vinto per 5 a 0 contro il Montedio Yamagata. Nel 2014 lui e i suoi compagni vincono il campionato giapponese.\nNazionale.\nFa il suo debutto in nazionale il 27 marzo 2015, in un'amichevole contro la Tunisia, partendo gi\u00e0 da titolare.\nNonostante egli fosse un fuoriquota, viene convocato per le Olimpiadi 2016 in Brasile, dove nella gara contro i \"Los Cafeteros\" commette un ingenuo autogol, portando i sudamericani in vantaggio per il momentaneo 2-0."}
{"id": "3914231", "revid": "125014299", "url": "https://it.wikipedia.org/wiki?curid=3914231", "title": "Serie A2 1999-2000 (pallamano maschile)", "text": "La Serie A2 1999-2000 \u00e8 stata la 30\u00aa edizione del torneo di secondo livello del campionato italiano di pallamano maschile.\nEsso venne organizzato dalla Federazione Italiana Giuoco Handball.\nLa competizione \u00e8 iniziata il 25 settembre 1999 e si \u00e8 conclusa il 29 aprile 2000."}
{"id": "3914233", "revid": "287204", "url": "https://it.wikipedia.org/wiki?curid=3914233", "title": "Benjamin Delgado", "text": ""}
{"id": "3914235", "revid": "1305772", "url": "https://it.wikipedia.org/wiki?curid=3914235", "title": "Selkirk (Regno Unito)", "text": "Selkirk (in gaelico scozzese: \"Salcraig\"; 5.900 ab. ca.) \u00e8 una cittadina con \"status\" di \"burgh\" della Scozia sud-orientale, situata lungo il corso dell'Ettrick Water (affluente del Tweed), nell'area amministrativa degli Scottish Borders (contea tradizionale: Selkirkshire), al confine con l'Inghilterra.\nGeografia fisica.\nCollocazione.\nSelkirk si trova poco a sud/sud-ovest di Galashiels e Melrose (nelle vicinanze, quindi, di importanti monumenti come l'Abbazia di Melrose e l'Abbotsford House, la dimora di Sir Walter Scott). \u00c8 inoltre situata a circa 60\u00a0km a sud-sud-est di Edimburgo.\nGastronomia.\nSpecialit\u00e0 di Selkirk \u00e8 la focaccia nota come \"Selkirk bannock\"."}
{"id": "3914236", "revid": "484362", "url": "https://it.wikipedia.org/wiki?curid=3914236", "title": "Selkirk", "text": ""}
{"id": "3914239", "revid": "399137", "url": "https://it.wikipedia.org/wiki?curid=3914239", "title": "Arcivescovado di Armagh", "text": ""}
{"id": "3914248", "revid": "31886", "url": "https://it.wikipedia.org/wiki?curid=3914248", "title": "Piazza Verdi", "text": "Odonomastica.\nPiazza Verdi \u00e8 presente in diverse citt\u00e0 italiane e straniere:"}
{"id": "3914249", "revid": "164044", "url": "https://it.wikipedia.org/wiki?curid=3914249", "title": "Stadio Marienlyst", "text": ""}
{"id": "3914250", "revid": "838137", "url": "https://it.wikipedia.org/wiki?curid=3914250", "title": "Lex Publilia Voleronis", "text": "La lex Publilia Voleronis \u00e8 una \"lex publica\" votata nel 471 a.C. su proposta dei tribuni della plebe di quell'anno, tra i quali Publilio Volerone, primo propositore della legge, e Gaio Letorio.\nCon questa legge il concilio della plebe, costituitosi \"extra ordinem\" dopo la prima secessione della plebe sul Monte Sacro del 494 a.C., fu riconosciuto ufficialmente come realt\u00e0 istituzionale della Repubblica romana, ed organizzato su base tributa. I tribuni della plebe e gli edili venivano eletti dai Concilia Plebis Tributa.\nTuttavia, il riconoscimento della validit\u00e0 delle deliberazioni del concilio della plebe (\"leges plebeiae\" o \"plebis scita\") richiese ancora due secoli. Infatti solo con una delle tre leggi Valerie-Orazie del 449 a.C. fu stabilita la validit\u00e0 delle deliberazioni plebee per tutto il popolo romano, ma solo dopo la ratifica da parte del Senato.\nNel 339 a.C., durante la cosiddetta \"dittatura plebea\" di Quinto Publilio Filone pare sia stata approvata una legge che imponeva al Senato di approvare preventivamente le proposte della plebe, che a quel punto avrebbero avuto valore per tutto il popolo. Solo nel 287 a.C. una \"lex Hortensia\" deliber\u00f2 la validit\u00e0 dei \"plebis scita\" a prescindere dall'approvazione del Senato, segnando cos\u00ec la parificazione tra le due assemblee, espressione delle due classi sociali contrapposte del patriziato e della plebe."}
{"id": "3914251", "revid": "1008732", "url": "https://it.wikipedia.org/wiki?curid=3914251", "title": "Kepler-35", "text": "Kepler-35 \u00e8 una stella binaria nella costellazione del Cigno distante 5400 anni luce dal sistema solare. Nel gennaio del 2012 \u00e8 stata annunciata la scoperta di un pianeta circumbinario orbitante attorno alle 2 stelle, Kepler-35 (AB)b.\nCaratteristiche.\nLe 2 stelle ruotano una attorno all'altra in un periodo di 21 giorni, sono nane gialle poco meno grandi del Sole, Kepler-35 A ha una massa dell'89%, un raggio di 1,03 ed una temperatura di 5600 K, mentre Kepler-35 B ha una massa dell'81% ed un raggio 0,79 volte quello solare.\nPianeta.\nIl pianeta, dell'ordine di grandezza di Saturno, orbita in 131 giorni attorno ad entrambe le stelle, con un semiasse maggiore di 0,6 U.A., troppo caldo per essere potenzialmente abitabile; la cosiddetta zona abitabile attorno alle due stelle si estende infatti da 1,16 a 2 UA."}
{"id": "3914266", "revid": "71155", "url": "https://it.wikipedia.org/wiki?curid=3914266", "title": "Lex Icilia de Aventino publicando", "text": "La lex Icilia detta de Aventino publicando \u00e8 una \"lex publica\" approvata nel 456 a.C., consoli Spurio Verginio Tricosto Celiomontano e Marco Valerio Massimo Lettuca, su proposta del tribuno della plebe Lucio Icilio. Riguarda l'assegnazione dei terreni pubblici dell'Aventino alla plebe in propriet\u00e0 privata perch\u00e9 potessero costruirvi le loro abitazioni: in questo modo nacque un quartiere plebeo compatto e unitario, centro della lotta di classe plebea nei decenni successivi.\nPremesse storiche.\nLa Repubblica romana nata dopo la cacciata dei re etruschi (tradizionalmente collocata nel 509 a.C.) era caratterizzata da un forte carattere classista del patriziato. Consoli, senatori e sacerdoti potevano essere solo patrizi, e solo i patrizi - ed i loro clienti -, di fatto, erano legittimati ad occupare la terra.\nIn questa situazione and\u00f2 crescendo il malcontento della plebe, ossia di quella variegata maggioranza della popolazione esclusa dalle cariche pubbliche e dal possesso della terra, gravata dalla crisi economica del V secolo a.C. che costrinse molti tra i pi\u00f9 poveri a legarsi ai pi\u00f9 ricchi, specie patrizi, tramite stati di semiasservimento quali il \"nexum\". In un periodo di gravi minacce militari dall'esterno, la plebe si ritir\u00f2 sul Monte Sacro (494 a.C.) avanzando tre rivendicazioni fondamentali: terra in propriet\u00e0 privata, accesso alle cariche pubbliche e sgravi sui debiti fino all'abolizione dell'odiosa garanzia del \"nexum\". La prima secessione della plebe port\u00f2 i suoi frutti con l'autorizzazione del Senato a tollerare che la plebe si desse dei suoi istituti (tribuni della plebe, edili della plebe, concilio della plebe e iudices decemviri) tutelati dalla lex Sacrata.\nCos\u00ec, ottenuti i primi strumenti per combattere una lotta di classe, le guide della plebe iniziarono a far valere le proprie rivendicazioni. Nel 471 a.C. con la lex Publilia Voleronis il concilio della plebe fu riconosciuto ufficialmente come istituzione di tutta la citt\u00e0, ed inizi\u00f2 la lotta per l'equiparazione delle assemblee e delle deliberazioni plebee con quelle patrizie. Per quanto riguarda le assegnazioni di terra, la prima proposta in tal senso fu avanzata nel 486 a.C. dal console Spurio Cassio Vecellino, gi\u00e0 autore del celebre \"Foedus Cassianum\" con la Lega Latina. Tuttavia la sua proposta di \"lex Cassia agraria\" fu respinta dal Senato, ed appena uscito di carica egli stesso fu accusato di adfectatio regni, ossia di voler farsi re con l'appoggio della plebe povera - di fare populismo, in sostanza -, e perci\u00f2 ucciso.\nIl tribuno della plebe Lucio Icilio nel 456 a.C. riusc\u00ec alla fine a far passare un provvedimento molto simile ad una \"lex agraria\" - tanto temuta dai senatori e dal patriziato -, ma limitata all'assegnazione in propriet\u00e0 privata di lotti di terreno da edificare sull'Aventino, il colle appena fuori dalla Roma di allora, ed in qualche modo \"maledetto\" - secondo la leggenda tradizionale - dal tentativo sfortunato di Remo di fondarvi la sua citt\u00e0.\nContenuto della lex Icilia.\nLo storiografo greco Dionigi d'Alicarnasso riferisce che il testo della legge era stato inciso su tavole di bronzo ed esposto nel tempio di Diana sull'Aventino. Riferisce perci\u00f2 che si faceva riferimento a tre categorie di terreni:\n1. terreni gi\u00e0 occupati \"iure\" (\u03b5\u03ba \u03c4\u03bf\u03c5 \u03b4\u03b9\u03ba\u03b1\u03b9\u03bf\u03c5, scrive Dionigi), quindi in maniera lecita, che sarebbero rimasti ai loro possessori;\n2. terreni occupati \"vi aut clam\", ossia con frode o con violenza, che sarebbero stati espropriati dallo Stato (eventuali costruzioni insistenti sugli stessi dovevano essere demolite dietro risarcimento ai vecchi possessori);\n3. terreni pubblici da assegnare gratuitamente e per sorteggio in propriet\u00e0 privata ai plebei secondo quanto potevano costruirne al momento dell'assegnazione.\nVa chiarito, come evidenziato dal romanista Feliciano Serrao e da altri studiosi, che il modo di appartenenza caratteristico del patriziato \u00e8 il possesso tutelato dalla consuetudine (\"iure\"), mentre quello plebeo \u00e8 la propriet\u00e0 piena ed esclusiva tutelata per legge (\"lege\"). Perci\u00f2 nel caso di terreni occupati con frode o con violenza ed espropriati dallo Stato, il risarcimento per le costruzioni demolite \u00e8 semplicemente una valutazione discrezionale del legislatore, dettata da motivazioni politiche.\nDionigi d'Alicarnasso sostiene anche che fosse possibile per gli assegnatari riunire i lotti e costruire abitazioni che, secondo l'indagine condotta dal Serrao, sarebbero cadute in un regime di condominio solidale, in cui ogni proprietario risultava proprietario dell'intero."}
{"id": "3914270", "revid": "375960", "url": "https://it.wikipedia.org/wiki?curid=3914270", "title": "Armature gotiche", "text": ""}
{"id": "3914275", "revid": "116607387", "url": "https://it.wikipedia.org/wiki?curid=3914275", "title": "Sean Ali Stone", "text": "Biografia.\nSean Stone \u00e8 figlio del regista Oliver Stone e Elizabeth Burkit Cox; i suoi genitori divorziarono quando aveva 8 anni. Compare nel cinema gi\u00e0 da piccolissimo, nel ruolo del figlio di Richard Boyle (interpretato da James Woods) nel film \"Salvador\" diretto da suo padre.\nNel 2012, durante un viaggio a Isfahan, in Iran, Sean Stone si converte all'islamismo sciita, acquisendo il nome Ali. In seguito a questa decisione, Stone ha dichiarato: \u00abNon parlerei di conversione, quanto piuttosto di un'accettazione del messaggio, dell'insegnamento e della saggezza del Profeta Mohammad\u00bb."}
{"id": "3914278", "revid": "123158467", "url": "https://it.wikipedia.org/wiki?curid=3914278", "title": "Computer a programma cablato", "text": "Il computer a programma cablato \u00e8 una tipologia di computer la quale si contraddistingue per funzionare in base ad un programma rappresentato da una particolare struttura hardware del processore. In quanto tale, il computer a programma cablato si contrappone al computer a programma memorizzato.\nStoricamente il computer nacque con programma cablato. Nelle implementazioni elementari (le prime ad essere realizzate), questa soluzione risulta pi\u00f9 immediata e semplice del programma memorizzato. \nQuest'ultima per\u00f2 \u00e8 in grado di offrire maggiori versatilit\u00e0 e velocit\u00e0 di programmazione, che ha motivato il passaggio storico al programma memorizzato.\nEtimologia.\nL'espressione \"computer a programma cablato\" nasce in contrapposizione all'espressione \"computer a programma memorizzato\" e per descrivere l'ENIAC (uno dei primissimi computer elettronici digitali della storia) il quale \u00e8 programmabile modificandone il cablaggio elettrico (il cablaggio elettrico dell'ENIAC \u00e8 predisposto per essere modificato). La parola \"cablato\" nell'espressione \"computer a programma cablato\" si riferisce infatti al modo in cui il programma viene impostato nell'ENIAC. In seguito l'espressione \"computer a programma cablato\" viene estesa a qualsiasi computer funzionante in base ad un programma rappresentato da una particolare struttura hardware del processore. Quindi anche ad un computer meccanico (forma di computer storica, tecnologicamente superata prima dal computer elettromeccanico e poi dal computer elettronico) il quale non presenta alcun cablaggio elettrico del processore se non quello, eventuale, destinato ad alimentare il o i motori elettrici che fanno muovere il processore.\nDescrizione.\nUn computer a programma cablato pu\u00f2 essere sia un computer programmabile che un computer non programmabile. In caso di computer programmabile, la struttura hardware del processore \u00e8 predisposta per essere modificata. In caso di computer non programmabile, la struttura hardware del processore non \u00e8 predisposta per essere modificata.\nIl computer programmabile implementato come computer a programma cablato \u00e8 un computer estremamente lento da programmare in quanto la modifica della struttura del processore, anche se predisposta, rimane un'operazione lenta. Quindi oggi normalmente il computer programmabile \u00e8 implementato come computer a programma memorizzato. Il computer a programma cablato rimane comunque una soluzione perfettamente accettabile per computer non programmabili. Infatti \u00e8 una soluzione tutt'oggi utilizzata nei computer non programmabili.\nStoria.\nComputer a programma cablato e computer elettronico digitale.\nI primi cinque computer elettronici digitali della storia sono computer a programma cablato: l'Atanasoff-Berry Computer, il Colossus Mark I, il Colossus Mark II, l'ENIAC e l'IBM 603 Electronic Multiplier. Il sesto computer elettronico digitale della storia, lo Small-Scale Experimental Machine, \u00e8 invece il primo computer elettronico a programma memorizzato della storia."}
{"id": "3914279", "revid": "767487", "url": "https://it.wikipedia.org/wiki?curid=3914279", "title": "Caroline af Ugglas", "text": "Biografia.\nHa studiato teatro alla Flygare Calle ed \u00e8 diventata poi cantautrice.\nNel 1992 ha partecipato come attrice al film \"Svart Lucia\" e nel 1993 al film \"S\u00f6karna\".\nHa partecipato sia nel 2007 che nel 2009 al Melodifestivalen. Nel 2009 \u00e8 terminata seconda in classifica con il brano \"Sn\u00e4lla Sn\u00e4lla\".\nHa creato un \"format\" televisivo, ripreso poi dalla NBC negli Stati Uniti d'America con il titolo \"Clash of the Choirs\" ed in Australia con il titolo \"Battle of the Choirs\"."}
{"id": "3914284", "revid": "123947002", "url": "https://it.wikipedia.org/wiki?curid=3914284", "title": "Circondario del Regno d'Italia", "text": "Il circondario del Regno d'Italia era una suddivisione amministrativa del Regno d'Italia intermedia tra la provincia e il mandamento. \nFu istituito nel 1859 con la legge Rattazzi, come nuova denominazione della \"provincia\" del Regno di Sardegna, che corrispondeva all'arrondissement francese. In seguito alla graduale annessione allo stato sabaudo degli altri territori della penisola, l'istituto del circondario fu esteso alle nuove province, sostituendo, nello specifico, l'istituto del distretto del Regno delle Due Sicilie. I circondari vennero soppressi nel 1927.\nLe citt\u00e0 capoluogo dei circondari erano sede di sottoprefettura, tribunale ordinario, catasto ed uffici finanziari. Il circondario era a sua volta suddiviso in mandamenti.\nCronologia.\nCircondari al 1919.\nLa suddivisione amministrativa del territorio nazionale italiano in 69 province e circondari all'inizio della prima guerra mondiale (1914), era la seguente:\nCircondari istituiti nel 1859.\nI seguenti circondari vennero istituiti nel 1859, in seguito all'annessione della Lombardia dal Regno Lombardo-Veneto al Regno di Sardegna, e alla conseguente riorganizzazione amministrativa di quest'ultimo:\nAnnessioni e variazioni dal 1920.\nI territori annessi dopo la vittoria nella Grande Guerra furono dapprima mantenuti nei loro ordinamenti asburgici, salvo pure ridenominazioni lessicali, dai governi liberali. In tali zone, quindi, i circondari furono creati solo nel 1923 quando, dopo la marcia su Roma, il governo fascista volle uniformare l'amministrazione locale di queste zone a quella del resto del Regno. In seguito al Regio Decreto 30 dicembre 1923, n. 2839, poi, il governo si riserv\u00f2 il potere di intervenire in materia semplicemente tramite propri decreti."}
{"id": "3914290", "revid": "1305772", "url": "https://it.wikipedia.org/wiki?curid=3914290", "title": "The Last Story", "text": " \u00e8 un videogioco di ruolo alla giapponese, sviluppato da Mistwalker e AQ Interactive e distribuito in Europa da Nintendo per console Wii.\nL'ideazione del gioco si deve soprattutto all'artista Kimihiko Fujisaka (che ricopre il ruolo di character designer e concept artist) e dal direttore (ruolo che non ricopriva dai tempi di Final Fantasy V) del gioco, Hironobu Sakaguchi. I combattimenti sono in tempo reale e presentano un elevato grado d'azione a differenza di quanto visto nei pi\u00f9 classici JRPG. A detta degli sviluppatori l'azione si basa sui concetti di \"ordine e caos\", lo scopo del giocatore nei combattimenti \u00e8 infatti quello di rompere l'ordine negli schieramenti nemici e portarli nel caos per prevalere su di essi.\nTrama.\nIl mondo di The Last Story \u00e8 abitato e governato da due razze: la razza umana e la razza Gurak. Molti anni prima degli eventi narrati nel gioco, queste vivevano fianco a fianco, condividendo la loro cultura e tecnologia. Durante il gioco ritroviamo gli umani e i Gurak confinati in due differenti continenti in lotta tra loro ma entrambi in preda ad un ineluttabile declino. Solo l'isola di Lazulis, abitata dagli umani e governata dal casato degli Arganan, sembra continuare a prosperare. \u00c8 qui che infatti si dirigono i protagonisti del gioco, mercenari in cerca di fortuna. Lo svilupparsi della trama chiarisce le motivazioni per cui umani e Gurak sono in lotta da decenni e soprattutto quali sono le vere cause della \"morte della terra\" che sta portando inesorabilmente al disfacimento dell'intero mondo.\nModalit\u00e0 di gioco.\nNel gioco, i membri del party possono essere controllati (attraverso una visuale in terza persona) uno alla volta, a seconda della situazione di gioco e senza possibilit\u00e0 di scelta da parte del giocatore. Questi si muovono all'interno delle ambientazioni di gioco da soli (nel caso della citt\u00e0 ad esempio) o in gruppo (all'interno dei dungeon). Non esiste una mappa del mondo esplorabile: si pu\u00f2 viaggiare infatti da una parte all'altra del mondo soltanto selezionando il luogo da raggiungere su di una mappa bidimensionale. Le azioni a disposizione dei personaggi sono, nei dungeon principalmente quelle di attaccare con un'arma principale (spade o daghe) oppure di entrare in una visuale \"ravvicinata\" che permette di mirare con una balestra, o in alcuni casi, di lanciare magie. Nella citt\u00e0 invece non \u00e8 possibile brandire una arma principale ma \u00e8 possibile usare la visuale ravvicinata per guardare od utilizzare la balestra con alcuni particolari proiettili (es. bucce di banane).\nLa storia viene narrata principalmente attraverso intermezzi in grafica di gioco, per le quali \u00e8 disponibile una funzione di \"avanti veloce\" con la quale possono essere accelerate per una visione pi\u00f9 rapida; ma vi sono anche alcuni filmati dotati di grafica precalcolata, che \u00e8 possibile saltare. Una delle tecniche di narrazione utilizzate \u00e8 quella che compare allorch\u00e9 in alcuni punti del gioco si passa improvvisamente da una visuale in terza persona ad una in soggettiva: in questi casi il giocatore \u00e8 chiamato a muovere lo sguardo del personaggio che controlla nel tentativo di \"accorgersi\" di un evento che sta accadendo nelle vicinanze.\nI Dungeon.\nSono ambientazioni in cui appaiono i nemici ed \u00e8 possibile combattere. Questi appaiono sempre in luoghi prestabiliti e lo fanno o irrompendo sul campo di battaglia oppure attraverso formazioni organizzate, che \u00e8 possibile studiare ed attaccare elaborando una strategia. Numerosi sono gli elementi \"stealth\" all'interno dei combattimenti. Infatti i campi di battaglia sono sempre corredati da luoghi dove i personaggi possono appiattirsi o acquattarsi al fine di avvicinarsi senza essere visti. Da questi luoghi \u00e8 possibile sferrare un attacco a sorpresa sia attraverso l'arma principale sia colpendo con la balestra o la magia. Molti elementi del paesaggio, quali ponti o colonne, possono essere distrutti al fine di trarre vantaggio sui nemici.\nI combattimenti si svolgono nella maggior parte dei casi controllando direttamente Zael, il quale forte di una sviluppata resistenza agli attacchi nemici, protegge gli alleati, per lo pi\u00f9 maghi o elementi pi\u00f9 deboli controllati dalla CPU, al fine di far sferrare loro attacchi devastanti verso i nemici o volti a modificare il paesaggio circostante, i quali rappresentano la vera chiave per vincere gli scontri. Zael pu\u00f2 persino impartire ordini al resto del gruppo in modo da attuare determinate strategie o far eseguire tecniche speciali.\nLe magie lanciate dai membri del gruppo dopo aver colpito il nemico si materializzano sotto forma di \"cerchi magici\". Ogni personaggio capace di lanciare magie \u00e8 associato ad un diverso elemento e quindi pu\u00f2 lanciare soltanto cerchi di un determinato colore (bianco=cura, verde=foglia,\nrosso=fuoco, blu=ghiaccio, giallo=stella). Stando sopra i cerchi alleati i personaggi aumentano l'efficacia dei propri attacchi fisici i quali assorbono la propriet\u00e0 elementale del cerchio stesso. Alcuni personaggi possono, attraverso particolari tecniche, propagare la magia contenuta nei cerchi causando particolari effetti su alleati o nemici (bianco=recupero punti vitali, verde=silenzio ai nemici, rosso=annienta/aumento difesa, blu=caduta ai nemici, stella=splendore. Tuttavia anche gli stregoni e i guaritori nemici possono generare cerchi magici per il recupero dei punti vitali o per arrecare danno ai nemici. Questi possono per\u00f2 essere propagati e distrutti dai membri del party.\nPersonaggi.\nZael (Elza)\n\"Abilit\u00e0\":\n-Possanza\n-Concentrazione\n-Carica\n-Risveglio\n-Modalit\u00e0 comando\n-Assalto\n-Turbine\n-Colpo in picchiata\n-Contrattacco\n\"attacco di tensione\":\n-Accelerazione\nCalista\n\"Abilit\u00e0\":\n-Splendore\n-Guarigione\n\"Magia di tensione\":\n-Barriera arcana\nSyrenne (Seiren)\n\"abilit\u00e0\":\n-Super catena\n-Difesa totale\n-Contrattacco\n\"Attacco di tensione\":\n-Catene d'ombra\nLowell\n\"Abilit\u00e0\":\n-Bufera\n-Berserk\n\"Attacco di tensione\":\n-Glaciazione\nYurick (Yuris)\n\"Abilit\u00e0\":\n-Incendio\n-Inversione\n\"Magia di tensione\" :\n-Meteora/Big Bang\nMirania\n\"Abilit\u00e0\":\n-Guarigione\n-Foresta\n\"Attacco di tensione\":\n-Prodigio\nDagran (Quark)\n\"Abilit\u00e0\":\n-Possanza\n-Difesa totale\n-Contrattacco\n\"Attacco di tensione\":\n-Sentenza finale\nLuoghi.\nL'isola di Lazulis.\nE il luogo dove si svolge la maggior parte della trama. Nella citt\u00e0 omonima \u00e8 possibile esplorare, interagire con gli NPC per effettuare la maggior parte delle subquest di gioco, oltre che visitare negozi e raccogliere oggetti. Vi \u00e8 un discreto livello di interazione con l'ambiente: \u00e8 possibile infatti battere la testa se si passa troppo vicino a un'insegna, scivolare su frutta o bucce di banana, urtare i passanti, fissare con lo sguardo alcuni NPC e per suscitar loro reazioni impreviste.\nDalla citt\u00e0 si accede al Castello, nel quale vivono i discendenti del casato di Arganan, i quali ricoprono un ruolo molto rilevante all'interno della trama.\nLa citt\u00e0.\nArena:\nL'edificio pi\u00f9 importante della citt\u00e0, dopo il castello, \u00e8 senz'altro l'arena dove sfidare qualche gladiatore e scalare la classifica incassando tanti bei soldini. Da frequentare, tra missione e l'altra.\nPiazza della fonte:\nUn crocevia importante(e pittoresco) di Lazulis. Come al solito conviene parlare con tutti i cittadini alla ricerca di informazioni e missioni varie. C'\u00e8 anche un punto di salvataggio, vicino a un mendicante.\nMercato:\nPotrebbe sembrare che i negozi migliori si trovino qui, ma non \u00e8 cos\u00ec. Le botteghe le trovate nella Via degli Artigiani ma su questa strada Zael pu\u00f2 farsi prestare una bancarella per avviare dei commerci.\nPiazza del castello:\nPer poter accedere al castello di Lazulis occorre passare da qui.Tenete presente che sulla piazza ci sono alcuni cittadini pronti ad affidarvi missioni secondarie, pi\u00f9 un anziano signore con una richiesta specifica.\nVia dei artigiani:\nLungo questa angusta viuzza ci sono numerose botteghe, come il fabbro e il bazar.Appostato lungo la via ci sta poi un tizio che \u00e8 in grado di identificare oggetti misteriosi. \u00c8 una via importante.\nTaverna di Ariela:\nLa graziosa Ariela gestisce la taverna dove il gruppo di mercenari di Zael e Dagran alloggiano.Conviene parlare spesso anche con gli altri ospiti per ottenere delle dritte niente male. All'interno c'\u00e8 pure un armaiolo.\nPiazza principale:\nil centro nevralgico di Lazulis. Qui troviamo l'indovina, da interpellare per avere l'ubicazione di certe rane da catturare, pi\u00f9 altre amenit\u00e0 legate alle missioni cittadine. Il suo aiuto \u00e8 gratis.\nL'Ignoto.\nViene definito come un \"seme cosmico\" che vaga nell'universo creando vita e assorbendo energia. Fu invocato sulla terra da un antenato del casato degli Arganan il quale voleva usare il suo potere per creare un'arma in grado di fungere da deterrente e far cessare la guerra che imperversava sul pianeta. Il seme si ritrova nel gioco diviso in due parti: una met\u00e0 si trova sull'isola di Lazulis e l'altra nel continente Gurak. Chiunque entri in risonanza con l'ignoto ne riceve la possibilit\u00e0 di controllarne il potere e viene marchiato dall'ignoto stesso. Quando Zael riceve il \"marchio dell'ignoto\" riesce a controllare il potere celato all'interno dell'isola di Lazulis, oltre ad acquisire nuove abilit\u00e0 in battaglia. Invocando infatti l'ignoto durante i combattimenti Zael attiva la \"Concentrazione\", potere che gli permette di distogliere gli attacchi nemici dagli alleati attraendoli verso di s\u00e9 e di rallentare notevolmente le loro azioni."}
{"id": "3914293", "revid": "52076", "url": "https://it.wikipedia.org/wiki?curid=3914293", "title": "Antiquarium di Monte Kronio - Stufe di S. Calogero", "text": ""}
{"id": "3914295", "revid": "1610933", "url": "https://it.wikipedia.org/wiki?curid=3914295", "title": "Molly (nome)", "text": "Origine e diffusione.\nContinua i prenomi inglesi medievali \"Malle\" e \"Molle\", diminutivi di Mary. \"Polly\" \u00e8 a sua volta una variante medievale del nome: la ragione per il cambio di iniziale \u00e8 ignota, ma si riscontra anche in Meggy-Peggy e Matty-Patty.\nVenne usato da James Joyce per un personaggio dell\"'Ulisse\", la moglie del protagonista.\nOnomastico.\nL'onomastico si pu\u00f2 festeggiare lo stesso giorno del nome Maria."}
{"id": "3914296", "revid": "47767", "url": "https://it.wikipedia.org/wiki?curid=3914296", "title": "Mollie", "text": ""}
{"id": "3914297", "revid": "438678", "url": "https://it.wikipedia.org/wiki?curid=3914297", "title": "Isolation - La fattoria del terrore", "text": "Isolation - La fattoria del terrore (\"Isolation\") \u00e8 un film del 2005 diretto da Billy O'Brien.\nPellicola horror che ha preso parte al Fantastic Fest nel settembre 2006; negli Stati Uniti \u00e8 uscita direttamente in formato DVD il 28 giugno 2007.\nTrama.\nDan Reilly, un contadino che lavora in una fattoria di sua propriet\u00e0, chiamata appunto \"Dan Reilly\", viene contatto da un'azienda biogenetica che ha l'intenzione di fare alcuni esperimenti sugli animali, per rendere la crescita del bestiame pi\u00f9 veloce. Dan, non potendo ignorare la grave situazione finanziaria della fattoria, decide di far condurre esperimenti sul suo bestiame.\nOlga, la veterinaria, pagata dal capo dell'organizzazione biogenetica, John, controlla ogni giorno gli animali. Un giorno, controllando un vitello, qualcosa le morde la mano. Spaventata dalle possibili conseguenze degli esperimenti, la donna consiglia di abbattere il vitello, ma John si oppone. Dan, ansioso dell'attuale situazione, decide di far controllare il vitello e scopre che \u00e8 pronto per far nascere il figlio. Non potendo fare nulla da solo, l'uomo chiede aiuto a Jamie e Mary, due ragazzi che abitano nei pressi della fattoria in una roulotte, fuggiti dal loro paese natale. I tre riescono a far nascere il nuovo animale, ma il neonato sembra avere caratteristiche uniche e un'alta predisposizione, ossia quella a mangiare la carne umana: infatti morde Dan.\nOlga, saputo del neonato deformato, decide di abbatterlo. Riuscendoci soltanto dopo vari tentativi per via della sua resistenza. Tuttavia, quando Olga e Dan controllano i suoi organi scoprono una composizione scheletrica deformata e un feto che sembra rimanere in vita nonostante la morte della madre. Il giorno dopo Jamie e Mary aiutano Dan a disinfettare la ferita. Mentre Mary e Dan si trovano da soli, la ragazza gli confessa che \u00e8 scappata di casa per poter amare Jamie in santa pace, ma se i suoi fratelli li trovassero, ucciderebbero il ragazzo. Intanto Olga scompare: la sua macchina \u00e8 stata ritrovata pi\u00f9 avanti della fattoria.\nDan scopre che Olga \u00e8 tornata indietro nella fattoria la sera della sua scomparsa. John, facendo un'analisi dei dati della veterinaria, scopre l'esistenza di una nuova specie di animali. Uno dei \"mostri\" attacca Mary, ma i ragazzi riescono a catturarlo. John \u00e8 costretto a dichiarare la quarantena per catturare l'ultimo animale - il vitello ha dato vita a sei mostri, cinque dei quali catturati e uccisi. I ragazzi trovano il corpo di Olga, John, esaminandolo, scopre che il mostro \u00e8 in grado di infettare anche gli umani, facendoli diventare mutanti. Di conseguenza il virus non deve lasciare la fattoria e tutti gli infetti devono essere eliminati.\nJohn uccide Jammie e ne nasconde il corpo. Lo stesso uccide anche il secondo vitello modificando biologicamente. Dan diventa improvvisamente violento e aggredisce John, incolpandolo della fatiscenza della fattoria e della morte di Olga. John, dal canto suo, gli rivela che non pu\u00f2 lasciare la fattoria e lo ferisce. Il capo dell'organizzazione cerca di raggiungere anche Mary, ma quando sta per ucciderla viene travolto dal mostro e ucciso. I due rimasti riescono ad uccidere il mostro, ma Dan rivela a Mary di non poter lasciare la fattoria.\nTempo dopo, in ospedale, Mary \u00e8 incinta e guarda nello schermo sua figlia. Il dottore le dice che non deve assolutamente preoccuparsi, visto che la bambina \u00e8 assolutamente normale. Tuttavia, nella radiografia, appare un altro dei mostri che si credevano sconfitti.\nAccoglienza.\nRotten Tomatoes riporta che la pellicola ha ricevuto il 67% di critiche positive, con un punteggio di 6.2/10."}
{"id": "3914301", "revid": "47767", "url": "https://it.wikipedia.org/wiki?curid=3914301", "title": "Pollie", "text": ""}
{"id": "3914302", "revid": "339392", "url": "https://it.wikipedia.org/wiki?curid=3914302", "title": "Democratizzazione della guerra", "text": ""}
{"id": "3914304", "revid": "122246", "url": "https://it.wikipedia.org/wiki?curid=3914304", "title": "Chiesa della Santissima Annunziata (Vico Equense)", "text": "La chiesa della Santissima Annunziata \u00e8 una chiesa monumentale di Vico Equense: \u00e8 stata cattedrale della diocesi di Vico Equense fino al 1818 ed \u00e8 appartenente alla parrocchia della chiesa dei Santi Ciro e Giovanni.\nStoria.\nLa prima cattedrale di Vico Equense si trovava sulla spiaggia, nella zona bassa della citt\u00e0, dove sorge l'attuale Marina d'Equa, soggetta per\u00f2 alle incursioni dei pirati: fu cos\u00ec che il centro cittadino venne spostato in una zona pi\u00f9 alta e si decise al contempo, per volere del vescovo Giovanni Cimino, di costruire una nuova cattedrale. La nuova chiesa fu eretta agli inizi del XIV secolo, probabilmente tra il 1320 ed il 1330, su un costone roccioso, alto circa novanta metri, a picco sul mare, che affaccia sul borgo marinaro. Importanti lavori di restauro furono compiuti tra il 1773 ed il 1792, per volere del vescovo Paolino Pace: questi riguardarono principalmente il rifacimento della facciata.\nLa chiesa fu sede vescovile fino alla morte del vescovo Michele Natale, deceduto nel 1799, mentre fu cattedrale della diocesi fino al 1818 quando fu soppressa ed inglobata in quella di Sorrento. Altri importanti lavori di restauro, che ne hanno esaltato il suo aspetto originario, sono stati effettuati alla fine del XX secolo e la chiesa \u00e8 stata riaperta al culto il 26 agosto 1995, dopo un periodo di quasi vent'anni di chiusura, a seguito dei danni subiti dal terremoto del 1980.\nStruttura.\nLa chiesa della Santissima Annunziata \u00e8 uno dei pochissimi esempi di architettura gotica della costiera sorrentina; la facciata, rifatta alla fine del XVIII secolo, \u00e8 invece in stile barocco ed \u00e8 divisa in due da una trabeazione: la parte inferiore presenta due coppie di lesene ai lati del portale ed una lesena all'estremit\u00e0, mentre la zona superiore, riprende le due coppie di lesene della sezione sottostante e reca al centro un ampio finestrone, sormontato a sua volta da un lucernaio; la facciata termina a volta a botte e sulla sommit\u00e0 \u00e8 posta una croce in ferro. Per il portale d'ingresso furono commissionate, all'inizio degli anni ottanta, due porte in bronzo, realizzate dallo scultore Michele Attanasio, dedicate a papa Giovanni Paolo II e raffigurante un Cristo ieratico.\nAll'interno la chiesa presenta tre navate, una centrale e due laterali, divise tramite sei pilastri in tufo, mentre la zona dell'altare maggiore \u00e8 a forma di abside pentagonale, con volta a costolone: originariamente l'abside presentava un affresco di cui rimangono solo pochi frammenti, spostati in una cappella laterale, che rappresentano la Crocifissione e due santi, mentre sull'altare maggiore, la cui mensa non \u00e8 quella originale, sostituita da una di semplice fattura, \u00e8 posta una tela di Giuseppe Bonito, del 1733, che raffigura l'Annunciazione, affiancata ai lati da episodi della vita di Maria, come la Presentazione di Maria al tempio, il Matrimonio della Vergine, l'Adorazione dei pastori e poi la Presentazione di Ges\u00f9 al tempio, opere di Jacopo Cestaro; negli spicchi dell'abside quattro tele di Francesco Palumbo, commissionati dal vescovo Paolino Pace, raffigurante gli evangelisti. Nella navata centrale sono collocate quattro tele che hanno per soggetti gli apostoli Andrea, Pietro, Giacomo e Taddeo. In una cappella della navata destra \u00e8 posto un crocifisso in legno, decorato con pittura di scuola giottesca; nella navata sinistra si aprono le cappelle dedicate a Sant'Antonio, alla Madonna del Rosario con Bambino, al Sacro Cuore di Ges\u00f9, a San Giuseppe col Bambino e a Sant'Anna. Tra le altre opere presenti: le urne funerarie di Gaetano Filangieri e del vescovo Cimino, quest'ultima caratterizzata da un pluteo romanico, decorato con un cavallo alato ed una lastra in marmo bianco, con raffigurazioni della Madonna col Bambino in braccio, San Paolo e San Luca, ed opere pittoriche di Armando De Stefano, che raffigurano Cristo alla colonna, la visita di Maria ad Elisabetta e San Gennaro Repubblicano. La sagrestia \u00e8 in stile gotico, anche se presenta influssi neoclassici del XVIII secolo: all'interno sono esposti trentaquattro affreschi raffiguranti i vescovi vicani, voluti dal vescovo Pace e realizzati da Francesco Palumbo: manca la raffigurazione di Michele Natale, morto impiccato per aver aderito alla Repubblica Napoletana ed al suo posto \u00e8 rappresentato un putto che intima di far silenzio. Interessante anche la cupola, nella quale si aprono otto finestre e reca al centro una tempera raffigurante la Colomba dello Spirito Santo ed una balaustra decorata con marmi policromi.\nIl campanile, risalente al XVI secolo e voluto da Paolo Regio, \u00e8 a pianta quadrata, con arco sotto il quale passa la strada d'accesso alla chiesa ed \u00e8 diviso in tre ordini, terminando con una terrazza merlata: la struttura ospita due campane, consacrate nel 1958."}
{"id": "3914308", "revid": "267975", "url": "https://it.wikipedia.org/wiki?curid=3914308", "title": "Eparchia di Sagan\u00e8iti", "text": "Leparchia di Sagan\u00e8iti (in latino: \"Eparchia Segheneitensis\") \u00e8 una sede della Chiesa cattolica eritrea suffraganea dell'arcieparchia di Asmara. Nel 2017 contava 35.626 battezzati su 908.000 abitanti. \u00c8 retta dall'eparca Fikremariam Hagos Tsalim.\nTerritorio.\nL'eparchia comprende parte della regione Sud (Debub), dove si trova la sede, e tutta la regione del Mar Rosso Meridionale in Eritrea, dove scarseggiano i cristiani cattolici.\nSede eparchiale \u00e8 la citt\u00e0 di Sagan\u00e8iti, dove si trova la cattedrale di San Michele Arcangelo (Segheneyt\u012b M\u012bka\u2019\u0113l B\u0113te Krist\u012byan).\nL'eparchia \u00e8 di rito alessandrino, ma poich\u00e9 in Eritrea non ci sono diocesi latine n\u00e9 di altre Chiese cattoliche particolari, la giurisdizione si estende a tutti i cattolici.\nIl territorio \u00e8 suddiviso in 34 parrocchie. Sono presenti anche 14 altri centri pastorali.\nStoria.\nL'eparchia \u00e8 stata eretta il 24 febbraio 2012 con la bolla \"Cum visum sit\" di papa Benedetto XVI, ricavandone il territorio dall'eparchia di Asmara (oggi arcieparchia).\nInizialmente suffraganea dell'arcieparchia di Addis Abeba, nel 2015 \u00e8 entrata a far parte della Chiesa cattolica eritrea della quale \u00e8 sede metropolitana l'arcieparchia di Asmara.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nL'eparchia nel 2017 su una popolazione di 908.000 persone contava 35.626 battezzati, corrispondenti al 3,9% del totale."}
{"id": "3914318", "revid": "2093951", "url": "https://it.wikipedia.org/wiki?curid=3914318", "title": "Bernardino Marin", "text": "Biografia.\nNacque in Dalmazia da una delle pi\u00f9 antiche famiglie del patriziato veneziano. Studi\u00f2 all'universit\u00e0 di Padova e si laure\u00f2 \"in utroque iure\" discutendo una tesi sulla legittimizzazione dei figli (per l'ambito ecclesiastico) e sui procuratori degli alimenti (per l'ambito civile). Inizi\u00f2 la carriera ecclesiastica tra i canonici lateranensi e il 21 agosto 1768 venne ordinato sacerdote.\nIl 7 aprile 1788 fu nominato vescovo di Treviso. Si ritrov\u00f2 a operare in un periodo delicato, con i cambiamenti politici legati alla caduta della Serenissima e all'avvento di Napoleone. Negli anni della Repubblica Cisalpina e del Regno Italico dovette, per forza di cose, sostenere il nuovo regime: organizz\u00f2 \"Te Deum\" e funzioni a suo favore e nel settembre 1797 ospit\u00f2 in vescovado Giuseppina di Beauharnais (raggiunta poi dallo stesso Bonaparte) in seguito a un incidente in carrozza occorsole alla Frescada.\nDi fatto, per\u00f2, simpatizzava per l'Impero austriaco e si scontr\u00f2 pi\u00f9 volte con le autorit\u00e0 governative; in particolare, nel 1807 fu accusato dal ministro per il culto Giovanni Bovara di essere stato troppo \"morbido\" con il suo clero che sfavoriva la coscrizione militare invitando i giovani a sposarsi per esserne esentati.\nGenealogia episcopale.\nLa genealogia episcopale \u00e8:"}
{"id": "3914319", "revid": "188116", "url": "https://it.wikipedia.org/wiki?curid=3914319", "title": "Riserva naturale orientata Monte San Calogero (Kronio)", "text": ""}
{"id": "3914326", "revid": "547034", "url": "https://it.wikipedia.org/wiki?curid=3914326", "title": "Velluto a coste", "text": "Il velluto a coste o corduroy (la parole deriva dall'unione delle definizioni \"cord\" - fibra ritorta, corda - e \"duroy\" - tessuto ruvido di lana -), \u00e8 un tessuto, propriamente un tipo di velluto, caratterizzato da costolature in rilievo. La trama presenta scanalature tra le singole righe di \"tessuto di pelo\" (tra di esse \u00e8 visibile la stoffa utilizzata come base) che danno il nome a questa tessitura increspata, detta \"a coste\".\nWale.\nLa misura della costolatura \u00e8 indicata dal numero di righe di velluto per pollice detta \"wale\", comprese tra 1,5 e 21, minore il numero maggiore la larghezza della costolatura, per esempio 11-wale \u00e8 un velluto standard a costine mediamente sottili.\nIl velluto a coste \u00e8 un tessuto resistente e durevole adatto al confezionamento di capi di abbigliamento, e la possibilit\u00e0 di variare la densit\u00e0 della trama rende possibile una notevole diversificazione nei suoi usi:"}
{"id": "3914329", "revid": "1873017", "url": "https://it.wikipedia.org/wiki?curid=3914329", "title": "Wanduan", "text": " \u00e8 un kata di karate, che fa parte del Tomari-te, le cui origini si possono trovare in Cina. Le sue tecniche sviluppate nell'area in cui sorgeva il villaggio di Tomari, si sono diffuse ed hanno influenzato gli stili di karate derivati, in particolare lo Sh\u014drin-ry\u016b.\nStoria.\nSecondo la tradizione orale, oltre alla sua origine cinese il kata \u00e8 associato ad uno dei re di Okinawa o ad un grande guerriero. Si dice ancora che il Maestro Gichin Funakoshi, prima di codificare il suo stile, lo avesse praticato o almeno lo conoscesse."}
{"id": "3914334", "revid": "1305772", "url": "https://it.wikipedia.org/wiki?curid=3914334", "title": "Xenotime", "text": "Il termine xenotime pu\u00f2 riferirsi alle seguenti specie mineralogiche:"}
{"id": "3914336", "revid": "120928527", "url": "https://it.wikipedia.org/wiki?curid=3914336", "title": "Augusto Antonio Zacco", "text": "Biografia.\nNato a Padova il 10 novembre 1662, fu ordinato sacerdote il 1\u00ba giugno 1687. Il 15 novembre 1706 fu eletto arcivescovo di Corf\u00f9, diocesi allora compresa nei territori della Repubblica Serenissima. Il 22 novembre 1723 fu trasferito a Treviso, mantenendo il titolo personale di arcivescovo. Ivi mor\u00ec, il 18 febbraio 1739.\nGenealogia episcopale.\nLa genealogia episcopale \u00e8:"}
{"id": "3914339", "revid": "1573940", "url": "https://it.wikipedia.org/wiki?curid=3914339", "title": "Abbazia di Gorze", "text": "L'abbazia di Gorze \u00e8 un'abbazia benedettina fondata verso il 747 nel villaggio di Gorze, nei pressi di Metz, in Francia.\nA partire dal 933 da essa part\u00ec un movimento riformatore della regola benedettina che si diffuse in tutto il Sacro Romano Impero.\nFondazione.\nEssa fu fondata nel territorio di Gorze da san Crodegango, vescovo di Metz. Allora Roma sosteneva la fondazione di monasteri nel regno dei Franchi e papa Paolo I gli confer\u00ec le reliquie di san Gorgonio, che vennero deposte nell'abbazia.\nStoria.\nIl primo abate di Gorze fu Droctegando o Rodigando che la guid\u00f2 fino al 769. Si succedettero vari abati e l'abbazia s'ingrand\u00ec. Nel 910 fu abate il vescovo di Metz, Roberto, che promosse la nomina ad abate di Vigerico, suo futuro successore come vescovo di Metz dal 917 al 927. Questi, imparentato con il re dei Franchi Rodolfo, si oppose alla sovranit\u00e0 su Metz da parte di Enrico I di Sassonia e la citt\u00e0 dovette subire un assedio durato tre anni al termine del quale Vigerico capitol\u00f2. Nel 923 Adelberto, gi\u00e0 capo delle milizie di Metz, ricevette l'abbazia da Enrico I di Sassonia come ricompensa per la sua lotta contro Vigerico. Egli tuttavia la lasci\u00f2 deperire, spogliandola lui stesso.\nGli successe Einoldo, amico di Jean de Vandi\u00e8res e del riformatore Adalberone I, vescovo di Metz. Egli rimise in sesto l'abbazia, ispirandovi un grande fervore religioso, e vi ricevette illustri esponenti della fede e anche futuri santi quali san Guiberto, san Maccalano e san Cadroe. Egli ottenne da Adalberone I di Metz una bella \"carta di restituzione\" nel 963, due privilegi del re Ottone I, nel 936 e nel 943, ed una bolla pontificia di approvazione da parte di papa Leone VII nel 938. Egli prese parte al concilio di Ingelheim nel 948, su richiesta di papa Agapito II invi\u00f2 alcuni monaci a Roma ed intercedette nel 953 per la citt\u00e0 di Metz, assediata da Corrado il Rosso.\nIl suo successore, Jean de Vandi\u00e8res, amico di Einoldo e di san Cadroe, fu molto influente in tutto il paese. Egli ottenne da Bosone, conte di Champagne, la restituzione del Vanou. Fu inviato da Ottone I in ambasciata presso Abd al-Rahman III, califfo di Cordova in Spagna, rimanendovi prigioniero dal 953 al 956. Egli ricevette in abbazia, verso il 969, san Forannan di Walcourt, abate di Walcourt.\nEnrico, detto \"le bon abb\u00e9\", cio\u00e8 \"il buon abate\", che diresse Gorze dal 1055 al 1093), fece erigere ben sette chiese nel territorio soggetto all'abbazia fra cui quella Saint-Nicolas-de-Port, e riconcili\u00f2 lo scismatico Walon con il vescovo di Metz nel 1088.\nTeodvino (o Th\u00e9otin), abate dal 1118 al 1132, venne nominato cardinale da papa Innocenzo II nel 1134.\nLa Riforma benedettina.\nAll'avvicinarsi della fine del primo millennio dell'era volgare il fervore religioso aumentava ed i pellegrinaggi e le vocazioni eremitiche o monastiche si moltiplicavano. Jean de Vandi\u00e8res (Giovanni di Gorze), un ricco proprietario terriero, di ritorno da un pellegrinaggio a Roma, venne convinto dall'arcidiacono Einoldo di Toul a consacrarsi alla vita monastica. Egli entr\u00f2 nell'abbazia di Gorze nel 933 e nel 960 ne divenne abate. Egli ispir\u00f2, con Einoldo, una regola benedettina assai severa. Il suo modo di operare piacque e venne adottato da altre abbazie. Si cre\u00f2 cos\u00ec un movimento riformatore monastico che si sviluppo nell'intero territorio del Sacro Romano Impero.\nDa un punto di vista dell'organizzazione l'abbazia di Gorze non svilupp\u00f2 una struttura analoga all\"'Ecclesia Cluniacensis\". Mentre Cluny era diretta dall'alto da un arci-abate, Gorze fu il primo monastero di una serie di monasteri a pari livello, legati semplicemente in modo fraterno dalla preghiera comune e dall'amicizia. Nessuno aveva il diritto, in tale schema, di palesare un controllo giuridico su chiunque altro. D'altra parte, se l'indipendenza delle abbazie rispetto ai poteri laici od ecclesiastici era il principale motivo di battaglia per i monaci a quell'epoca in Francia (Cluny dipendeva direttamente da Roma), era tutto altro nel Sacro Romano Impero, ove stava Gorze, e dove i monasteri restavano propriet\u00e0 dei laici che li avevano fondati, sotto la giurisdizione dei vescovi.\nMonaci ed abati di Gorze diffusero la riforma in altri monasteri: fra gli altri Immone, abate di Gorze dal 984 al 1008, contribu\u00ec alla riforma delle abbazie di Pr\u00fcm e di Reichenau. Cos\u00ec un altro famoso abate di Gorze, Guglielmo da Volpiano, abate dal 1008 al 1031, fu celebre riformatore, formatosi alla scuola di san Maiolo di Cluny, govern\u00f2 pi\u00f9 di 40 monasteri.\nGorze partecip\u00f2 anche al \"rinascimento ottoniano\".\nFine del Medioevo e Rinascimento.\nAlla fine del XIV secolo la disciplina monastica si rilass\u00f2.\nGorze divenne in seguito \"abbazia regale\", e posta sotto la protezione del re di Francia. Essa venne incendiata dai Borgognoni nel 1479 e saccheggiata da questi ultimi nel 1483. Durante le guerre di religione, dopo aver accolto Guillaume Farel, celebre pastore protestante e riformatore di Metz, il territorio di Gorze fu assalito dalle truppe di Carlo di Lorena, duca di Guisa.\nNel 1572 il papa Gregorio XIII secolarizz\u00f2 l'abbazia, che and\u00f2 successivamente distrutta nel 1609. Rimase in piedi la chiesa dei Santi Pietro e Paolo, risalente al primo quarto del secolo XIII.\nElenco degli abati.\nElenco dei 67 abati di Gorze, dal 749 al 1801,(le date assegnate a ciascun abate non indicano sempre la durata completa del mandato ma solamente quelle dei loro atti cos\u00ec come appaiono dai documenti)"}
{"id": "3914347", "revid": "633110", "url": "https://it.wikipedia.org/wiki?curid=3914347", "title": "Hr. Ms. De Ruyter (1935)", "text": "Lo Hr. Ms. \"De Ruyter\" fu un incrociatore leggero della Koninklijke Marine, unico della sua classe, entrato in servizio nell'ottobre del 1936; partecip\u00f2 alla seconda guerra mondiale, finendo affondato nella notte tra il 27 ed il 28 febbraio 1942 durante la battaglia del Mare di Giava, dopo essere stato colpito da unit\u00e0 navali giapponesi.\nStoria.\nImpostata il 16 settembre 1933 nei cantieri Wilton-Fijenoord di Rotterdam, la nave fu varata l'11 maggio 1935 con il nome di \"De Ruyter\" in onore dell'ammiraglio olandese Michiel de Ruyter; l'incrociatore entr\u00f2 poi in servizio il 3 ottobre 1936 ed il 12 gennaio 1937 salp\u00f2 alla volta delle Indie orientali olandesi, dove assunse il ruolo di nave ammiraglia della locale squadra navale della Koninklijke Marine.\nL'incrociatore trascorse diversi mesi in operazioni di pattugliamento e scorta ai convogli, fino a che l'8 dicembre 1941 il Giappone non dichiar\u00f2 guerra ai Paesi Bassi; il 4 febbraio la nave prese parte, inserita in una squadra navale mista olandese-americana sotto il comando dello schout-bij-nacht Karel Doorman, alla battaglia dello Stretto di Makassar contro i giapponesi, subendo lievi danni dagli attacchi aerei nemici ed abbattendo un bombardiere, mentre nella notte del 19 febbraio seguente partecip\u00f2 alla battaglia dello Stretto di Badung senza riportare danni.\nNel pomeriggio del 27 febbraio 1942 Doorman lasci\u00f2 il porto di Soerabaja con il \"De Ruyter\", gli incrociatori (olandese) e (americano) e sette cacciatorpediniere, nel tentativo di intercettare i convogli di truppe giapponesi diretti sull'isola di Giava; dopo alcuni scontri preliminari, intorno alle 22:00 la squadra Alleata incapp\u00f2 nella scorta giapponese, dando avvio ad un serrato combattimento. Gli incrociatori pesanti giapponesi \"Nachi\" e \"Haguro\" attaccarono le navi alleate, ed intorno alle 23:30 il \"De Ruyter\" fu colpito sul lato di dritta da due siluri lanciati dall'\"Haguro\": si svilupp\u00f2 un vasto incendio a causa della rottura dei serbatoi di carburante, provocando l'esplosione del deposito delle munizioni dei cannoni antiaerei; completamente in fiamme la nave fu abbandonata dall'equipaggio ed intorno alle 2:30 del 28 febbraio si inabiss\u00f2. Nell'affondamento perirono 345 membri dell'equipaggio, compreso il contrammiraglio Doorman.\nIl 1\u00ba dicembre 2005 una spedizione oceanografica rinvenne il relitto del \"De Ruyter\" nel punto dove affond\u00f2, posato sul fondale ad una profondit\u00e0 di 69 metri e fortemente inclinato sul lato di dritta."}
{"id": "3914348", "revid": "322321", "url": "https://it.wikipedia.org/wiki?curid=3914348", "title": "Alvise Foscari", "text": "Biografia.\nNacque da Alvise \"Gerolamo\", dei Foscari di San Simeon Piccolo, e da Pisana Moro. Di carattere mite e riservato, esord\u00ec nella vita pubblica veneziana abbastanza tardivamente, come provveditore sopra gli uffici (1710-1711) e provveditore di Comun (1713-1714). Nel giro di qualche anno, grazie alle persuasioni dell'omonimo zio, abate, abbandon\u00f2 la politica entrando nel clero. Nel 1719 era canonico della cattedrale di Padova e nel 1725 venne ordinato prete.\nTrascorse la sua attivit\u00e0 sacerdotale insegnando il catechismo ai fanciulli e assistendo i poveri. Certamente doveva avere anche ottime qualit\u00e0, visto che sin dal 1734 era stato segnalato al Senato che possibile patriarca di Venezia. La scelta ricadde su di lui nella tornata successiva: il governo lo design\u00f2 patriarca il 25 maggio 1741, venendo confermato da papa Benedetto XIV il 3 luglio successivo. Nel lasso di tempo tra le due nomine consegu\u00ec il dottorato \"in utroque iure\".\nResse il patriarcato per quasi un ventennio, lavorando principalmente al restauro e alla riconsacrazione dei luoghi di culto, tra i quali spicca la cattedrale di San Pietro di Castello. Non si interess\u00f2 mai di politica, nemmeno quando, nel 1748, il papa abol\u00ec il patriarcato di Aquileia. Ebbe alcuni contrasti con il vescovo di Torcello Vincenzo Maria Diedo, che tent\u00f2 di estendere i propri diritti sul seminario patriarcale di San Cipriano di Murano.\nSpir\u00f2 dopo una breve malattia e fu sepolto nella cattedrale.\nGenealogia episcopale.\nLa genealogia episcopale \u00e8:"}
{"id": "3914350", "revid": "2056951", "url": "https://it.wikipedia.org/wiki?curid=3914350", "title": "Jean-Charles", "text": "Divenne famoso dopo la pubblicazione nel 1962 del libro \"La fiera delle castronerie\" (\"La Foire aux cancres\"), raccolta di frasi involontariamente umoristiche, nate da esilaranti errori di sintassi o vere e proprie mostruosit\u00e0 letterarie, che in pochi mesi vendette milioni di copie e venne tradotto in 24 lingue."}
{"id": "3914352", "revid": "729019", "url": "https://it.wikipedia.org/wiki?curid=3914352", "title": "Panoplia di Dendra", "text": "La panoplia di Dendra \u00e8 un raro esempio di equipaggiamento militare completo (\"panoplia\") di et\u00e0 micenea rinvenuto nel sito archeologico di Dendra, nell'Argolide.\nSi compone di un'armatura in lamine di bronzo, comprensiva di spallacci e barbozza a girocollo, e di un elmo a zanna di cinghiale.\nContesto.\nGi\u00e0 prima della scoperta di questa panoplia diversi elementi di armature come corazze, paraspalle, pettorali e piastre di protezione risalenti alla fine del periodo miceneo erano stati rinvenuti a Tebe, mentre alcune bande di bronzo erano state trovate a Micene e Festo. Sempre a Micene e a Troia furono rinvenute scaglie bronzee appartenenti ad un'armatura: questo dimostra che nell'et\u00e0 micenea questo tipo di protezione era gi\u00e0 ampiamente utilizzato in tutto il Mediterraneo orientale e nel Medio Oriente.\nDescrizione.\nNel maggio 1960 degli archeologi svedesi rinvennero il primo esemplare di una corazza di bronzo battuto, della fine del XV secolo a.C., presso Dendra. Risalente al periodo tardo elladico l'armatura si compone di quindici lamine di bronzo separate e tenute insieme da cinghie di cuoio e proteggeva il guerriero dal collo alle ginocchia. La panoplia comprendeva anche schinieri e parabraccia. I pochi esempi di schinieri bronzei che ci sono giunti coprono solo una parte degli stinchi ed erano portati sopra a protezioni di lino, come viene raffigurato nell'arte tardo-micenea, sia per protezione che per dimostrazione del proprio status sociale, come ha ipotizzato Diane Fortenberry. Anche se possediamo solo una panoplia micenea completa, armature simili sono raffigurate negli ideogrammi delle tavolette in lineare B trovate a Cnosso (serie Sc), Pilo (serie Sh) e Tirinto (serie Si).\nLa corazza si compone di due parti, il petto e la schiena, unite sul lato sinistro da una cerniera. Sul lato destro della parte anteriore c'\u00e8 un anello bronzeo e due anelli simili sono presenti su entrambe le spalle. Sopra alla corazza sono adattati due grandi spallacci, mentre due piastre triangolari proteggevano le ascelle del soldato quando teneva le braccia alzate. Inoltre \u00e8 presente un grande collare: l'ideogramma in lineare B che simboleggia un'armatura di questo tipo dimostra chiaramente l'importanza di questa parte; d'altronde la particolare attenzione per la protezione del collo era una caratteristica tipica delle armature del vicino oriente. Per proteggere inguine e cosce dal corpo pendono tre coppie di piastre curve. Tutti questi pezzi sono realizzati in lamina di bronzo battuto ed erano collegati con stringhe di pelle di bue in modo piuttosto mobile per consentire un grado di movimento adatto alla battaglia. La panoplia completa, quindi, era una armatura tubolare piuttosto ingombrante che proteggeva completamente il collo ed il tronco e si prolungava fino alle ginocchia. Sembra che la panoplia fosse completata da schinieri e copribraccia in bronzo dal momento che nella tomba di Dendra furono ritrovati frammenti di tali protezioni. Furono rinvenute inoltre schegge di zanne di cinghiale che anticamente costituivano un elmo.\nAnche i soldati dipinti su un famoso cratere eseguito a Micene nel 1200 a.C. circa indossano armature complete. Tuttavia questo tipo di armatura \u00e8 diverso: pu\u00f2 trattarsi o di un corsetto in pelle lungo tutto il corpo, con un grembiule di cuoio a frange che arrivava a met\u00e0 coscia ed eventuali spallacci, molto simile alla protezione indossata dai Popoli del Mare raffigurata nel tempio funerario di Ramesse III a Medinet Habu, nel basso Egitto, o di una corazza \"a campana\" composta da lamine di bronzo battuto, un tipo di armatura di cui si \u00e8 attestato l'utilizzo anche nel resto dell'Europa centrale in quel periodo."}
{"id": "3914356", "revid": "204376", "url": "https://it.wikipedia.org/wiki?curid=3914356", "title": "Sefer ha-Bahir", "text": ""}
{"id": "3914360", "revid": "767487", "url": "https://it.wikipedia.org/wiki?curid=3914360", "title": "Abdoulaye Ma\u00efga", "text": ""}
{"id": "3914361", "revid": "287204", "url": "https://it.wikipedia.org/wiki?curid=3914361", "title": "Abdoulaye Maiga", "text": ""}
{"id": "3914366", "revid": "30610", "url": "https://it.wikipedia.org/wiki?curid=3914366", "title": "Arithmetic overflow", "text": ""}
{"id": "3914367", "revid": "767487", "url": "https://it.wikipedia.org/wiki?curid=3914367", "title": "Gintaras Stau\u010d\u0117", "text": ""}
{"id": "3914369", "revid": "287204", "url": "https://it.wikipedia.org/wiki?curid=3914369", "title": "Gintaras Stauce", "text": ""}
{"id": "3914371", "revid": "287204", "url": "https://it.wikipedia.org/wiki?curid=3914371", "title": "Il nemico", "text": ""}
{"id": "3914372", "revid": "124123", "url": "https://it.wikipedia.org/wiki?curid=3914372", "title": "Marco Giulio Alessandro", "text": "Fu un ricco commerciante ebreo di Alessandria d'Egitto, imparentato con la dinastia erodiana.\nBiografia.\nNacque intorno al 12, figlio del mercante e alabarca alessandrino Tiberio Giulio Alessandro Maggiore e nipote del filosofo Filone di Alessandria.\nSegu\u00ec le orme del padre (a differenza del fratello Tiberio Giulio Alessandro, che prefer\u00ec la carriera militare). I suoi affari vertevano sui porti di Berenice e Myos Hormos, due centri del commercio romano con l'India; la sua attivit\u00e0 \u00e8 testimoniata tra il 37 e il 43/44.\nNel 41 Marco spos\u00f2 la tredicenne principessa Giulia Berenice, figlia del sovrano Erode Agrippa I, amico del padre di Marco. Il matrimonio non diede figli; Marco mor\u00ec infatti entro pochi anni, tanto che nell'agosto 44 Berenice, vedova di Marco, poteva sposare lo zio paterno Erode di Calcide."}
{"id": "3914373", "revid": "30610", "url": "https://it.wikipedia.org/wiki?curid=3914373", "title": "Arithmetic underflow", "text": ""}
{"id": "3914378", "revid": "228587", "url": "https://it.wikipedia.org/wiki?curid=3914378", "title": "Esposizione del Werkbund a Colonia", "text": "L'Esposizione del Werkbund a Colonia, organizzata dal Deutscher Werkbund, si tenne da maggio ad ottobre del 1914 nel Rheinpark a Colonia in Germania. \nIn questa occasione si manifest\u00f2 la frattura ideologica che persisteva all'interno del Werkbund; da un lato l'accettazione collettiva della \"Typisierung\" (tipo) dall'altro la \"kunstwollen\" (volont\u00e0 di forma) che era l'espressione individuale. Da un lato Behrens e Gropius con la standardizzazione dall'altro van de Velde e Taut con l'individualismo della kunstwollen.\nEspositori.\nElenco dei principali architetti, designer e artisti presenti all'esposizione del 1914:"}
{"id": "3914379", "revid": "1684799", "url": "https://it.wikipedia.org/wiki?curid=3914379", "title": "The Enemy", "text": ""}
{"id": "3914380", "revid": "287204", "url": "https://it.wikipedia.org/wiki?curid=3914380", "title": "The Enemy (film)", "text": ""}
{"id": "3914382", "revid": "73843", "url": "https://it.wikipedia.org/wiki?curid=3914382", "title": "Da qui all'eternit\u00e0 (miniserie televisiva)", "text": "Da qui all'eternit\u00e0 \u00e8 uno sceneggiato in sei puntate prodotto e trasmesso dalla NBC nel 1979.\nIn Italia, la miniserie and\u00f2 in onda in prima visione su Raidue (allora Rete 2) dal 13 dicembre 1980 al 17 gennaio 1981.\nIl lavoro \u00e8 tratto dal romanzo omonimo di James Jones, il quale scrisse il libro durante la sua vita militare. Nel cast, Steve Railsback (Prewitt), William Devane (Warden), Natalie Wood (Karen Holmes), Kim Basinger (Lorene Rogers).\nTrama.\nHonolulu, 1941. Il soldato Robert E. Lee Prewitt viene assegnato alla Compagnia B, di stanza nelle Hawaii. Dato che Prewitt \u00e8 stato un grande pugile, ma rifiuta di risalire sul ring dopo aver ferito un avversario durante un match, viene emarginato dai suoi compagni, tutti amanti di quello sport.\nIl sergente Warden \u00e8 l'unico che gli resta amico, insieme all'italoamericano Angelo di Maggio, destinato per\u00f2 a morire in un campo di punizione per aver reagito alle angherie dei propri superiori.\nNel momento dell'assalto giapponese a Pearl Harbor, Prewitt e Warden dimostreranno il loro valore.\nSpin off.\nNel 1980, fu prodotto uno spin-off della miniserie, in 13 episodi, interpretato ancora da William Devane e Kim Basinger, mentre Barbara Hershey sostitu\u00ec Natalie Wood nel ruolo di Karen. In Italia, la serie fu trasmessa nel 1982 da Italia 1. "}
{"id": "3914384", "revid": "114197672", "url": "https://it.wikipedia.org/wiki?curid=3914384", "title": "Carnival Sunrise", "text": "Carnival Sunrise (precedentemente Carnival Triumph) \u00e8 una nave da crociera della Carnival Cruise Lines facente parte della \"Destiny/Triumph Class\". Registrata nelle Bahamas \u00e8 utilizzata per crociere nei Caraibi\nRispetto alla Carnival Destiny, prima nave della classe, ha un ponte in pi\u00f9.\nLa mattina del 31 marzo 2012 \"Carnival Triumph\" \u00e8 stata posta sotto sequestro su ordine del Tribunale del Texas, mentre era in procinto di partire dal porto di Galveston, in seguito alla denuncia di un cittadino tedesco, figlio di una passeggera della \"Costa Concordia\" deceduta nel naufragio della nave.\nIl 31 luglio 2018 \u00e8 stato annunciato che la nave, dopo un drydock di 2 mesi all' inizio del 2019, verr\u00e0 rinominata Carnival Sunrise.\nIncidente dell'11 febbraio 2013.\nIl giorno 11 febbraio 2013 si \u00e8 verificato un incendio in sala macchine che, seppur prontamente domato, ha reso inutilizzabili tutti i motori e ha portato la nave alla deriva. A bordo erano presenti 3143 passeggeri e 1086 membri dell'equipaggio. L'incendio ha danneggiato anche i generatori di corrente, facendo in modo che venisse meno l'aria condizionata (la nave al momento del fatto si trovava ai Caraibi, e le temperature erano piuttosto elevate). Inoltre, il deperimento di tutti i cibi refrigerati e la disattivazione di tutte le pompe elettriche delle toilette hanno reso le condizioni igienico-sanitarie piuttosto precarie.\nDopo cinque giorni la nave \u00e8 stata rimorchiata nel porto di Mobile, in Alabama, dopo aver incontrato diversi problemi legati al mare grosso e alla rottura di un cavo per il rimorchio. L'amministratore delegato della Carnival, Gerry Cahill, si \u00e8 scusato per quanto accaduto.\nLa Nave \u00e8 stata poi sottoposta ad un accurato lavoro di ripristino di tutte le parti danneggiate con particolare attenzione agli impianti messi fuori servizio durante l'incendio (Fire Mitigation Project) ed anche con l'aggiunta di un nuovo gruppo elettrogeno per l'alimentazione delle utenze minime indispensabili in casi come quello accaduto.\nIl 13 giugno 2013, dopo una sosta in bacino che ha compreso anche lavori di ammodernamento delle aree pubbliche passeggeri, ha ripreso le crociere da Galveston.\nPorto di armamento.\nGalveston, Texas."}
{"id": "3914386", "revid": "767487", "url": "https://it.wikipedia.org/wiki?curid=3914386", "title": "Malteser International", "text": "Malteser International \u00e8 una organizzazione non governativa ed \u00e8 l'agenzia di soccorso internazionale del Sovrano militare ordine di Malta.\nStoria.\nL'agenzia origina dall'associazione tedesca \"Malteser Hilfsdienst\", fondata nel 1953, ed in particolare dal suo servizio di soccorso estero (\"Auslandsarbeit\"). Nel 1992, dal coordinamento di quest'ultimo con i corpi di emergenza delle varie associazioni nazionali dell'Ordine, nacque l'organizzazione degli Emergency Corps of the Order of Malta (ECOM). Questa organizzazione doveva coordinare le forze dell'Ordine in caso di calamit\u00e0 naturali e disastri umanitari e fu schierato in diverse emergenze internazionali, in particolare in occasione della guerra del Kosovo nel 1999 e del terremoto di Bam del 2003.\nIn risposta allo tsunami nell'Oceano Indiano del 2004, l'organizzazione dell'ECOM venne sostituita dall'agenzia Malteser International, costituita ufficialmente il 2 gennaio 2005. La nuova struttura ampliava il suo ambito di intervento, prima limitato alla fase emergenziale, includendo programmi di ricostruzione ed assistenza a lungo termine.\nOrganizzazione e missione.\nIl \"Malteser International\", che ha lo status di organizzazione non governativa, ha sede a Colonia, in Germania. L'organizzazione comprende 23 associazioni nazionali e priorati dell'Ordine di Malta, tra i quali, per l'Italia, il CISOM. I rappresentanti di queste realt\u00e0 nazionali, insieme al Consiglio d'amministrazione, al Segretario generale, al vicesegretario generale ed al Cappellano, formano l'Assemblea generale. Il Consiglio d'amministrazione \u00e8 formato da un presidente e fino a sei vice. Il Segretario generale gestisce l'attivit\u00e0 operativa, in linea con le risorse e la strategia dell'agenzia.\nL'agenzia fornisce aiuto in tutte le parti del mondo senza distinzione di religione, razza o credo politico, con i valori cristiani e i principi umanitari di imparzialit\u00e0 e indipendenza come fondamento del suo lavoro. La sua missione non \u00e8 limitata all'intervento nella fase d'emergenza, ma comprende anche l'attuazione di piani di assistenza che coniughino ricostruzione e sviluppo sostenibile, servizi di assistenza sanitaria primaria e piani di lotta alla povert\u00e0. \u00c8 impegnata in circa 200 progetti in circa 30 paesi in Africa, Asia, Europa e nelle Americhe, con pi\u00f9 di 1000 operatori coordinati da uno staff di 40 persone nella sede di Colonia."}
{"id": "3914390", "revid": "1714743", "url": "https://it.wikipedia.org/wiki?curid=3914390", "title": "Niccol\u00f2 Tedeschi", "text": "\u00c8 anche noto come Niccol\u00f2 Tedesco o Niccol\u00f2 de' Tedeschi o Niccol\u00f2 de' Todeschi o Niccol\u00f2 Tudisco o Abbas Panormitanus o Abbas Siculus o Abbas Modernus detto Panormitanus.\nViene considerato uno dei pi\u00f9 eminenti maestri di diritto canonico del suo tempo e fu soprannominato \"Lucerna iuris\".\nBiografia.\nLa sua famiglia \u00e8 di origine tedesca. Faceva parte dell'Ordine dei benedettini, dove entr\u00f2 verso il 1400.\nNiccol\u00f2 Tedeschi studi\u00f2 diritto all'Universit\u00e0 di Bologna, allievo del cardinale Francesco Zabarella, e divenne professore di diritto canonico all'Universit\u00e0 di Parma (1412-18), all'Universit\u00e0 di Siena (1418-30), all'Universit\u00e0 di Bologna (1431-32) e all'Universit\u00e0 di Firenze.\nFu nominato canonico a Catania verso il 1415. Partecip\u00f2 al Concilio di Siena nel 1423 e fu abate dell'Abbazia di \"S. Maria di Maniace\" nel 1425 e \"auditore\" presso la Sacra Rota romana nel 1433.\nFece parte della legazione inviata dal nuovo papa Eugenio IV presso il Concilio di Basilea nel 1433; ivi difese le tesi del Papa per sciogliere il Concilio. Il 4 luglio 1435 fu nominato arcivescovo di Palermo. Fu legato del re Alfonso di Sicilia e sostenne alla Dieta di Francoforte le tesi del Concilio contro Nicola Cusano. Nel suo \"Tractatus de concilio Basileensi\", scritto per l'occasione, sostenne la dottrina della superiorit\u00e0 di un Concilio Generale sul Papa (conciliarismo). L'anno successivo, il Papa regnante Eugenio IV fu dichiarato decaduto e viene eletto l'antipapa Felice V.\nL'antipapa Felice V lo cre\u00f2 cardinale nel concistoro del 12 novembre 1440. Il suo titolo cardinalizio non \u00e8 noto. Felice V gli chiese di compilare le Decretali per l'applicazione dei decreti del Concilio di Costanza e del Concilio di Basilea."}
{"id": "3914391", "revid": "446353", "url": "https://it.wikipedia.org/wiki?curid=3914391", "title": "HNLMS De Ruyter (1935)", "text": ""}
{"id": "3914395", "revid": "834", "url": "https://it.wikipedia.org/wiki?curid=3914395", "title": "Without Fail", "text": ""}
{"id": "3914396", "revid": "1305772", "url": "https://it.wikipedia.org/wiki?curid=3914396", "title": "La vittima designata", "text": ""}
{"id": "3914397", "revid": "287204", "url": "https://it.wikipedia.org/wiki?curid=3914397", "title": "La vittima designata (romanzo)", "text": ""}
{"id": "3914398", "revid": "120954015", "url": "https://it.wikipedia.org/wiki?curid=3914398", "title": "Parco agricolo del Rio Morla e delle rogge", "text": "Il parco agricolo del Rio Morla e delle rogge (spesso indicato soltanto come \"parco del Morla\") \u00e8 un parco locale di interesse sovra comunale (PLIS) che si sviluppa nei comuni di Comun Nuovo, Levate, Stezzano e Zanica, nell'alta pianura bergamasca, in provincia di Bergamo.\nIl parco.\nIl primo passo verso la costituzione del parco risale al 1983, quando venne introdotta una legge regionale (n. 86 /1983) la quale introdusse accanto ai parchi regionali i parchi locali di interesse sovracomunale (Plis). A questa fece seguito nel 1996 la proposta della creazione, da parte di un gruppo di cittadini, di un parco agricolo lungo il basso corso del torrente Morla. Iniziativa che gi\u00e0 l'anno seguente fu presa in carico dalle amministrazioni comunali di Levate, Zanica e Comun Nuovo, che avviarono l'iter per la costituzione del parco, fino ad arrivare all'anno 2004, quando il progetto venne riconosciuto ufficialmente mediante delibera della Giunta provinciale. Tre anni pi\u00f9 tardi anche il comune di Stezzano si un\u00ec al progetto, portando l'estensione a 1671 ettari.\nAttualmente il comune di Stezzano ha avviato la procedura per recedere dalla convenzione, pertanto l'estensione odierna \u00e8 di 1364 ettari.\nLa gestione \u00e8 affidata al comune di Zanica, che \u00e8 la realt\u00e0 amministrativa maggiormente coinvolta a livello territoriale. Il parco funziona grazie al bilancio annuale finanziato dai tre comuni aderenti e talvolta grazie ai finanziamenti derivanti dalla partecipazione a bandi provinciali, regionali e di altri Enti, che permettono di realizzare investimenti di maggiore portata e impatto.\nGli obiettivi che si intendono perseguire sono la conoscenza e la rivalutazione delle zone rurali e naturali presenti, da ottenersi sia mediante l'istituzione di una serie di percorsi campestri e ciclopedonali che possano riavvicinare la popolazione, che tramite l'incentivazione delle attivit\u00e0 agricole e la realizzazione di eventi di educazione ambientale e conoscenza del territorio rivolti ad adulti e bambini.\nIl tutto in una zona che negli ultimi anni \u00e8 stata interessata da un elevato grado di urbanizzazione, che ha visto la citt\u00e0 di Bergamo espandersi fino a creare un'unica soluzione di continuit\u00e0 con i comuni dell'hinterland. E, in questo contesto, il parco si prefigge l'ulteriore obiettivo di creare una cintura agricola immediatamente a sud del capoluogo orobico, creando una soluzione di continuit\u00e0 tra le zone fluviali di Serio e Brembo e con altre realt\u00e0 naturalistiche quali il parco del Serio ed il parco dei Colli di Bergamo.\nTerritorio.\nIl parco si sviluppa lungo il corso del torrente Morla e delle rogge da esso derivanti, nei comuni posti nella cintura urbana a sud della citt\u00e0 di Bergamo, nel tratto pi\u00f9 settentrionale della pianura bergamasca posto tra i fiumi Serio e Brembo. Il tutto per una superficie totale pari a 1364 ettari e con un dislivello altimetrico molto limitato: si va dai 173 ai 226 metri s.l.m.\nA livello geomorfologico si tratta di una zona pianeggiante composta da ciottoli e ghiaia di origine alluvionale, posta a nord della fascia della risorgive. \nRicca \u00e8 l'idrografia: il corso d'acqua principale \u00e8 il Morla che, dopo aver attraversato la citt\u00e0 di Bergamo si dirige verso sud raggiungendo Zanica e Comun Nuovo dove si divide in due rami: il primo si dirige verso Stezzano, mentre il secondo si dirama in ulteriori piccoli canali artificiali utilizzati per scopi irrigui fino a Spirano. \nSono inoltre presenti numerosi piccoli canali e corsi d'acqua che si intersecano formando una fitta rete irrigua: il torrente Morletta, che delimita i confini ovest del parco, le rogge Vescovada, Vecchia ed Urgnana in territorio di Zanica, la Colleonesca, la Coda Morlana, la Ponteperduto e la Verdellina presso Levate. Le acque di questi canali provengono dalle pi\u00f9 grandi rogge Serio Grande e Morlana che attingono dal fiume Serio nella bassa val Seriana.\nAmbiente e fauna.\nL'ambiente \u00e8 caratterizzato in larga parte dalle colture agricole, dove mais, frumento e soia ricoprono la quasi totalit\u00e0 delle attivit\u00e0.\nLungo i canali ed i fossi elevata \u00e8 la presenza di arbusti e di alberi come il sambuco, il nocciolo, il salice, l'olmo minore, il pioppo nero e la sanguinella, spesso raggruppati in piccoli boschetti. In questi micro-ambienti si riscontra un clima pi\u00f9 fresco, che permette il proliferare di numerose specie: tra gli uccelli si trovano la gallinella d'acqua, il torcicollo, il verdone, l'usignolo, il saltimpalo, il pettirosso, il fringuello, la cinciallegra, lo scricciolo, il gheppio, il corriere piccolo, la civetta e la ballerina e l'airone cenerino. \nTra i mammiferi sono presenti il riccio, la volpe e la talpa, tra gli anfibi il rospo e la rana verde, tra i rettili l'orbettino, la lucertola muraiola ed il colubro liscio inoltre si pu\u00f2 trovare la volpe rossa."}
{"id": "3914399", "revid": "47767", "url": "https://it.wikipedia.org/wiki?curid=3914399", "title": "Mascha", "text": ""}
{"id": "3914400", "revid": "104458", "url": "https://it.wikipedia.org/wiki?curid=3914400", "title": "Benjamin Thomsen", "text": "Biografia.\nStagioni 2002-2011.\nResidente a Calgary, Benjamin Thomsen ha debuttato nel Circo bianco il 19 dicembre 2002 a Panorama, giungendo 77\u00ba in uno slalom gigante valido ai fini del punteggio FIS.\nDue anni dopo ha partecipato per la prima volta a una gara di Nor-Am Cup, mentre l'esordio in Coppa del Mondo \u00e8 avvenuto il 6 marzo 2010 nella discesa libera di Kvitfjell in Norvegia, chiusa al 43\u00ba posto. L'8 dicembre dello stesso anno ha conquistato il primo podio in Nor-Am Cup, piazzandosi terzo della discesa disputata a Lake Louise, e nella stessa stagione ha esordito ai Campionati mondiali: a Garmisch-Partenkirchen 2011 \u00e8 stato 18\u00ba nella discesa libera e 19\u00ba nel supergigante.\nStagioni 2012-2020.\nHa ottenuto il primo podio in Coppa del Mondo nel 2012, in occasione della discesa di So\u010di Krasnaja Poljana, in Russia, battuto solo dallo svizzero Beat Feuz. Ai Mondiali di Schladming 2013 \u00e8 stato 17\u00b0 nella discesa libera e nuovamente 19\u00ba nel supergigante.\nA ha debuttato ai Giochi olimpici invernali, classificandosi 19\u00b0 nella discesa libera, mentre l'anno dopo ai Mondiali di Vail/Beaver Creek 2015 \u00e8 stato 18\u00ba nella discesa libera e 27\u00ba nel supergigante. Ai XXIII Giochi olimpici invernali di si \u00e8 classificato 28\u00ba nella discesa libera e non ha completato la combinata; ai Mondiali di \u00c5re 2019 \u00e8 stato 7\u00ba nella discesa libera e 17\u00ba nel supergigante."}
{"id": "3914402", "revid": "339392", "url": "https://it.wikipedia.org/wiki?curid=3914402", "title": "Old skool", "text": ""}
{"id": "3914404", "revid": "729019", "url": "https://it.wikipedia.org/wiki?curid=3914404", "title": "Carnival Sunshine", "text": "Carnival Sunshine \u00e8 una nave da crociera della Carnival Cruise Line, rinominata dopo i lavori di trasformazione presso gli stabilimenti Fincantieri di Trieste, era precedentemente nota come Carnival Destiny.\nPrima nave della \"Destiny Class\", registrata nelle Bahama, \u00e8 utilizzata principalmente per crociere nei Caraibi.\n\"Carnival Destiny\", la nave dei record.\nPer costruirla furono necessari 20 mesi e 20.000 tonnellate d'acciaio, circa tre volte il peso della Torre Eiffel, quando entr\u00f2 in servizio, ai cui comandi vi era l'italiano Giovanni Gallo, con le sue 101.353 tsl e 11.142 tpl era la pi\u00f9 grande nave da crociera del mondo, la prima ad oltrepassare la soglia delle 100.000 tonnellate di stazza lorda (misura di volume, non di peso) superando la \"Sun Princess\" da 77.441 tsl, altra nave costruita sempre a Monfalcone da Fincantieri e varata solo un anno prima.\nLa \"Carnival Destiny\" nella sua configurazione iniziale disponeva di 1 acquascivolo da 65\u00a0m, 4 piscine, 7 vasche idromassaggio (per antonomasia chiamate soventemente \"Jacuzzi\", cognome degli inventori italiani che per primi le realizzarono e marchio di fabbrica), 16 ponti (12 ad uso ospiti), 27 ascensori dei quali 18 ad uso passeggeri e nove di servizio, 1.500 posti a sedere al teatro \"Palladium\"; aveva un totale di 1.321 cabine delle quali 754 esterne che si suddividevano in 480 con balcone privato (di cui 8 suite da 36\u00a0m\u00b2 e 40 suite da 27\u00a0m\u00b2), 322 con vista mare (solo obl\u00f2) da 18\u00a0m\u00b2, 519 interne da circa 16\u00a0m\u00b2, e poteva ospitare con capienza massima (tutto esaurito) 3.360 passeggeri, oppure 2.642 (occupazione doppia) per una superficie totale di 23.000\u00a0m\u00b2 dedicata alle cabine passeggeri e 30.000\u00a0m\u00b2 per le sale pubbliche, pari alla superficie di quattro campi di calcio. Gi\u00e0 a fine dicembre 1996 aveva raggiunto un altro record, quello di numero di persone mai trasportate in una singola crociera, ospitando 3.269 crocieristi.\nLa sua larghezza di 35,48 m non le consentiva il passaggio nel Canale di Panama.\nViaggio inaugurale.\n\"Carnival Destiny\" part\u00ec per il suo viaggio inaugurale da Venezia il 24 ottobre 1996, facendo scalo a Malaga il 29 proseguendo poi per la navigazione transatlantica a scopo promozionale per il mercato crocieristico americano facendo rotta prima su Boston, dove arriv\u00f2 gioved\u00ec 7 novembre, giungendo a New York l'11 dove, dopo aver superato il Ponte di Verrazzano ed essere entrato nello Hudson, attracc\u00f2 al molo 88 del terminal crociere a fianco della portaerei/museo USS \"Intrepid\" sino al 13, per poi proseguire per Newport News sostandovi il 15 e il 16 e da qui per Miami dove arriv\u00f2 il 19, citt\u00e0 da cui inizi\u00f2 ad operare come porto di partenza per le crociere nei Caraibi dal 24 novembre 1996.\nAmmodernamenti.\nLa nave \u00e8 stata pi\u00f9 volte riadattata per rimanere competitiva e sempre al passo coi tempi. Nel 2005 ha visto l'aggiunta di uno spazio per l'intrattenimento dei ragazzi, nel 2008 nuovi spazi comuni, l'aggiunta di 14 cabine al ponte 10, e nel 2010 l'installazione del \"Carnival's Seaside Theatre\", un megaschermo LED da 12\u00a0ft (piedi cio\u00e8 3,6576\u00a0m) di altezza per 22\u00a0ft (6,7056\u00a0m) di larghezza con una superficie pari a 264\u00a0ft\u00b2 (24,5256\u00a0m\u00b2) posizionato a bordopiscina sul ponte Lido per la trasmissione di film, eventi sportivi, concerti e programmi vari.\nUltima crociera.\nLa \"Carnival Destiny\" \u00e8 salpata dal porto di Miami il 4 febbraio 2013 per la sua ultima crociera transatlantica prima dei lavori di rifacimento, oltrepassando lo Stretto di Gibilterra e facendo tappa a Malaga il 14, a Barcellona il 16, a Livorno il 18, a Civitavecchia il 19 e poi via Stretto di Messina arrivando a Venezia la mattina del 22 febbraio dello stesso anno dopo aver percorso circa 10.797,95\u00a0km/5.830,42 mn. Da qui \u00e8 stata trasferita in bacino ai cantieri San Marco di Trieste il 23.\nLavori di trasformazione.\nTra febbraio e maggio del 2013 ha subito una profonda ristrutturazione in Italia, presso gli stabilimenti Fincantieri di Trieste. Si \u00e8 trattato del pi\u00f9 costoso progetto di ristrutturazione in assoluto del valore inizialmente previsto in 155 milioni di dollari cui si sono aggiunte le spese per i nuovi interventi riguardanti la sicurezza alle quali saranno sottoposte successivamente tutte le navi della flotta Carnival, arrivando alla cifra di circa 200 milioni di $.\nAl termine dei lavori, la nave (internamente ed in parte esternamente) \u00e8 cos\u00ec diversa dall'originale \"Carnival Destiny\" da essere ribattezzata Carnival Sunshine.\nIl rifacimento ha compreso l'introduzione del programma completo \"Fun Ship 2.0\" dedicato all'intrattenimento a bordo, una configurazione completamente rinnovata, l'aggiunta di una porzione di ponte, l'allargamento di due ponti situati nella sezione anteriore della nave e la costruzione di 182 nuove cabine.\nPer quanto concerne la sicurezza \u00e8 stata aggiunto un generatore diesel ausiliario, cio\u00e8 un motore in grado di produrre energia elettrica per garantire il funzionamento degli ascensori, dei servizi igienici pubblici e delle cabine, oltre alla disponibilit\u00e0 di acqua fresca anche in caso di guasti al sistema propulsivo principale.\nInoltre la Carnival ha deciso di introdurre un sistema di prevenzione dagli incendi comprensivo di un sistema di nebulizzazione di acqua ad alta pressione per raffreddare rapidamente eventuali zone calde e impedire la ripresa dell'incendio.\nNei lavori di sono stati impegnati circa 3.500 lavoratori, compresi i due equipaggi, quello della \"Carnival Sunshine\" e quello della nave appoggio cipriota \"Louis Olympia\", trasformata in nave albergo per una parte delle maestranze ed ormeggiata nell'area del cantiere.\nAlla fine dei lavori navigher\u00e0 nel Mediterraneo da maggio a novembre 2013 per crociere di 9 e 12 notti da Venezia e Barcellona, dopodich\u00e9 salper\u00e0 da quest'ultima localit\u00e0 per una crociera di riposizionamento con destinazione il porto di New Orleans da dove la nave effettuer\u00e0 crociere di sette giorni ai Caraibi Occidentali a partire dal 18 novembre.\n\"Carnival Sunshine\".\nPonti.\nPer motivi scaramantici legati alla cultura anglosassone, non esiste il \"ponte 13\", e al ponte 1 manca la cabina 1313.\nCrociera inaugurale.\n\"Carnival Sunshine\" \u00e8 partita da Venezia il 6 maggio 2013 per la crociera inaugurale facendo scalo a Ragusa di Dalmazia il 7, a Messina il 9, a Napoli il 10, a Civitavecchia l'11, a Livorno il 12, a Marsiglia il 13, a Montecarlo il 14, a Palma di Maiorca il 16, per giungere a Barcellona il 17 maggio."}
{"id": "3914405", "revid": "33689", "url": "https://it.wikipedia.org/wiki?curid=3914405", "title": "Arcidiocesi di Teodosia", "text": ""}
{"id": "3914407", "revid": "107098", "url": "https://it.wikipedia.org/wiki?curid=3914407", "title": "Parco del Morla", "text": ""}
{"id": "3914413", "revid": "1573940", "url": "https://it.wikipedia.org/wiki?curid=3914413", "title": "A House Cat", "text": "A House Cat\u00e8 un brano musicale di Megumi Hayashibara, scritto da Sato Hidetoshi e dalla stessa Hayashibara, e pubblicato come singolo il 4 settembre 1998 dalla Starchild Records. Il brano \u00e8 stato incluso nell'album della Hayashibara \"Center Color\" e nella raccolta \"Vintage S\". Il singolo raggiunse la sesta posizione della classifica settimanale Oricon, e rimase in classifica per sei settimane. \"A House Cat\" \u00e8 stato utilizzato come sigla d'apertura della serie anime OAV \"Nuku Nuku Dash\", in cui la Hayashibara doppia il personaggio di Nuku Nuku, protagonista della serie. Il lato B del singolo, intitolato \"Shiawase wa Chiisa na Tsumikasane\" \u00e8 invece la sigla di chiusura della stessa serie.\nTracce.\nDurata totale: 18:44"}
{"id": "3914415", "revid": "110157", "url": "https://it.wikipedia.org/wiki?curid=3914415", "title": "San\u010dursk", "text": "San\u010dursk \u00e8 una cittadina della Russia europea centro-settentrionale, situata nella oblast' di Kirov; appartiene amministrativamente al \"rajon\" San\u010durskij, di cui \u00e8 il capoluogo.\nSi trova nella estrema sezione sudoccidentale della \"oblast\"', circa 300 chilometri a sudovest del capoluogo regionale Kirov, sulla sponda destra del fiume Bol'\u0161aja Kok\u0161aga (affluente del Volga)."}
{"id": "3914416", "revid": "287204", "url": "https://it.wikipedia.org/wiki?curid=3914416", "title": "Sancursk", "text": ""}
{"id": "3914417", "revid": "80339", "url": "https://it.wikipedia.org/wiki?curid=3914417", "title": "Sanchursk", "text": ""}
{"id": "3914418", "revid": "322321", "url": "https://it.wikipedia.org/wiki?curid=3914418", "title": "Pietro Barbarigo", "text": "Biografia.\nNato a Venezia nel 1671, figlio di Gerolamo e Lucrezia Malipiero, Pietro Barbarico intraprese la carriera ecclesiastica giovanissimo, divenendo canonico coadiutore a Padova e venendo ordinato sacerdote il 17 marzo 1696. Nel 1698 venne eletto primicerio della basilica ducale di San Marco di Venezia, passo che fu preludio della sua elezione a patriarca e reggente di quell'arcidiocesi.\nL'8 maggio 1706, quando il suo predecessore Giovanni Alberto Badoer venne nominato cardinale ed eletto alla guida della diocesi di Brescia, il Barbarigo venne chiamato infatti a succedergli; la sua nomina venne approvata da papa Clemente XI ed egli stesso venne consacrato patriarca dal vescovo di Padova, Giorgio Corner. Sulla sua scelta alla guida della chiesa lagunare, si ricorda la leggenda secondo la quale nella sala ove il senato era riunito per prescegliere il nuovo patriarca, la scelta ricadde sul Barbarigo dal momento che da una finestra aperta entr\u00f2 una colomba che and\u00f2 a posarsi sulla spalla dell'ormai anziano Gerolamo Barbarigo, padre di Pietro, segno che Dio ne aveva prescelto il figlio.\nCome patriarca, Pietro Barbarigo fu munifico nei confronti dei poveri, cogliendo altres\u00ec l'occasione per benedire al culto tre nuove chiese (quella di San Mois\u00e8 nel 1709, quella di Sant'Andrea alla Certosa nel 1721 e quella di San Marziale nel 1721). Nel 1714 convoc\u00f2 un sinodo diocesano, dai cui resoconti appare comunque chiaro come la personalit\u00e0 del patriarca veneziano in quegli anni fu perlopi\u00f9 protesa a conservare lo \"status quo\" delle cose piuttosto che a cercare di riformare la chiesa locale. Cauto e parco nelle parole, si mantenne sempre distante dalle questioni politiche del suo tempo.\nMor\u00ec a Venezia il 10 maggio 1725 ed il suo corpo venne sepolto nella chiesa dei Santi Vito e Modesto.\nGenealogia episcopale.\nLa genealogia episcopale \u00e8:"}
{"id": "3914420", "revid": "83531", "url": "https://it.wikipedia.org/wiki?curid=3914420", "title": "Feliciano Serrao", "text": "Biografia.\nAllievo di Vincenzo Arangio-Ruiz, entra come professore ordinario nell'insegnamento di Storia del diritto romano, Diritto romano ed anche Diritto del lavoro all'Universit\u00e0 di Macerata nell'anno accademico 1956/1957, nel 1964 viene chiamato ad insegnare Diritto romano all'Universit\u00e0 di Pisa dove diventa direttore dell'Istituto di Diritto romano e di Storia del diritto.\nPassa all'Universit\u00e0 di Roma La Sapienza nel 1974, dove insegna Istituzioni di Diritto romano fino al 1993. Diventa direttore dell'Istituto di Diritto romano e di Diritti dell'Oriente Mediterraneo, incarico che ricopre fino al 1997. Fino alla morte, avvenuta nel 2009, ha tenuto il corso di Diritto processuale romano ed il Corso di alta formazione in Diritto romano.\nLa sua indagine \u00e8 caratterizzata dall'analisi dei fenomeni giuridici in relazione alla realt\u00e0 economia e sociale dell'epoca. Perci\u00f2 ha scritto un manuale universitario che espone nella loro successione cronologica gli istituti del Diritto romano.\nTra i suoi allievi, Aldo Petrucci, Roberto Fiori, Andrea Di Porto e Roberto Pesaresi.\nGli venne conferito il titolo \"Doctor honoris causae\" dell'Universita' Degli Studi \"E\u00f6tv\u00f6s Lorand\" di Budapest nell'anno 1994."}
{"id": "3914421", "revid": "1573940", "url": "https://it.wikipedia.org/wiki?curid=3914421", "title": "Front Mission", "text": " \u00e8 un videogioco di ruolo strategico creato da G-Craft per Super Nintendo, distribuito in Giappone da Square il 24 febbraio 1995, \u00e8 il capostipite dell'omonima serie di videogiochi.\nNell'ottobre del 2003 in Giappone \u00e8 stato realizzato un remake del videogioco (\"Front Mission First\") per Sony PlayStation, rifacimento a sua volta soggetto ad una conversione per Nintendo DS nel 2007, quest'ultima distribuita anche in Nord America.\nIl titolo originale per SNES \u00e8 stato localizzato in lingua inglese dal gruppo amatoriale \"Front Mission Translation Project\".\nTrama.\nAmbientata nel 2090, la storia Front Mission ha luogo nello Huffman Island, un fittizio atollo dell'Oceano Pacifico.\nFormatasi a seguito dell'attivit\u00e0 vulcanica a sud della costa occidentale messicana, l'isola viene occupata nel 2020 dagli USN (\"United States of the New Continent\"), nazione formata dai vari stati dei due subcontinenti americani, dopo l'abbandono di questi ultimi delle Nazioni Unite (postesi precedentemente al controllo dell'isola).\nL\"'Oceania Cooperative Union\" (OCU) (alleanza tra le nazioni dell'estremo oriente asiatico e l'Australia, creatasi nel 2025) contester\u00e0 il dominio della nazione rivale quando le due superpotenze colonizzano l'isola nel 2065, provocando il primo Huffman Conflict nel 2070, conclusosi con la divisione dell'isola in due met\u00e0 in una sorta di Guerra Fredda.\nUna fragile pace \u00e8 mantenuta sino alla Huffman Crisis del 2086, quando una serie di schermaglie getta l'isola nel caos. La tensione culminer\u00e0 con una nuova guerra quando, nel giugno del 2090, l'OCU verr\u00e0 incolpata del \"Larcus Incident\".\nModalit\u00e0 di gioco.\nAntesignano di titoli quali \"Final Fantasy Tactics\" e \"Bahamut Lagoon\" riprendendo una giocabilit\u00e0 vista in \"Tactics Ogre\", \"Front Mission\" pone di fronte ad una struttura da videogioco di ruolo tattico elementi legati all'ambientazione mecha.\nI combattimenti si svolgono a turni in una griglia isometrica dove il giocatore comanda il proprio gruppo.\nUn ruolo centrale \u00e8 rivestito dai \"wanzer\", sorta di carri armati bipedi formati da quattro componenti: \"Corpo, Braccio Sinistro, Braccio Destro, Gambe\", ciascuno dotato di una propria barra di salute che condiziona una determinata azione che all'azzeramento della suddetta barra verr\u00e0 impossibilitata (rispettivamente Gambe = movimento, Braccia = utilizzo dell'arma relativa, Corpo = stato generale del wanzer).\nColonna sonora.\nLa colonna sonora di \"Front Mission\" \u00e8 frutto del lavoro sinergico di Noriko Matsueda, qui al suo debutto come compositrice di videogame (sar\u00e0 nota in seguito per la colonna sonora di \"Final Fantasy X-2\") e Y\u014dko Shimomura (\"Parasite Eve\", \"Kingdom Hearts\")."}
{"id": "3914422", "revid": "123290508", "url": "https://it.wikipedia.org/wiki?curid=3914422", "title": "Ashot II", "text": "Biografia.\nAshot II Yerkat, cio\u00e8 \"il Ferro\", fu re di Armenia dal 914 al 928. Della dinastia dei Bagratidi, era figlio di Smbat I e fratello di Abas I.\nIl suo regno fu tormentato da ribellioni di pretendenti al trono e invasioni straniere, che Ashot respinse con successo. Per questo motivo ottenne l'epiteto \"il Ferro\". Nel 914, Ashot II si rec\u00f2 a Costantinopoli in visita al fine di ottenere aiuto dall'imperatore bizantino Costantino Porfyrogenito.\nRitorn\u00f2 in Armenia con un grande aiuto e schiacci\u00f2 la persecuzione araba di Yusuf, emiro della regione iraniana dell'Azerbaijan, nelle sue terre. Nel 922 fu riconosciuto come sovrano di Armenia dal califfo arabo. \nSpos\u00f2 Maria di Kachum."}
{"id": "3914424", "revid": "1522738", "url": "https://it.wikipedia.org/wiki?curid=3914424", "title": "Proof of Myself", "text": "Proof of Myself\u00e8 un brano musicale di Megumi Hayashibara, scritto da Sato Hidetoshi, Soeta Keiji e dalla stessa Hayashibara, e pubblicato come singolo il 23 ottobre 1998 dalla Starchild Records. Il brano \u00e8 stato incluso nella raccolta della Hayashibara \"Vintage S\". Il singolo raggiunse la nona posizione della classifica settimanale Oricon, e rimase in classifica per cinque settimane. \"Proof of Myself\" \u00e8 stato utilizzato come sigla d'apertura della serie televisiva anime \"Saber Marionette J to X\", in cui la Hayashibara doppia il personaggio di Lime, una delle protagoniste della serie. Il lato B del singolo, intitolato \"Lively Motion\" \u00e8 invece la sigla di chiusura della stessa serie.\nTracce.\nDurata totale: 20:58"}
{"id": "3914425", "revid": "223320", "url": "https://it.wikipedia.org/wiki?curid=3914425", "title": "Proof of myself", "text": ""}
{"id": "3914430", "revid": "1305772", "url": "https://it.wikipedia.org/wiki?curid=3914430", "title": "Yttrotungstite", "text": "Il termine yttrotungstite pu\u00f2 riferirsi alle seguenti specie mineralogiche:"}
{"id": "3914433", "revid": "121806675", "url": "https://it.wikipedia.org/wiki?curid=3914433", "title": "Carnival Spirit", "text": "Carnival Spirit \u00e8 una nave da crociera della Carnival Cruise Lines, seconda nave della \"Classe Atlantica\". Varata nel 2000 \u00e8 una nave Panamax, cio\u00e8 una nave che, per le sue dimensioni, pu\u00f2 transitare attraverso il canale di Panama. Dal 2012 batte Bandiera Maltese per la campagna in Australia confermata anche per gli anni 2013, 2014 e 2015.\nLa Classe Atlantica \u00e8 la prima classe di nave progettata dall'inizio con sistema di propulsione AZIPOD ABB e costruita dal 1999 nei cantieri Finlandesi Kvaerner MASA Yard di Helsinki. Le prime due unit\u00e0 da crociera con questo sistema propulsivo sono state la \"\"Elation\" (1998) e la \"Paradise\"\"(1999) ultime due navi della \"Fantasy Class\".\nLa Carnival Spirit \u00e8 l'unica nave della classe costruita specificatemente per le campagne estive in Alaska (USA). Sono infatti presenti a bordo alcuni sistemi di filtrazione acque grigie e nere non presenti sulle altre navi della classe e ritenuti necessari per far fronte alle stringenti leggi ambientali dello stato americano, considerando anche gli itinerari a cui era destinata i primi anni.Parte del pacchetto tecnologico per la protezione ambientale di progetto era anche l'impiego dei primi motori WARTSILA 46 \"CR\" Common Rail che venivano per la prima volta sperimentati in una applicazione navale passeggeri. L'obbiettivo era la diminuzione delle emissioni di scarico dei motori in porto. La sperimentazione dell'unico motore installato dal commissionamento della nave \u00e8 durata circa 3 anni e poi abbandonata. Il motore installato in versione \"CR\" \u00e8 stato poi riconvertito in versione \"D\" come gli altri 5.\nDurante i lavori di bacino del 2012 la nave ha affrontato una \"Aussification\" (Australizzazione) con l'installazione di un particolare parco acquatico a poppa (Area gioco Bambini e Green Thunder Slide), il BBQ a centro nave ponte 10 e la riorganizzazione dell'impianto elettrico con lo standard Australiano."}
{"id": "3914443", "revid": "599013", "url": "https://it.wikipedia.org/wiki?curid=3914443", "title": "Ancylite", "text": "L'Ancylite \u00e8 un minerale, che d\u00e0 anche il nome all'omonimo gruppo di minerali.\nQuesto minerale si pu\u00f2 suddividere a sua volta in:"}
{"id": "3914444", "revid": "47767", "url": "https://it.wikipedia.org/wiki?curid=3914444", "title": "Pamela", "text": ""}
{"id": "3914446", "revid": "1543377", "url": "https://it.wikipedia.org/wiki?curid=3914446", "title": "Kepler-42", "text": "Kepler-42, precedentemente conosciuta con il nome di KOI-961, \u00e8 una stella nella costellazione del Cigno, distante 126 anni luce dalla Terra. L'11 gennaio 2012 sono stati scoperti, nell'ambito della missione Kepler e usando il metodo del transito, 3 pianeti terrestri orbitanti intorno alla stella, una nana rossa con una massa del 13% di quella solare e un raggio del 17%, equivalente a 1,7 raggi gioviani.\nSistema planetario.\nLa scoperta di 3 pianeti pi\u00f9 piccoli della Terra ha dimostrato l'esistenza di pianeti rocciosi in altri sistemi planetari, e la grande capacit\u00e0 di Kepler di individuare pianeti anche di piccole dimensioni; i 3 pianeti hanno infatti un raggio compreso tra 0,57 e 0,73 raggi terrestri. La massa \u00e8 incerta, ma dai dati archiviati nell'Enciclopedia dei Pianeti Extrasolari potrebbero essere massicci e pi\u00f9 densi rispetto alla Terra, con il pi\u00f9 piccolo che ha una massa massima stimata paragonabile a quella terrestre, gli altri 2 un poco superiore. La stella e i suoi 3 pianeti sono paragonabili, come dimensioni, ad un sistema planetario in miniatura, questo perch\u00e9 i pianeti si trovano molto vicini alla stella madre; il loro semiasse maggiore va da 0,006 a 0,0154 UA, ed il periodo orbitale \u00e8 di 11 ore, per il pianeta pi\u00f9 interno, e di 1,85 giorni per il pi\u00f9 esterno. Rimane invece sconosciuta l'eccentricit\u00e0 orbitale.\nAbitabilit\u00e0.\nBasandosi sulla luminosit\u00e0 e temperatura effettiva della stella \u00e8 possibile calcolare a grandi linee la temperatura sulla superficie dei pianeti, che si trovano pi\u00f9 internamente rispetto alla zona abitabile e dunque potrebbero avere temperature troppo alte per poter avere acqua liquida in superficie. Solo ammettendo un'albedo estremamente alta, pari a 0,9, la temperatura su Kepler-42 d sarebbe simile a quella terrestre (7 \u00b0C), anche se non si conosce un eventuale effetto serra che potrebbe alterare il clima. Se si considerasse invece un'albedo simile a quella terrestre, il pianeta avrebbe una temperatura ben pi\u00f9 elevata, di circa 443 K, poich\u00e9 riceve 15 volte la radiazione che riceve la Terra dal Sole. Ancor pi\u00f9 elevate sarebbero le temperature dei pianeti pi\u00f9 interni.\nProspetto planetario.\nSotto, un prospetto del sistema planetario di Kepler-42."}
{"id": "3914451", "revid": "125481026", "url": "https://it.wikipedia.org/wiki?curid=3914451", "title": "Paul Koulibaly", "text": ""}
{"id": "3914457", "revid": "1573940", "url": "https://it.wikipedia.org/wiki?curid=3914457", "title": "Question at Me", "text": "Question at Me\u00e8 un brano musicale di Megumi Hayashibara, scritto da Sato Hidetoshi, Goshima Shou e dalla stessa Hayashibara, e pubblicato come singolo il 28 maggio 1999 dalla Starchild Records. Il brano \u00e8 stato incluso nell'album della Hayashibara \"Fuwari\" e nella raccolta \"Vintage S\". Il singolo raggiunse la quattordicesima posizione della classifica settimanale Oricon, e rimase in classifica per cinque settimane, vendendo selling 72.570 copie. \"Proof of Myself\" \u00e8 stato utilizzato come sigla d'apertura della serie televisiva sentai \"Sennen Oukokusan Jyubuanii Nights\".\nTracce.\nDurata totale: 18:44"}
{"id": "3914459", "revid": "123996238", "url": "https://it.wikipedia.org/wiki?curid=3914459", "title": "Costantino dei Paesi Bassi", "text": "Principe di Orange-Nassau, Costantino \u00e8 il fratello minore del Re Guglielmo Alessandro dei Paesi Bassi. Terzogenito e ultimo figlio della regina Beatrice dei Paesi Bassi e dello scomparso principe Claus van Amsberg, i suoi padrini furono re Costantino II di Grecia, il Principe Aschwin zu Lippe-Biesterfeld, Axel, Freiherr von dem Bussche-Streithorst, Max Kohnstamm, e Mrs. C. de Beaufort-Sickinghe. \u00c8 un membro della Casa reale olandese ed attualmente \u00e8 quarto nella linea di successione al trono dei Paesi Bassi.\nVita ed educazione.\nIl principe Costantino ha due fratelli maggiori: il re Guglielmo Alessandro dei Paesi Bassi (nato nel 1967) ed il principe Friso (nato nel 1968 e deceduto nel 2013). I suoi nonni materni erano la regina Giuliana dei Paesi Bassi ed il principe Bernardo van Lippe-Biesterfeld; quelli paterni Klaus Felix von Amsberg e G\u00f6sta von dem Bussche-Haddenhausen.\nCostantino ha studiato legge all'Universit\u00e0 di Leida diventando avvocato, e poi ha lavorato presso il dipartimento di Bruxelles del commissario (olandese) dell'Unione europea per relazioni con l'estero Van den Broek. In seguito, \u00e8 stato assunto dall'Unione europea, e ha continuato a lavorare a vario titolo fino alla fine del 1999. Nel dicembre 2000, ha conseguito un Master in Business Administration alla INSEAD a Fontainebleau, Francia. Ha poi trascorso un'estate lavorando per la Corporazione internazionale di finanza del Gruppo della Banca mondiale a Washington, D.C.. Ha lavorato fino alla fine del 2002 per i consulenti strategici della Booz Allen Hamilton a Londra. Dal 2003 lavora per la RAND Corporation Europe a Bruxelles. Inoltre, ha una posizione part-time presso il Ministero degli Affari Esteri Olandese a L'Aia.\nIl principe Costantino partecipa raramente agli eventi pubblici nella sua veste di membro della Casa Reale Olandese. \u00c8 uno sportivo appassionato e si diverte a calcio, tennis, golf e sci. Gli altri suoi hobbies includono il disegno, la cucina e la lettura.\nMatrimoni e famiglia.\nIl fidanzamento del principe Costantino e Laurentien Brinkhorst fu annunciato il 16 dicembre 2000. Il matrimonio civile fu celebrato dal sindaco de L'Aia, Wim Deetman, nella Oude Raadzaal, Javastraat, L'Aia, il 17 maggio 2001. la cerimonia religiosa ebbe luogo due giorni dopo il 19 maggio nella Grote di St Jacobskerk, officiata dal Reverendo Carel ter Linden.\nIl principe Costantino e la principessa Laurentien hanno tre figli:"}
{"id": "3914463", "revid": "1935652", "url": "https://it.wikipedia.org/wiki?curid=3914463", "title": "Gerolamo Querini", "text": "Biografia.\nRicevette l'abito domenicano dalle mani del suo predecessore a patriarca Tommaso Donato nel 1490, mentre fu ordinato prete l'anno successivo.\nEletto dal Senato veneziano patriarca il 21 ottobre 1524, e ricevuta l'approvazione da papa Clemente VII, fece l'ingresso solenne nella basilica di San Pietro di Castello il 1\u00ba gennaio 1525.\nA partire dal 1533 visse lontano da Venezia: dapprima a Bologna, dove nel 1534 consacr\u00f2 l'altare della basilica di San Domenico, quindi presso Vicenza, dove mor\u00ec il 19 agosto del 1554."}
{"id": "3914464", "revid": "113541749", "url": "https://it.wikipedia.org/wiki?curid=3914464", "title": "Chen Youliang", "text": "Biografia.\nNato con il cognome Xie (\u8b1d) da una famiglia di pescatori di Mianyang (\u6c94\u967d; attualmente nella provincia dello Hubei), Chen Youliang divenne ufficiale di distretto prima di ottenere il ruolo di generale sotto Ni Wenjun, durante la ribellione dei Turbanti Rossi. Con la scusa che Ni stava organizzando l'assassinio di Xu Shouhui, il capo dei ribelli dei Turbanti Rossi, Chen stesso lo uccise, prima di uccidere anche il leader ribelle.\nNel 1357, Chen Youliang proclam\u00f2 se stesso \"Re di Han\" a Jiangzhou (\u6c5f\u5dde; corrispondente ai giorni nostri a Jiujiang, nel Jiangxi) e, un anno dopo la morte di Xu Shouhui, imperatore. Il suo nome dell'era, cos\u00ec come il nome dell'impero che si era costruito, era \"Dahan\" (\u5927\u6f22; tradotto letteralmente come \"Grande Han\"). Dal 1359 al 1363, la flotta di Chen era la pi\u00f9 forte che si potesse trovare sul corso superiore del fiume Azzurro. La sua forza militare era equivalente a quella di un altro Stato ribelle dell'epoca, lo Stato di Wu, condotto da Zhu Yuanzhang, che sarebbe diventato il fondatore della dinastia Ming.\nNel 1360, l'esercito e la flotta Dahan dichiararono guerra allo Stato di Wu, che aveva allora la capitale da Jiqing (l'odierna Nanchino) e che sarebbe poi diventato, nel 1368, la dinastia Ming. Il primo attacco di Dahan alla capitale Wu fu un insuccesso, grazie al fatto che parte della flotta Dahan aveva disertato all'inizio dello stesso anno. La guerra continu\u00f2 tra alti e bassi fino alla decisiva Battaglia del Lago Poyang, dove la flotta Wu riusc\u00ec infine a sconfiggere la pi\u00f9 numerosa flotta Dahan dopo tre giorni di combattimenti.\nUn mese dopo la Battaglia del Lago Poyang, la flotta Dahan che era stata fatta prigioniera fece un tentativo di fuggire dal lago, portando ad una battaglia navale in cui Chen fu ucciso (secondo la storia, sarebbe morto a causa di una ferita alla testa causata da una freccia). All'epoca della sua morte, Chen Youliang aveva 43 anni.\nIl principe ereditario di Dahan, Chen Shan (\u9673\u5584), fu fatto prigioniero, cos\u00ec che Chen Youliang fu seguito al trono del suo regno dal secondogenito Chen Li. Il regno fu attaccato quasi subito dalla flotta e dall'esercito Wu, che impieg\u00f2 altri due anni ad annetterlo ai suoi territori, riuscendovi nell'aprile nel 1365.\nFamiglia Chen.\nChen Youliang aveva altri due fratelli, che furono fatti conti da Zhu Yuanzhang insieme al padre. Aveva, inoltre, diverse concubine di nome Yang, Lou, Tao e Du. Le prime due morirono prima di lui, mentre la consorte Du (\u9607) fu fatta prigioniera insieme al figlio, Chen Shan.\nCultura di massa.\nChen Youliang \u00e8 un personaggio secondario del romanzo \"wuxia\" di Louis Cha \"The Heaven Sword and Dragon Saber\", in cui \u00e8 un antagonista minore. Dal romanzo sono stati anche tratti numerosi adattamenti televisivi e cinematografici, oltre che manhua e videogames."}
{"id": "3914465", "revid": "1573940", "url": "https://it.wikipedia.org/wiki?curid=3914465", "title": "Booska! Booska!!", "text": "Booska! Booska!!\u00e8 un brano musicale di Megumi Hayashibara, scritto da Arimori Satomi e Omori Toshiyuki, e pubblicato come singolo il 3 dicembre 1999 dalla Starchild Records. Il brano \u00e8 stato incluso nell'album della Hayashibara \"feel well\". Il singolo raggiunse la cinquantesima posizione della classifica settimanale Oricon, e rimase in classifica per cinque settimane, vendendo 8.400 copie. \"Booska! Booska\" \u00e8 stato utilizzato come sigla d'apertura della sitcom tokusatsu \"Kaiju Booska\".\nTracce.\nDurata totale: 11:06"}
{"id": "3914466", "revid": "1543377", "url": "https://it.wikipedia.org/wiki?curid=3914466", "title": "Henri Le Sidaner", "text": "Biografia.\nNato nell'Isola Mauritius e figlio di un capitano di lungo corso che lo lasci\u00f2 orfano a 19 anni morendo in un naufragio, Henri Le Sidaner (pron. \"sidan\u00e8r\") trascorse l'infanzia a Dunkerque e ben presto manifest\u00f2 un notevole talento e un vivo interesse per il disegno. Riusc\u00ec quindi ad ottenere una borsa di studio dal Comune di Dunkerque per recarsi a studiare arte a Parigi. Nella capitale scopr\u00ec l'impressionismo, in particolare le opere di Manet che lo colpirono profondamente.\nNel 1892 fu accolto nella \"Scuola di Belle arti\" e solo due anni dopo entr\u00f2 nell'atelier di Alexandre Cabanel che lo sostenne e lo incoraggi\u00f2 sempre.\nNel 1885 lasci\u00f2 Parigi per tornare nella sua Regione (Nord-Pas-de-Calais) e si stabil\u00ec a \u00c9taples nell'albergo Joos, dove incontr\u00f2 altri pittori venuti a lavorare come lui in quelle terre. Rimase a \u00c9taples nove anni, dipingendo per lo pi\u00f9 in solitudine. Le opere di quel periodo si avvicinano molto al realismo sentimentale del pittore paesaggista Jean Charles Cazin.\nNel 1887, pur restando a \u00c9taples, decise di esporre al \"Salon\" degli artisti francesi presentando un quadro sui giovani pastori nello scenario delle dune litoranee della costa del Nord.\nNel 1891 venne nominato Ufficiale dell\"'Acad\u00e9mie\" dal Ministero della pubblica Istruzione e ottenne anche una medaglia di 3\u00aa classe nonch\u00e9 il finanziamento per andare a realizzare, per conto dello Stato, una vasta composizione che oggi si pu\u00f2 ammirare al Museo di belle arti e archeologia di Ch\u00e2lons-en-Champagne. Il titolo prestabilito dell'opera era \"La benedizione del Mare\".\nFrequent\u00f2 in quel periodo molti amici, fra cui Henry Martin (1860-1943), Edmond Aman-Jean (1858-1936), Ernest Laurent (1859-1929), il pittore belga \u00c9mile Claus (1849-1924) e Henri Duhem (1859-1941) con il quale intrattenne una fitta corrispondenza.\nNel 1892 Le Sidaner decise di visitare l'Italia e l'Olanda assieme a Fritz Thaulow, con il quale realizz\u00f2 molti ritratti di ragazze olandesi. Al suo ritorno in Francia present\u00f2 al \"Salon\" l\"'Altare delle orfanelle\" (oggi al Museo di Arras), che fu l'ultima opera religiosa di un certo rilievo eseguita da questo artista non credente ma sempre pervaso, sino al turbamento, da un senso profondo del raccoglimento e della spiritualit\u00e0.\nNel 1894 lasci\u00f2 definitivamente \u00c9taples per stabilirsi a Parigi, al n\u00b0 5 di Rue \u00c9mile Allez, dove aveva come vicino di casa Gabriel Fabre, musicista interprete dei poeti simbolisti. Questa conoscenza lo fece entrare in contatto con alcuni intellettuali vicini o appartenenti al pensiero simbolista, come, ad esempio, \u00c9mile Verhaeren e Georges Rodenbach, o i critici d'arte Camille Mauclair e Roger Marx.\nRipresi i contatti con la Societ\u00e0 nazionale di Belle arti, Le Sidaner dipinse \"La partenza di Tobia\" e due soggetti ritratti in ore diverse: \"Paesaggio di neve\" e \"Sera di neve\". Nel 1895 espose alla galleria di Georges Petit e si concentr\u00f2 sugli effetti crepuscolari, continuando cos\u00ec a rinnegare la maggior parte della sua produzione. Riscosse poi un grande successo di critica per la sua prima mostra personale alla galleria Mancini, nel 1897, ed espose al \"Salon\" due lavori assai notevoli: \"Anime bianche\" e \"Luci cineree\".\nL'anno seguente espose alla Galleria \"Libre esth\u00e9tique\" di Bruxelles, quindi, di nuovo al \"Salon\", present\u00f2 l'opera giudicata come la migliore del suo periodo simbolista, \"La Domenica\".\nDal 1898 al 1909 Le Sidaner, assieme alla sua compagna Camille Navarre, trascorse un lungo periodo per lui decisivo a Bruges. Questo soggiorno nella piccola \"Venezia del Nord\" consacr\u00f2 la sua ispirazione simbolista. Gustave Soulier scrisse sulla \"Revue Blanche\" del 1901: \u00ab... (Le Sidaner) \u00e8 il Maeterlinck della pittura\u00bb.\nDopo il 1910 Le Sidaner lasci\u00f2 Parigi e il Belgio e and\u00f2 a vivere dapprima a Gerberoy, presso Beauvais, per poi trasferirsi a Versailles.\nRimase nella casa di Versailles sino alla fine dei suoi giorni.\nLa morte, per\u00f2, lo colse durante un breve soggiorno a Parigi, dove fu colpito da infarto cardiaco.\nLe Sidaner fu sepolto nel cimitero di Versailles. Alla cerimonia di inumazione parlarono diversi personaggi importanti; fra di essi Georges Desvalli\u00e8res e Albert Acrement, seguiti da Camille Mauclair e Georges Huisman.\nEsistono oggi quattro strade intitolate a Henri Le Sidaner: a Port Louis (Mauritius), a Gerberoy, a Versailles e a Cr\u00e9teil.Le Sidaner era cugino del drammaturgo Albert Willemetz, del quale fece il ritratto nel 1937, mentre sua sorella and\u00f2 in moglie al pittore Georges Rouault. E anche Marcel Proust lo cita in Sodoma e Gomorra, il quarto volume della Ricerca del tempo perduto.\nL'opera.\nFu a partire dal 1900 circa che Le Sidaner si dedic\u00f2 ad una pittura intimista nella quale la figura umana \u00e8 praticamente esclusa, i giardini sono deserti, le tavole sono imbandite per ipotetici ospiti, la campagna appare solitaria, e cos\u00ec via. \u00c8 l'espressione di una concezione silente e quieta, quasi placata, realizzata con una tecnica neo-impressionista e un cromatismo assai contenuto, dalle sfumature calde e dalle tonalit\u00e0 raffinate e dolci. Questi caratteri conferiscono alle scene rappresentate un'aura di religiosit\u00e0 pi\u00f9 che di mistero.\nL'ispirazione di Le Sidaner, peraltro, a causa delle numerose esperienze di viaggio, si amplier\u00e0 e perder\u00e0 il suo afflato misterioso a vantaggio di un'espressione pi\u00f9 decorativa, ma il cui successo non si smentir\u00e0 mai.\nDescrivendo i personaggi che l'artista aveva disposto in un calmo paesaggio crepuscolare nel quadro \"La Domenica\", un commentatore dichiar\u00f2: \u00ab... essi formano un coro bianco di sogni indefiniti, di figure nevose dagli occhi ingenui...\u00bb\nLe Sidaner ebbe il privilegio di una retrospettiva quando era ancora in vita (rara i quegli anni), realizzata a Bruxelles nel 1931 e inaugurata dalla regina Astrid di Svezia."}
{"id": "3914467", "revid": "1305772", "url": "https://it.wikipedia.org/wiki?curid=3914467", "title": "Lantanite", "text": "Il termine lantanite pu\u00f2 riferirsi alle seguenti specie mineralogiche:"}
{"id": "3914475", "revid": "1305772", "url": "https://it.wikipedia.org/wiki?curid=3914475", "title": "Britholite", "text": ""}
{"id": "3914483", "revid": "287204", "url": "https://it.wikipedia.org/wiki?curid=3914483", "title": "Vintage S", "text": "Vintage S \u00e8 il primo album greatest hits della cantante giapponese Megumi Hayashibara uscito il 26 aprile 2000 per la King Records. L'album ha raggiunto la sesta posizione della classifica degli album pi\u00f9 venduti in Giappone."}
{"id": "3914488", "revid": "78717636", "url": "https://it.wikipedia.org/wiki?curid=3914488", "title": "Lex Manlia de vicensima manumissione", "text": " \nLa lex Manlia de vicensima (o vincesima) manumissione \u00e8 una legge votata nell'accampamento (\"in castris\") dall'esercito al comando del console Gneo Manlio Capitolino a Sutri, con la quale fu creata una tassa del 5% (la ventesima parte, appunto) sul valore delle manumissioni.\nContesto storico.\nLa legge va inserita nel contesto storico delle ultime, ma non per questo meno accanite, fasi della lotta di classe tra patrizi e plebei. \nNel 367 a.C., dopo vari anni che erano state riproposte invano al Senato, furono finalmente approvate le tre leggi Licinie-Sestie, che garantivano alla plebe un console (lex de consule plebeio), sgravi sui debiti ed un limite di 500 iugeri (125 ettari) alle grandi propriet\u00e0 terriere (principalmente patrizie, ma non solo, tanto che lo stesso tribuno che aveva proposto la legge, Gaio Licinio Stolone, fu processato per infrazione al limite posto dalla sua stessa legge, come riferiscono varie fonti). In cambio di queste aperture alla plebe, furono create la pretura e l'edilit\u00e0 curule, magistrature riservate unicamente ai patrizi.\nLe forze conservatrici del patriziato ritennero di dover passare all'azione di fronte alle pretese sempre crescenti della plebe. Cos\u00ec Gneo Manlio Capitolino, esponente di un'antica \"gens\" conservatrice, colse l'occasione per far votare ai suoi soldati una legge che tendeva a colpire soprattutto la plebe. La manumissio infatti, nelle sue varie forme, era il procedimento di scioglimento formale di un vincolo giuridico, che si usava, ad esempio, per emancipare un figlio o uno schiavo, o per riscattare una persona \"in mancipio\" (ossia legata da un rapporto di dipendenza personale) di un'altra. In tal senso Manlio Capitolino volle cercare di porre un freno all'immissione nel tessuto cittadino di nuovi cittadini liberati dalla schiavit\u00f9 ed evitare che i plebei emancipando i loro figli avessero accesso a pi\u00f9 terre. \nLa plebe d'altra parte rispose a questo provvedimento con una \"lex Duillia-Menenia de fenore unciario\", pare \"sacrata\" (ossia garantita da giuramento solenne, alla maniera della \"lex Sacrata\" del 494 a.C.), che fiss\u00f2 il tasso di interesse all'8.33%."}
{"id": "3914489", "revid": "1982", "url": "https://it.wikipedia.org/wiki?curid=3914489", "title": "Schermata blu d'errore", "text": ""}
{"id": "3914493", "revid": "1442080", "url": "https://it.wikipedia.org/wiki?curid=3914493", "title": "Oscar Tarr\u00edo", "text": "Caratteristiche tecniche.\nGiocava come difensore destro e sinistro."}
{"id": "3914494", "revid": "287204", "url": "https://it.wikipedia.org/wiki?curid=3914494", "title": "Vintage A", "text": "Vintage A \u00e8 il secondo album greatest hits della cantante giapponese Megumi Hayashibara uscito il 21 giugno 2000 per la King Records. L'album ha raggiunto la quarta posizione della classifica degli album pi\u00f9 venduti in Giappone."}
{"id": "3914495", "revid": "339392", "url": "https://it.wikipedia.org/wiki?curid=3914495", "title": "Schermata nera d'errore", "text": ""}
{"id": "3914503", "revid": "647919", "url": "https://it.wikipedia.org/wiki?curid=3914503", "title": "Multiplazione a divisione di tempo", "text": ""}
{"id": "3914505", "revid": "287204", "url": "https://it.wikipedia.org/wiki?curid=3914505", "title": "Oscar Tarrio", "text": ""}
{"id": "3914506", "revid": "1874410", "url": "https://it.wikipedia.org/wiki?curid=3914506", "title": "Matteo Zane", "text": "Biografia.\nOrigini ed esordi.\nDi famiglia patrizia, nacque da Girolamo Zane, cavaliere e pi\u00f9 tardi procuratore di San Marco, e da Elisabetta di Matteo Vitturi.\nLa prima notizia sul suo conto lo vide coinvolto in una vicenda giudiziaria: nel 1570 il padre, capitano generale da Mar, aveva speculato sui rifornimenti destinati alle truppe assediate a Famagosta coinvolgendo anche i figli; arrestato il 19 febbraio 1571 su ordine degli Inquisitori di Stato, riusc\u00ec a cavarsela, ma dovette ritardare di qualche anno l'entrata in politica, avvenuta il 15 febbraio 1574 in qualit\u00e0 di governatore di galea.\nCarriera politica e diplomatica.\nGi\u00e0 il 22 luglio successivo, tuttavia, fu chiamato ad assistere Enrico III di Francia, giunto in visita a Venezia. Il 16 ottobre fu scelto dal Senato quale ambasciatore nel Ducato di Urbino, per porgere le condoglianze della Serenissima a Francesco Maria II Della Rovere in seguito alla morte del padre; visse nella piccola signoria tra il febbraio e il marzo 1575. Nella relazione letta in Senato, notava come i Della Rovere, abituati a vivere nello sfarzo, fossero divenuti molto impopolari a causa della difficile situazione economica. \nSegu\u00ec la nomina ad ambasciatore nel Ducato di Savoia, il 23 luglio 1575. Giunse a Torino nel maggio 1576 e vi rimase per pi\u00f9 di due anni, infatti la relazione in Senato fu presentata il 23 luglio 1578. Con il Piemonte Venezia intratteneva ottime relazioni e lo Zane riport\u00f2 parole di stima nei confronti del duca Emanuele Filiberto.\nGi\u00e0 il 6 dicembre seguente fu eletto ambasciatore nel Regno di Portogallo, per recare gli omaggi della Repubblica al nuovo re Enrico I. Si trattava di un momento drammatico per lo Stato iberico, che vedeva sul trono un ex arcivescovo privo di eredi diretti, il che avrebbe consentito a Filippo II di Spagna di succedergli. Lo Zane raggiunse Lisbona l'anno seguente, poco prima della scomparsa di Enrico I e dell'effettiva acquisizione del Regno da parte di Filippo II.\nCon l'unione delle due corone, divenne ambasciatore a Madrid. In Spagna rimase fino al novembre 1583, assistendo alla crisi seguita all'insurrezione delle Province Unite. Nella relazione, lo Zane constatava che la Spagna poteva mantenere un solido controllo sui portoghesi i quali, pur insofferenti ai nuovi dominatori, mancavano di una guida, di uomini e di risorse necessari a una ribellione. Constat\u00f2 inoltre che, bench\u00e9 con la Santa Sede i rapporti fossero ormai compromessi, con Venezia gli spagnoli mantenevano delle buone relazioni, probabilmente per far fronte alla comune minaccia turca.\nGi\u00e0 prima di tornare a Venezia, fu eletto savio di Terraferma per il secondo semestre 1583 e poi ancora per il semestre successivo. Il 5 maggio 1584 fu scelto ancora per una missione, questa volta presso l'imperatore Rodolfo II d'Asburgo. Il 26 settembre successivo invi\u00f2 da Trento il primo dispaccio, raggiungendo poi Praga. Durante il mandato affront\u00f2 alcuni contrasti dovuti ai pirati uscocchi, formalmente sudditi austriaci e per questo protetti dall'imperatore. Pi\u00f9 rilassati i rapporti sul fronte anti-turco: Rodolfo, pur essendo un uomo debole e sempre pi\u00f9 lontano dalla politica, riteneva prioritaria la lotta agli infedeli essendo profondamente religioso (retaggio della giovinezza trascorsa alla corte spagnola).\nTornato in patria il 24 agosto 1587, riprese a fare politica nella capitale. Il 21 maggio 1588 fu creato provveditore alle Pompe, mentre tra il 1589 e il 1591 fu capitano di Verona, dove lavor\u00f2 per fermare le violenze degli aristocratici. La carriera diplomatica riprese al termine di questo mandato, visto che il 29 luglio 1591 fu nominato bailo di Costantinopoli.\nIl suo mandato cominci\u00f2 gi\u00e0 pochi mesi dopo (il primo dispaccio \u00e8 dell'11 novembre); questo perch\u00e9 il suo predecessore, Girolamo Lippomano, accusato di tradimento, si era annegato gettandosi dalla nave che lo riportava in patria. Questa vicenda non influ\u00ec sui rapporti tra turchi e veneziani, che attraversavano un periodo roseo grazie all'apertura della \"scala\" di Spalato, con notevoli vantaggi commerciali. Nella relazione conclusiva, letta in Senato nella primavera 1594, lo Zane giudicava che l'Impero Ottomano, per quanto vasto e ricco di uomini e risorse, fosse gravemente segnato dalla corruzione e dalla rilassatezza dei costumi. Per quanto riguardava i rapporti con la Serenissima, constatava come essi fossero molto buoni: da un lato i turchi temevano che uno scontro con Venezia potesse suscitare la reazione della Spagna, dall'altro apprezzavano come il bailo mantenesse un profilo discreto, dedicandosi solo agli interessi della madrepatria e senza intromettersi in \u00abnegozj particolari\u00bb.\nTornato in laguna, ricopr\u00ec vari altri incarichi: fu savio del Consiglio (secondo semestre 1594, primo semestre 1596, secondo semestre 1597, primo semestre 1599), savio alle Acque (1595-1597), riformatore dello Studio di Padova (1595-1597).\nPatriarca di Venezia.\nIl 28 gennaio 1600, quando ormai la sua brillante carriera sembrava volgere al termine, fu eletto dal Senato patriarca di Venezia. Fu una scelta sorprendente: uomo morigerato, di profonda cultura e abile nella diplomazia, tuttavia non aveva mai manifestato l'intenzione di abbandonare la politica, n\u00e9 tantomeno di abbracciare la vita consacrata. Di certo incontr\u00f2 l'opposizione del papa, dato che lo Zane mancava di un'adeguata preparazione teologica e pastorale; in aggiunta, in quello stesso anno Venezia inizi\u00f2 lo scavo del taglio di Porto Viro, con conseguenze per il limitrofo territorio Ferrarese da poco entrato nello Stato della Chiesa. Solo nell'agosto 1601 papa Clemente VIII ricevette a colloquio lo Zane, sottoponendolo a una sorta di esame; dopodich\u00e9 lo consacr\u00f2 nella basilica di San Silvestro e, per l'occasione, concesse l'indulgenza plenaria ai fedeli del patriarcato.\nDi questi anni si ricorda una sua relazione sullo stato del patriarcato (1604), documento preziosissimo in quanto \u00e8 il primo del genere ad esserci pervenuto e permette di ricostruire la situazione delle parrocchie che costituivano la diocesi.\nMor\u00ec a solo tre anni dalla consacrazione, venendo sepolto in cattedrale.\nGenealogia episcopale.\nLa genealogia episcopale \u00e8:"}
{"id": "3914508", "revid": "79968", "url": "https://it.wikipedia.org/wiki?curid=3914508", "title": "Multiplazione a divisione di frequenza", "text": ""}
{"id": "3914511", "revid": "79968", "url": "https://it.wikipedia.org/wiki?curid=3914511", "title": "Visualizzatore a sette segmenti", "text": ""}
{"id": "3914514", "revid": "729019", "url": "https://it.wikipedia.org/wiki?curid=3914514", "title": "Ivan Cerioli", "text": "Su pista fu medaglia di bronzo mondiale nell'inseguimento a squadre nel 1989 e quarto nella medesima specialit\u00e0 ai Giochi olimpici di Barcellona nel 1992. Fu poi professionista su strada dal 1995 al 1998.\nCarriera.\nBuon passista e inseguitore, nelle categorie minori su pista conquist\u00f2 quattro titoli italiani, tre nell'inseguimento a squadre (Allievi 1987, Juniores 1989 e Dilettanti 1991) e uno nella corsa a punti (Dilettanti 1991). Nel 1989 fu medaglia di bronzo iridata nell'inseguimento a squadre in quartetto con Marco Villa, Giovanni Lombardi e David Solari, mentre nel 1992 partecip\u00f2 ai Giochi olimpici di Barcellona, giungendo quarto nella medesima specialit\u00e0 insieme a Ivan Beltrami, Rossano Brasi e Fabrizio Trezzi.\nSu strada da dilettante ottenne 25 vittorie, gareggiando poi nella categoria professionisti dal 1995 al 1998. Corse con la Gewiss-Playbus di Emanuele Bombini dal 1995 al 1997: nel 1996 partecip\u00f2 al Tour de France come gregario di Evgenij Berzin, concludendo al centoventunesimo posto. Nel 1998, tra le file del team spagnolo Estepona-Brepac, fu inoltre al via (ma non la concluse) della Vuelta a Espa\u00f1a."}
{"id": "3914526", "revid": "79968", "url": "https://it.wikipedia.org/wiki?curid=3914526", "title": "Multiplazione a divisione di spazio", "text": ""}
{"id": "3914529", "revid": "767487", "url": "https://it.wikipedia.org/wiki?curid=3914529", "title": "Cristina Semenzi da Calvisano", "text": "Biografia.\nAppartenuta ad una famiglia contadina di umili origini, abbandon\u00f2 giovanissima la famiglia e si dedic\u00f2 alla vita religiosa entrando a Brescia nel convento delle Monache Agostiniane.\nSi prodig\u00f2 nell'assistenza ai poveri e ai malati prima a Roma poi ad Assisi ed infine nell'Ospedale della Stella a Spoleto, dove mor\u00ec nel 1458. Fu sepolta nella chiesa di S. Nicol\u00f2 degli Agostiniani. Chiuso il monastero di San Nicol\u00f2 nel 1803, venne spostata nel santuario della Madonna di Loreto. Nel 1921 le sue spoglie sono state trasferite all'interno della Basilica di San Gregorio Maggiore, dove \u00e8 rimasta fino al gennaio del 2015, quando \u00e8 stata traslata nella sua citt\u00e0 natale. \n\u00c8 stata eletta patrona di Calvisano nel 1512."}
{"id": "3914532", "revid": "287204", "url": "https://it.wikipedia.org/wiki?curid=3914532", "title": "Tramonto sull'Elba", "text": "Tramonto sull'Elba \u00e8 un romanzo scritto da Luigi Berti e pubblicato nel 1962.\nVicenda.\nLa storia si svolge durante la crisi che ai primi del XX secolo colse in Italia la marineria a vela, venendo sostituita dalle navi a vapore. \nNel paese di Rio Marina giunge l'ingegnere Enrico De Silva, addetto alla costruzione di una nuova centrale elettrica, insieme alla mogli Ermellina e alla figlia Regina, ragazza davvero affascinante. Questa, in un primo momento viene avvicinata dal figlio del potente del luogo: il Commendator Conte, Roberto Streppini, che arriva per\u00f2 ad importunarla. A quest'ultimo si sostituisce Cleto Rignoni, figlio di Sor Giuseppe, armatore di brigantini a vela, un pittore che le fa conoscere le bellezze dell'isola, tant'\u00e8 che i due si innamorano. Le famiglie dei due fidanzati li appoggiano e iniziano pertanto a conoscersi.\nNel frattempo gli affari per Sor Giuseppe vanno male, ma questi non lesina di aiutare i suoi dipendenti e di opporsi alle angherie del Commendator Conte, con cui \u00e8 in conflitto da molti anni.\nIntanto l'ingegnere ha concluso i suoi la costruzione della centrale elettrica e spinge il futuro genero a vendere i vecchi brigantini al Commendator Conte, rappresentante della Societ\u00e0 Mineraria, seppur abbia compreso che persona nagativa sia, al fine di ricavarci qualcosa e di non rimanere in perdita.; riscontra per\u00f2 la netta opposizione di Sor Giuseppe che si rifiuta, accorgendosi della diverse mentalit\u00e0 di questo, legata ancora al passato. \nUn giorno l'ingegnere, dopo aver cercato la disponibilit\u00e0 del Commendator Conte, va alla ricerca di Sor Giuseppe, che non trova da nessuna parte, intuisce per\u00f2 da notizie avute che sia andato in alto mare a far affondare le sue barche piuttosto che vederle in mano del Commendator Conte. Irritato da ci\u00f2 convince la moglie e la figlia a spezzare il fidanzamento con Cleto e a lasciare l'isola dove regna una mentalit\u00e0 arretrata non adatta a lui, portatore del progresso.\nQuando ritornano Cleto e Sor Giuseppe, che invece non erano andati a far affondare le navi ma a trovare altri possibili acquirenti, rimangono attoniti davanti al fatto compiuto, non potendovi porre rimedio.\nAnalisi dell'opera.\nLuigi Berti infonde tanto dell'esperienza personale, in particolare del periodo giovanile, quando lavorava nella marineria, in questo suo lavoro. Egli mostra la lotta fra vapore e vela, fra prosa e poesia, mettendolo in comparazione con l'amore fra Cleto, pittore e persona dall'animo poetico, e Regina, figlia di gente di citt\u00e0 con una visione della vita pi\u00f9 aperta ma anche meno poetica. Si combattono pertanto le forze primigenie dell'isola e la bellissima e raffinata eroina in esse capitata, che per\u00f2 non pu\u00f2 capire o tutt'al pi\u00f9 le sfiora (come succede al padre), senza afferrarne il senso profondo e universale. Lo scrittore riesce cos\u00ec a mettere in luce i contrasti che si creano fra nuovo e antico, fra tecnologia e poesia."}
{"id": "3914533", "revid": "79968", "url": "https://it.wikipedia.org/wiki?curid=3914533", "title": "Chiave cromatica", "text": ""}
{"id": "3914539", "revid": "110157", "url": "https://it.wikipedia.org/wiki?curid=3914539", "title": "Go!!!", "text": "Go!!! (scritto GO!!!) \u00e8 un brano musicale scritto da KOHSHI e TAKE ed interpretato dal gruppo giapponese Flow, e pubblicato il 28 aprile 2004 come quarto singolo. Il brano \u00e8 stato utilizzato come quarta sigla di apertura degli episodi dal 78 al 103 dell'anime \"Naruto\". Il singolo \u00e8 arrivato alla sesta posizione della classifica Oricon dei singoli pi\u00f9 venduti in Giappone, rimanendo in classifica per ventidue settimane e vendendo 120.934 copie.\nTracce.\nDurata totale: 16:35"}
{"id": "3914542", "revid": "1632387", "url": "https://it.wikipedia.org/wiki?curid=3914542", "title": "Tidfall", "text": "I Tidfall sono un gruppo black metal norvegese, formatosi nel 1992 ed attualmente in pausa dal 2005.\nBiografia.\nGli inizi.\nIl gruppo, inizialmente chiamato Pagan divinity, fu fondato durante l'inverno a cavallo tra il 1992 e il 1993 a L\u00f8ten da Abraxas, Zarthon e Rogon D. Bloodgraat. Durante il primo periodo, il trio suon\u00f2 esclusivamente a livello locale. Nel 1995 il bassista Sorg ed il tastierista Aftaneldr entrarono nella formazione, provocando il cambio di nome definitivo. L'anno successivo registrarono il loro primo demo, con l'obiettivo di uscire dalla scena underground: vennero contattati da una casa discografica, ma la band non era soddisfatta dai termini del contratto, cos\u00ec decise di amumentare ulteriormente la propria reputazione, anzich\u00e9 accettare prematuramente un contratto svantaggioso.\n\"Circular Supremacy\".\nNel 1998 incisero l'EP \"Black Psychotic Darkness\", il primo demo a contenere testi in inglese. Con esso riuscirono ad ottenere un buon successo indipendente, cos\u00ec vennero contattati da Samoth degli Emperor per firmare un contratto con la Nocturnal Art Productions. Con essa, nel 2000 pubblicarono \"Circular Supremacy\", il primo album studio, registrato a febbraio dello stesso anno. L'album si rivela innovativo, combinando sonorit\u00e0 spaziali, dovute all'uso di tastiere e campionamenti, con la potenza del black metal \"classico\", accreditandosi cos\u00ec come gruppo originale grazie a questo singolare crossover di melodia e brutalit\u00e0. Malauguratamente, il budget non fu sufficiente per intraprendere un tour promozionale internazionale, quindi suonarono solo in alcune localit\u00e0 del territorio norvegese.\nIl passaggio alla Nuclear Blast.\nIniziarono dunque le registrazioni dell'album seguente, durante le quali nacquero dei dissidi che portarono Bloodgraat ad uscire dal gruppo. In mancanza di un cantante, Sorg assunse tale ruolo oltre al proprio e Drako Arcane fu chiamato come ulteriore chitarrista. Nel marzo del 2001, con la nuova formazione, incisero \"Instinct Gate\" in uno studio di registrazione norvegese. Sfortunatamente, Samoth li avvis\u00f2 di non avere pi\u00f9 tempo da dedicare alla sua etichetta discografica, cos\u00ec dovettero cercarne un'altra per pubblicare l'album appena registrato. La Nuclear Blast Records si mostr\u00f2 interessata, vista la qualit\u00e0 del primo disco, cos\u00ec nel luglio del 2001 firmarono un contratto con essa e, nel maggio del 2002, pubblicarono finalmente \"Instinct Gate\", album meno ispirato del precedente e che puntava maggiormente sull'elettronica. Per la promozione dell'album, la Nuclear blast diede ai Tidfall il compito di aprire i concerti dei Dark Funeral nel loro Tour europeo \"Diabolis interium tour 2002\".\nNel 2003 pubblicarono \"Nucleus\", sempre con la Nuclear Blast. Dopo di esso, il contratto con l'etichetta si chiuse.\nDal 2005 sono in pausa, per problemi personali."}
{"id": "3914548", "revid": "322321", "url": "https://it.wikipedia.org/wiki?curid=3914548", "title": "Gregorio Correr", "text": "Biografia.\nFiglio di Giovanni di Filippo (procuratore di San Marco), e membro della nobile famiglia veneziana dei Correr, quattordicenne fu mandato a Mantova sotto la disciplina di Vittorino da Feltre. Divenne ben presto abile conoscitore della lingua latina, tanto che a 18 anni compose una tragedia, \"Progne\", lodata dal suo stesso Maestro e che l'erudito papa Pio II defin\u00ec \"la migliore di tutte dopo quelle di Seneca\". \nSi trasfer\u00ec a Roma presso lo zio cardinale Antonio Correr dove, nel 1431, divenne sacerdote, per sua stessa ammissione, al solo scopo di poter dedicarsi ancora allo studio e alle lettere. Infatti, continu\u00f2 a comporre carmi, satire e altre opere, mentre nello stesso 1431 venne elevato protonotario apostolico. Negli anni successivi visse sempre appresso lo zio, seguendolo a Firenze, quindi nella Serenissima. Nel 1443 fu nominato abate commendatario del monastero di San Zeno a Verona, dove ricevette la visita di un altro ex-allievo di Vittorino, Iacopo da San Cassiano.\nNel 1456 commission\u00f2 al pittore Andrea Mantegna la \"Pala di San Zeno\" per la Basilica di San Zeno di Verona.\nIl 19 agosto 1464 fu eletto patriarca di Venezia. Entr\u00f2 in diocesi il 31 agosto successivo ma gi\u00e0 il 19 novembre, non ancora consacrato vescovo, mor\u00ec a Verona."}
{"id": "3914550", "revid": "106908", "url": "https://it.wikipedia.org/wiki?curid=3914550", "title": "Elmi", "text": ""}
{"id": "3914551", "revid": "1442080", "url": "https://it.wikipedia.org/wiki?curid=3914551", "title": "Pedro Chal\u00fa", "text": "Caratteristiche tecniche.\nGiocava come centromediano."}
{"id": "3914553", "revid": "287204", "url": "https://it.wikipedia.org/wiki?curid=3914553", "title": "Pedro Chalu", "text": ""}
{"id": "3914554", "revid": "767487", "url": "https://it.wikipedia.org/wiki?curid=3914554", "title": "Massimo Ginelli", "text": "Carriera.\nCresciuto nel , senza riuscire ad approdare in prima squadra, nel 1983 passa al . In seguito passa alla Centese e nel 1985 debutta in Serie B con la , dove rimane fino all'inizio della stagione 1987-1988 totalizzando 56 presenze ed 8 reti fra i cadetti.\nNel campionato 1988-1989 ottiene una promozione in Serie B con la , e chiude la carriera da professionista nel 1990 con il , sempre in Serie C1."}
{"id": "3914560", "revid": "599013", "url": "https://it.wikipedia.org/wiki?curid=3914560", "title": "Antonio Lucchese", "text": "Carriera.\nDebutta in Serie C con la Sestrese, che dal 1937 si trasforma in Polisportiva Manlio Cavagnaro. Nel 1941 passa per un anno allo Spezia in Serie B per tornare l'anno successivo al Cavagnaro.\nNel dopoguerra, dopo un altro anno alla Sestrese (che nel frattempo ha ripristinato il suo vecchio nome), passa alla Reggiana dove disputa tre campionati di Serie B totalizzando 69 presenze in questa categoria."}
{"id": "3914561", "revid": "729019", "url": "https://it.wikipedia.org/wiki?curid=3914561", "title": "Samariterstra\u00dfe (metropolitana di Berlino)", "text": "Samariterstra\u00dfe \u00e8 una stazione della metropolitana di Berlino, sulla linea U5. \u00c8 posta sotto tutela monumentale (\"Denkmalschutz\")."}
{"id": "3914562", "revid": "2036605", "url": "https://it.wikipedia.org/wiki?curid=3914562", "title": "Parabola del lievito", "text": "La parabola del lievito, o \"parabola della fermentazione\", appartiene alla cosiddetta \"serie delle parabole del Regno\" attribuite a Ges\u00f9 e conservate nel \"Vangelo secondo Matteo\" (), nel \"Vangelo secondo Luca\" () e nel \"Vangelo di Tommaso\" (96).\nFonti.\nLa parabola \u00e8 assente dal \"Vangelo secondo Marco\", da cui gli altri due vangeli sinottici sarebbero stati derivati.\nIl \"Vangelo secondo Matteo\" descrive Ges\u00f9 che si siede in riva al mare; all'arrivo della folla \u00e8 costretto a salire su di una barca e pronunciare da l\u00e0 diverse parabole, tra cui quella del lievito:\nIl \"Vangelo secondo Luca\" presenta Ges\u00f9 che insegna in una sinagoga di sabato; dopo aver scacciato un demone da una donna ed essersi confrontato con il capo della sinagoga riguardo al rispetto del sabato, Ges\u00f9 continua a rivolgersi agli ascoltatori:\nLa parabola \u00e8 riportata anche dal \"Vangelo di Tommaso\":\nSecondo il \"Jesus Seminar\", il testo di questa parabola \u00e8 uno dei pi\u00f9 autentici dei vangeli di Matteo e di Luca: in termini di probabilit\u00e0 ad esso viene assegnato il valore di certezza di 65%.\nEsegesi della parabola.\nLa similitudine del lievito (o della fermentazione), utilizzato nella preparazione del pane, \u00e8 usata da Ges\u00f9 per raffigurare il Regno dei Cieli che sta per trasformare il mondo. Le donne di quell'epoca preparavano il pane in casa. La fermentazione della pasta, per indicare una qualit\u00e0 del Regno, era pertanto di facile comprensione sia per gli apostoli che per gli ascoltatori. Oggi comincia ad avere bisogno di spiegazione perch\u00e9 l'effetto del lievito non viene osservato direttamente. \nSenso immediato: L'annuncio di Ges\u00f9, e pertanto anche quello fatto dal discepolo, nella societ\u00e0 e nella storia, \u00e8 ed ha \"buona crescita\".\nLa parabola mette in evidenza un forte contrasto. L'espressione: \"Il Regno dei Cieli \u00e8 simile...\" fa subito pensare che accada al Regno dei Cieli quello che accade al minuscolo materiale di lievito: il contrasto tra la causa della fermentazione e l'effetto nella pasta fermentata \u00e8 enorme: dal \"minuscolo\" annuncio si sviluppa la cristiana comunit\u00e0, cio\u00e8 la Chiesa che continua a fare l'annuncio.\nLa costante esegesi, dai Padri ai nostri giorni, vede nel lievito il Verbo:\nGes\u00f9 invita gli Apostoli a non temere la grande distanza tra il loro sparuto numero e il mondo a cui devono indirizzarsi poich\u00e9 la loro trascurabile minoranza conquister\u00e0 il mondo con il suo aiuto. La piccola comunit\u00e0 di Ges\u00f9 si ingrandir\u00e0 fino ai confini della terra. \nCome il lievito far\u00e0 fermentare penetrando nell'impasto, diffondendosi e amalgamandosi con gli altri ingredienti, allo stesso modo il Verbo, cio\u00e8 il Figlio di Dio, si estender\u00e0 nella Chiesa e oltre attraverso l'annuncio dei suoi seguaci.\nNell'Antico Testamento il lievito di solito simboleggia il peccato che \"fermentando\" contamina la massa umana; qui, nella parabola del lievito, invece, esso simboleggia l'annuncio evangelico e lo stesso Verbo che fanno fermentare la massa umana. Evidentemente il lievito nel linguaggio biblico simboleggia ambivalentemente: anche nello stesso Nuovo Testamento. Ges\u00f9 stesso, infatti, invita i suoi discepoli ad evitare il lievito dei farisei e sadducei (\"Guardatevi dal lievito dei Farisei e Sadducei\" (Matteo 16,11; Marco 8,15); e in 1Cor. 5,6-8 San Paolo usa la stessa parola per lo stesso concetto.\nIl Lievito della parabola simboleggia anche altro: che la forza attraente viene dall'esterno dell'impasto, come qualcosa che vien dall'alto, da Dio direttamente, e che la diffusione del Regno \u00e8 opera di Dio. Al discepolo spetta solo il compito di collaboratore nell'annuncio: il lievito \u00e8 Dio stesso."}
{"id": "3914566", "revid": "228587", "url": "https://it.wikipedia.org/wiki?curid=3914566", "title": "Le colonne d'Ercole", "text": "Le colonne d'Ercole \u00e8 stato un programma radiofonico italiano, andato in onda il sabato e la domenica dalle 18.00 alle 19.30 su Radio 2.\nNella stagione 2008-2009 veniva trasmesso il sabato con Federico Biagione e Armando Traverso, ai quali la domenica si aggiungeva Federica Gentile. La regia era di Savino Bonito e Luca Bona. In redazione Roberto Deidda e Laura Gagliardi. A cura di Patrizia Critelli.\nNella stagione 2009-2010, l'ultima in cui il programma \u00e8 andato in onda, \u00e8 stato presentato da Biagione e Traverso con Elisa Isoardi."}
{"id": "3914567", "revid": "729019", "url": "https://it.wikipedia.org/wiki?curid=3914567", "title": "Magdalenenstra\u00dfe (metropolitana di Berlino)", "text": "La stazione di Magdalenenstra\u00dfe \u00e8 una stazione della metropolitana di Berlino, sulla linea U5.\nStoria.\nLa stazione di Magdalenenstra\u00dfe fu progettata come parte della nuova linea E (Alexanderplatz-Friedrichsfelde, oggi U5), aperta all'esercizio il 21 dicembre 1930.\nStrutture e impianti.\nSi tratta di una stazione sotterranea a due binari, uno per ogni senso di marcia, serviti da una banchina centrale ad isola; al centro di quest'ultima \u00e8 posta una fila di pilastri che sostengono la struttura. Alle estremit\u00e0 della banchina sono poste due scale che conducono a due vestiboli d'accesso."}
{"id": "3914573", "revid": "729019", "url": "https://it.wikipedia.org/wiki?curid=3914573", "title": "Friedrichsfelde (metropolitana di Berlino)", "text": "Friedrichsfelde \u00e8 una stazione della metropolitana di Berlino, sulla linea U5."}
{"id": "3914576", "revid": "47509832", "url": "https://it.wikipedia.org/wiki?curid=3914576", "title": "Friedrichsfelde (Tierpark) (metropolitana di Berlino)", "text": ""}
{"id": "3914578", "revid": "1543377", "url": "https://it.wikipedia.org/wiki?curid=3914578", "title": "Pa\u015bupati", "text": "Pa\u015bupati o Pashupati (devanagari: \u092a\u0936\u0941\u092a\u0924\u093f), letteralmente \"signore del bestiame\" \u00e8 il nome attribuito a una divinit\u00e0 del pantheon hindu che viene individuato fin nei sigilli della Civilt\u00e0 della valle dell'Indo, laddove \u00e8 raffigurato circondato da un certo numero di animali.\nStoria.\nIn India questo appellativo verr\u00e0 attribuita a diverse figure divine, innanzitutto a \u015aiva nell'induismo, specie in Nepal, ma anche al dio vedico Pu\u1e63an che nel \u1e5agveda \u00e8 identificato come il signore degli animali. L'indologia ha dibattuto a lungo sull'identit\u00e0 di questa figura che, nelle rappresentazioni vallinde, si pu\u00f2 accostare ad altre divinit\u00e0 \"cornute\" come Cernunnos presso i Celti e lo stesso Pan tra i Greci."}
{"id": "3914579", "revid": "1543377", "url": "https://it.wikipedia.org/wiki?curid=3914579", "title": "Biesdorf-S\u00fcd", "text": "La stazione di Biesdorf-S\u00fcd \u00e8 una stazione della metropolitana di Berlino, sulla linea U5.\nStoria.\nLa stazione di Biesdorf-S\u00fcd fu progettata come parte del prolungamento della linea E (oggi U5) dall'allora capolinea di Tierpark a H\u00f6now; la stazione venne aperta all'esercizio il 1\u00ba luglio 1988, contemporaneamente al primo lotto del prolungamento, fino al capolinea provvisorio di Elsterwerdaer Platz.\nNel 2017 la stazione, analogamente alle altre della tratta, venne posta sotto tutela monumentale (\"Denkmalschutz\") in quanto testimonianza della storia dei trasporti nella Repubblica Democratica Tedesca."}
{"id": "3914581", "revid": "174925", "url": "https://it.wikipedia.org/wiki?curid=3914581", "title": "Peter Kreeft", "text": "Professore di filosofia al Boston College e al King's College di New York, \u00e8 autore di numerosi libri sulla filosofia del cristianesimo, in particolare dalla prospettiva cattolica. Insieme al gesuita Ronald K. Tacelli, ha formulato \"Venti argomenti sull'esistenza di Dio\"\nCarriera accademica.\nKreeft ha completato una laurea in filosofia al Calvin College (1959) e in seguito uno M.A. (1961) e un Ph.D. (1965), sempre in filosofia, presso la Fordham University."}
{"id": "3914590", "revid": "729019", "url": "https://it.wikipedia.org/wiki?curid=3914590", "title": "Elsterwerdaer Platz (metropolitana di Berlino)", "text": "La stazione di Elsterwerdaer Platz \u00e8 una stazione della metropolitana di Berlino, sulla linea U5.\nStoria.\nLa stazione di Elsterwerdaer Platz fu progettata come capolinea orientale del prolungamento della linea E (oggi U5) dall'allora capolinea di Tierpark; tale tratta venne aperta all'esercizio il 1\u00ba luglio 1988. Il 1\u00ba luglio dell'anno successivo la linea venne ulteriormente prolungata verso est, in direzione di H\u00f6now.\nNel 2017 la stazione, analogamente alle altre della tratta, venne posta sotto tutela monumentale (\"Denkmalschutz\") in quanto testimonianza della storia dei trasporti nella Repubblica Democratica Tedesca."}
{"id": "3914593", "revid": "1543377", "url": "https://it.wikipedia.org/wiki?curid=3914593", "title": "Frankfurter Allee (metropolitana di Berlino)", "text": "Frankfurter Allee \u00e8 una stazione della metropolitana di Berlino, sulla linea U5."}
{"id": "3914595", "revid": "47510036", "url": "https://it.wikipedia.org/wiki?curid=3914595", "title": "Frankfurter Allee (Ringbahn) (metropolitana di Berlino)", "text": ""}
{"id": "3914596", "revid": "47510061", "url": "https://it.wikipedia.org/wiki?curid=3914596", "title": "Stalinallee (Ringbahn) (metropolitana di Berlino)", "text": ""}
{"id": "3914597", "revid": "729019", "url": "https://it.wikipedia.org/wiki?curid=3914597", "title": "Lichtenberg (metropolitana di Berlino)", "text": "Lichtenberg \u00e8 una stazione della metropolitana di Berlino, sulla linea U5."}
{"id": "3914599", "revid": "729019", "url": "https://it.wikipedia.org/wiki?curid=3914599", "title": "Campionati europei di slittino 2012", "text": "I Campionati europei di slittino 2012, quarantaquattresima edizione della manifestazione organizzata dalla Federazione Internazionale Slittino, si sono tenuti il 25 e il 26 febbraio 2012 a Paramonovo, in Russia, sulla pista omonima; sono state disputate gare in quattro differenti specialit\u00e0: nel singolo uomini, nel singolo donne, nel doppio e nella prova a squadre.\nQuesta edizione, per la prima volta nella storia delle rassegne continentali, si \u00e8 svolta con la modalit\u00e0 della \"gara nella gara\", contestualmente alla nona e ultima tappa della Coppa del Mondo 2011/12. Nelle edizioni precedenti infatti i campionati si svolgevano con cadenza biennale e separatamente rispetto al circuito di Coppa del Mondo.\nVincitrice del medagliere \u00e8 stata la nazionale russa, che ha conquistato due titoli con Tat'jana Ivanova nell'individuale femminile e con la squadra composta dalla stessa Ivanova insieme ad Al'bert Dem\u010denko, Vladislav Ju\u017eakov e Vladimir Machnutin nella gara a squadre; seconda nel medagliere \u00e8 stata la nazionale tedesca, vincitrice del titolo nel singolo uomini con Andi Langenhan e di sette medaglie sulle dodici assegnate in totale. La gara del doppio \u00e8 stata invece vinta da Peter Penz e Georg Fischler, rappresentanti della squadra austriaca.\nRisultati.\nSingolo uomini.\nLa gara si \u00e8 svolta il 26 febbraio 2012 nell'arco di due \"manches\" e hanno preso parte alla competizione 20 atleti in rappresentanza di 10 differenti nazioni; campione uscente era il russo Al'bert Dem\u010denko, giunto quarto in questa edizione, e il titolo \u00e8 stato conquistato dal tedesco Andi Langenhan, alla sua prima medaglia continentale di specialit\u00e0, davanti all'italiano Armin Z\u00f6ggeler, gi\u00e0 campione europeo nel 2004 e nel 2008, e all'altro tedesco Felix Loch, anch'egli per la prima volta sul podio europeo nel singolo. Langenhan ha inoltre stabilito, nella seconda manche, il record della pista con 45\"925.\nSingolo donne.\nLa gara si \u00e8 svolta il 25 febbraio 2012 nell'arco di due \"manches\" e hanno preso parte alla competizione 17 atlete in rappresentanza di 8 differenti nazioni; campionessa uscente era la russa Tat'jana Ivanova, che ha riconfermato il titolo anche in questa occasione, davanti alle tedesche Tatjana H\u00fcfner, gi\u00e0 sul secondo gradino del podio in altre due occasioni, e Corinna Martini, argento nella precedente edizione.\nDoppio.\nLa gara si \u00e8 disputata il 25 febbraio 2012 nell'arco di due \"manches\" e hanno preso parte alla competizione 34 atleti in rappresentanza di 9 differenti nazioni; campioni uscenti erano gli austriaci Andreas Linger e Wolfgang Linger, giunti sesti in questa edizione, e il titolo \u00e8 stato conquistato dai connazionali Peter Penz e Georg Fischler, alla loro prima medaglia continentale di specialit\u00e0, davanti ai tedeschi Tobias Wendl e Tobias Arlt, gi\u00e0 sul secondo gradino del podio nella precedente edizione, e all'altra coppia tedesca formata da Toni Eggert e Sascha Benecken, anche loro per la prima volta su un podio europeo. Penz e Fischler hanno inoltre stabilito, nella seconda manche, il record della pista con 45\"812.\nGara a squadre.\nLa gara si \u00e8 disputata il 26 febbraio 2012 e ogni squadra nazionale ha preso parte alla competizione con una sola formazione; nello specifico la prova ha visto la partenza di una \"staffetta\" composta da un singolarista uomo e uno donna, nonch\u00e9 da un doppio per ognuna delle 6 formazioni in gara, che sono scese lungo il tracciato consecutivamente senza interruzione dei tempi tra un atleta e l'altro; il tempo totale cos\u00ec ottenuto ha laureato campione la nazionale russa di Tat'jana Ivanova, Al'bert Dem\u010denko, Vladislav Ju\u017eakov e Vladimir Machnutin davanti alla squadra tedesca formata da Tatjana H\u00fcfner, Andi Langenhan, Tobias Wendl e Tobias Arlt e a quella italiana composta da Sandra Gasparini, Armin Z\u00f6ggeler, Christian Oberstolz e Patrick Gruber."}
{"id": "3914611", "revid": "47510219", "url": "https://it.wikipedia.org/wiki?curid=3914611", "title": "Lichtenberg (Zentralfriedhof) (metropolitana di Berlino)", "text": ""}
{"id": "3914612", "revid": "47510235", "url": "https://it.wikipedia.org/wiki?curid=3914612", "title": "Bahnhof Lichtenberg (Zentralfriedhof) (metropolitana di Berlino)", "text": ""}
{"id": "3914617", "revid": "729019", "url": "https://it.wikipedia.org/wiki?curid=3914617", "title": "Westphalweg (metropolitana di Berlino)", "text": "La stazione di Westphalweg \u00e8 una stazione della metropolitana di Berlino, sulla linea U6.\n\u00c8 posta sotto tutela monumentale (\"Denkmalschutz\").\nStoria.\nNel 2018 la stazione di Westphalweg, in considerazione della sua importanza storica e architettonica, venne posta sotto tutela monumentale (\"Denkmalschutz\") insieme ad altre 12 stazioni rappresentative dell'architettura moderna dei decenni post-bellici."}
{"id": "3914620", "revid": "729019", "url": "https://it.wikipedia.org/wiki?curid=3914620", "title": "Ullsteinstra\u00dfe (metropolitana di Berlino)", "text": "La stazione di Ullsteinstra\u00dfe \u00e8 una stazione della metropolitana di Berlino, sulla linea U6.\nStoria.\nLa stazione di Ullsteinstra\u00dfe venne aperta all'esercizio il 28 febbraio 1966, come parte della nuova tratta da Tempelhof ad Alt-Mariendorf.\nStrutture e impianti.\nLa stazione di Ullsteinstra\u00dfe dista da quella precedente (Kaiserin-Augusta-Stra\u00dfe) e da quella successiva (Westphalweg)."}
{"id": "3914621", "revid": "132266", "url": "https://it.wikipedia.org/wiki?curid=3914621", "title": "Trattato bilaterale", "text": ""}
{"id": "3914625", "revid": "729019", "url": "https://it.wikipedia.org/wiki?curid=3914625", "title": "Kaiserin-Augusta-Stra\u00dfe (metropolitana di Berlino)", "text": "La stazione di Kaiserin-Augusta-Stra\u00dfe \u00e8 una stazione della metropolitana di Berlino, sulla linea U6."}
{"id": "3914634", "revid": "729019", "url": "https://it.wikipedia.org/wiki?curid=3914634", "title": "Ernst von Hoeppner", "text": "Durante la prima guerra mondiale, era capo di stato maggiore nell'esercito tedesco prima di divenire comandante dell'aviazione, la \"Luftstreitkr\u00e4fte\"."}
{"id": "3914639", "revid": "110157", "url": "https://it.wikipedia.org/wiki?curid=3914639", "title": "Phantasmagoria (Nobuo Uematsu)", "text": "Phantasmagoria \u00e8 uno studio-album dell'artista giapponese Nobuo Uematsu, celebre per il suo lavoro di compositore nella serie di videogiochi \"Final Fantasy\".\nAd oggi (2014) il disco rappresenta l'unico progetto solista originale di Uematsu"}
{"id": "3914642", "revid": "1318789", "url": "https://it.wikipedia.org/wiki?curid=3914642", "title": "Il tempo che verr\u00e0", "text": "Il tempo che verr\u00e0 \u00e8 un brano contenuto nel CD \"Amami\" di Arisa pubblicato nel 2012 dalla Warner Music Italy.\nIl brano \u00e8 stato utilizzato come colonna sonora del film di Ricky Tognazzi \"Tutta colpa della musica\", uscito nelle sale il 9 settembre 2011.\nIl brano \u00e8 stato pubblicato per la prima volta nell'EP \"Arisa per Natale\" su iTunes."}
{"id": "3914644", "revid": "717966", "url": "https://it.wikipedia.org/wiki?curid=3914644", "title": "Peter John Kreeft", "text": ""}
{"id": "3914647", "revid": "47510809", "url": "https://it.wikipedia.org/wiki?curid=3914647", "title": "Radio Trasmissioni Lombarde", "text": ""}
{"id": "3914650", "revid": "72396", "url": "https://it.wikipedia.org/wiki?curid=3914650", "title": "Jacob van Strij", "text": "Biografia.\nFu un pittore animalista, paesaggista ed incisore (scuola olandese). Discepolo del pittore Andr\u00e9 C. Lens ad Anversa, nei suoi paesaggi s'ispir\u00f2 sovente alla maniera dei grandi maestri olandesi quali Hobbema, Paul Potter e del Cuyp che come lui era nativo di Dordrecht; sue opere sono conservate in molti musei tra i quali Amiens (\"Paesaggio con animali\"), Amsterdam (\"Crepuscolo, in cammino verso il mercato\"), Boston (\"Paesaggio con bestiame\")."}
{"id": "3914651", "revid": "717966", "url": "https://it.wikipedia.org/wiki?curid=3914651", "title": "Peter J. Kreeft", "text": ""}
{"id": "3914652", "revid": "156378", "url": "https://it.wikipedia.org/wiki?curid=3914652", "title": "Inerzia termica", "text": "In termodinamica per inerzia termica si intende la capacit\u00e0 di un materiale o di una struttura di variare pi\u00f9 o meno lentamente la propria temperatura come risposta a variazioni di temperatura esterna o ad una sorgente di calore/raffreddamento interno. Il concetto \u00e8 in piena analogia con l'inerzia nel moto dei sistemi meccanici, dove l'energia meccanica \u00e8 l'equivalente dell'energia termica.\nSi pu\u00f2 valutare in termini di temperatura/tempo*differenza di temperatura (s-1) oppure pi\u00f9 comunemente in potenza/tempo*differenza di temperatura (W/s\u00d7K). \u00c8 un parametro molto importante, assieme alla conducibilit\u00e0 termica, per valutare l'efficienza energetica di una struttura, ad esempio in relazione alla presenza e alla posizione dell'isolamento termico. \u00c8 proporzionale al calore specifico dei materiali e alla massa (riassumibili nella capacit\u00e0 termica) e inversamente proporzionale alla conducibilit\u00e0 termica (o pi\u00f9 in generale alla trasmittanza termica) e alla differenza di temperatura fra interno ed esterno.\nAlcune tecniche d'isolamento termico prevedono la realizzazione di manufatti edilizi che soddisfino queste caratteristiche, cio\u00e8 alto grado di inerzia termica grazie ad un aumento della massa degli edifici, con costi superiori. Questo fa s\u00ec che le variazioni di temperatura si registrino con un ritardo temporale pi\u00f9 o meno accentuato mantenendo inalterate per pi\u00f9 tempo le condizioni ambientali preesistenti, senza dover far intervenire una fonte di climatizzazione con relativo consumo energetico per ristabilirle, cio\u00e8 in maniera passiva."}
{"id": "3914654", "revid": "125855876", "url": "https://it.wikipedia.org/wiki?curid=3914654", "title": "Topolino va in vacanza", "text": "Topolino va in vacanza (\"Mr. Mouse Takes a Trip\") \u00e8 un film del 1940 diretto da Clyde Geronimi. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti il 1\u00ba novembre 1940, distribuito dalla RKO Radio Pictures.\nTrama.\nTopolino e Pluto sono alla stazione ferroviaria di Burbank. Cos\u00ec salgono sul treno, ma vengono immediatamente cacciati dal controllore, Pietro Gambadilegno, perch\u00e9 i cani non sono ammessi. Appena Pietro grida \"In carrozza!\" Topolino chiude Pluto dentro la valigia e salire comunque. Tuttavia, Pluto abbaia, facendo insospettire Pietro, che chiede a Topolino se \u00e8 tutto solo, dopodich\u00e9 Pietro racconta a Topolino di aver posseduto un gattino che quando era tutto solo, piangeva disperatamente. Quando Pietro urla un sonoro \"Miao\", Pluto salta fuori dalla valigia, abbaiano. Pietro scopre l'imbroglio, cos\u00ec Pluto e Topolino scappano a gambe levate. \nTopolino e Pluto si travestono in vari modi per sfuggire a Pietro, che si ritrova pi\u00f9 volte a infastidire, involontariamente, una signora. Mentre Topolino e Pluto sono accanto a un finestrino aperto, Pluto si impiglia in un gancio per la posta e finisce all'esterno del treno. Topolino correndo esce dall'ultimo vagone e riesce ad afferrarsi a Pluto appena in tempo. Pietro lancia loro i bagagli, facendoli cadere a terra. Topolino legge il cartello della stazione ed \u00e8 piacevolmente sorpreso dal fatto che lui e Pluto hanno raggiunto la loro destinazione: Pomona.\nFilmato del doppiaggio.\n\"Topolino va in vacanza\" \u00e8 l'unico cortometraggio Disney di cui esista un filmato del doppiaggio, dove appaiono Walt Disney e Billy Bletcher. Secondo lo storico cinematografico Leonard Maltin il filmato \u00e8 stato scoperto pochi anni prima del 2004, e prima di allora se ne ignorava l'esistenza.\nIl filmato in bianco e nero, lungo circa dieci minuti, \u00e8 l'unico in cui si veda Disney interpretare Topolino. Riprende una ventina di \"takes\", ossia di prove di doppiaggio . Il filmato \u00e8 stato incluso nel DVD \"Walt Disney Treasures: Topolino star a colori - Vol. 2\" come Easter egg: in questa versione la traccia audio originale, andata perduta, \u00e8 stata sostituita con l'audio definitivo del cartone animato.\nDistribuzione.\nEdizione italiana.\nEsistono tre doppiaggi diversi del corto. Nella VHS \"Paperino e la sua banda di paperi\" viene utilizzato il primo doppiaggio italiano . In TV, nella VHS \"Topolino e soci\" e nel DVD \"Topolino star a colori - Vol. 2\" viene invece usato il primo ridoppiaggio , mentre nel programma \"Topolino che risate!\" e nel DVD tratto da esso il corto presenta il secondo ridoppiaggio.\nEdizioni home video.\nDVD.\nIl cortometraggio \u00e8 incluso nei DVD \"Walt Disney Treasures: Topolino star a colori - Vol. 2\" e \"Topolino che risate! - Volume 2\"."}
{"id": "3914659", "revid": "122650761", "url": "https://it.wikipedia.org/wiki?curid=3914659", "title": "Benetton B199", "text": "La Benetton B199 \u00e8 una vettura di Formula 1, con cui la scuderia italiana affront\u00f2 il campionato 1999.\nVennero confermati i piloti della stagione precedente ovvero Giancarlo Fisichella e Alexander Wurz.\nAspetti tecnici.\nCome motori continuarono a essere impiegati i vecchi Renault, forniti ora dalla Supertec (che aveva acquistato la Mecachrome), sempre come motori clienti e venendo nuovamente ribattezzati Playlife per ragioni di sponsor.\nVennero mantenuti i particolari deflettori adottati l'anno prima, introducendo anche delle nuove prese d'aria delle pance a doppio ingresso (divise longitudinalmente), per ottimizzare i flussi d'aria all'interno della vettura.\nCome previsto dal regolamento, le gomme (sempre fornite dalla Bridgestone) presentavano 4 scanalature longitudinali sia sui battistrada anteriori sia posteriori.\nLa livrea rimase abbastanza simile al 1998, ovvero azzurra, bianca e blu, con le bandelle laterali ora colorate in verde.\nStagione.\nIl campionato segu\u00ec un andamento simile a quello della stagione precedente, con una discreta prima parte di stagione e una seconda parte avara di risultati. Nel complesso tuttavia la B199 si dimostr\u00f2 fin da subito nettamente inferiore alla sua diretta antenata: Fisichella ottenne un 4\u00ba posto nella gara inaugurale in Australia, mentre in Brasile part\u00ec in terza fila rimanendo in zona punti per circa met\u00e0 gara prima di ritirarsi per un guasto alla frizione; a Imola, pur partendo 16\u00ba dopo una qualifica difficile, riusc\u00ec a concludere 5\u00b0, piazzamento che ripet\u00e9 a Montecarlo, dove il suo compagno di squadra Wurz giunse 6\u00b0; in Canada poi il romano conquist\u00f2 il miglior risultato della stagione, bissando il 2\u00ba posto dell'anno prima, che lasciava intravedere finalmente dei progressi, ma che invece si rivel\u00f2 un fuoco di paglia: nelle gare successive infatti le prestazioni peggiorarono molto, sia in qualifica sia in gara (a Silverstone i due piloti partirono addirittura entrambi in nona fila) e l'unico risultato utile conquistato fu il 5\u00ba posto di Wurz in Austria; il team ebbe solo altri due acuti: in Ungheria Fisichella part\u00ec quarto, rimanendo in zona punti per 52 giri (di cui 28 in cui occup\u00f2 la 3\u00aa posizione) prima di essere tradito dal motore, mentre al N\u00fcrburgring il pilota capitolino si qualific\u00f2 sesto e, complici i diversi ritiri e problemi dei piloti di testa, per via della pioggia, si port\u00f2 al comando dopo 45 giri, rimanendovi per solo per altre quattro tornate prima di essere a sua volta costretto al ritiro per un'uscita di pista.\nIl mondiale si chiuse cos\u00ec con soli 16 punti e il 6\u00ba posto nella classifica costruttori, peggior risultato del team fino a quel momento."}
{"id": "3914664", "revid": "287204", "url": "https://it.wikipedia.org/wiki?curid=3914664", "title": "Selvaggio west", "text": ""}
{"id": "3914665", "revid": "125946678", "url": "https://it.wikipedia.org/wiki?curid=3914665", "title": "Selvaggio west (serie televisiva)", "text": "Selvaggio west o Quel selvaggio west (\"The Wild Wild West\") \u00e8 una serie televisiva statunitense in 104 episodi trasmessi per la prima volta nel corso di 4 stagioni dal 1965 al 1969.\nLa serie mescola i generi del western, della fantascienza (fantawestern) e dello spionaggio.\nUn decennio dopo la conclusione della serie, con il cast originale vennero realizzati due film per la televisione, \"The Wild Wild West Revisited\" (1979) e \"More Wild Wild West\" (1980). La serie ha inoltre ispirato il film \"Wild Wild West\" (1999) con Will Smith.\nTrama.\nI due agenti segreti James T. West, pistolero affascinante (interpretato da Robert Conrad), e Artemus Gordon (interpretato da Ross Martin), brillante maestro dei travestimenti, sono in missione permanente per proteggere il presidente degli Stati Uniti Ulysses S. Grant da ogni sorta di minaccia. Gli agenti viaggiano a bordo di un treno di lusso riservato esclusivamente a loro, dotato di ogni comfort e di un laboratorio. James West aveva prestato servizio come ufficiale di cavalleria nella guerra civile americana. Dopo essersi ritirato dal servizio nel 1880 vive in un ranch in Messico. Gordon ha invece un passato pi\u00f9 oscuro e si sa solo che \u00e8 stato attore in una compagnia itinerante e che interpretava le commedie di Shakespeare.\nProduzione.\nLa serie, ideata da Michael Garrison, fu prodotta da Bruce Lansbury Productions, Columbia Broadcasting System e Michael Garrison Productions e Sviluppato in un momento in cui il genere western nella televisione occidentale stava perdendo terreno in favore di quello spionistico, questa serie fu concepita dal suo creatore, Michael Garrison, come un \"James Bond a cavallo\".\nTra le guest star: Boris Karloff, Robert Duvall, Leslie Nielsen, Carroll O'Connor, Ida Lupino, Sammy Davis Jr., Ed Begley, Edward Asner, Bo Hopkins e Martin Landau.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1965 al 1969 sulla rete televisiva CBS. In Italia \u00e8 stata trasmessa su RaiUno con il titolo \"Quel selvaggio west\" dall'ottobre 1967 e su emittenti locali dal settembre 1978 al 1980 con il titolo \"Selvaggio west\"."}
{"id": "3914667", "revid": "46931", "url": "https://it.wikipedia.org/wiki?curid=3914667", "title": "Quel selvaggio west", "text": ""}
{"id": "3914672", "revid": "46931", "url": "https://it.wikipedia.org/wiki?curid=3914672", "title": "Quel selvaggio West", "text": ""}
{"id": "3914674", "revid": "46931", "url": "https://it.wikipedia.org/wiki?curid=3914674", "title": "The Wild Wild West", "text": ""}
{"id": "3914678", "revid": "76963", "url": "https://it.wikipedia.org/wiki?curid=3914678", "title": "Aiko (cantante)", "text": "Ha studiato canto presso l'Osaka College of Music, e dopo essersi diplomata nel 1996, \u00e8 diventata una DJ per la stazione radiofonica \"FM Osaka\". A luglio 1998 ha ottenuto popolarit\u00e0 in tutta la nazione grazie al suo singolo di debutto \"Ashita\", che \u00e8 stato usato in spot pubblicitari e drama televisivi.\nIl suo secondo album, \"Sakura no Ki no Shita\" ha venduto oltre un milione di copie, ed il suo sesto singolo, \"Boyfriend\", \u00e8 diventato il suo singolo di maggior successo commerciale, e le ha permesso di apparire al Kohaku Uta Gassen, trasmesso dalla NHK nel 2002. casualmente, dato che il testo del brano conteneva la parola \"tetrapot\", simile a \"tetrapod\", un marchio registrato, Aiko ha dovuto affrontare polemiche ed alcuni problemi legali in quanto la NHK \u00e8 un servizio televisivo pubblico. Tuttavia, l'episodio \u00e8 stato risolto senza alcuna restrizione sul testo del brano.\nLa disegnatrice Yukari Ichijo ha basato il personaggio di \"Eiko\", nel manga \"Pride\" proprio su Aiko, che a sua volta ha spesso espresso ammirazione per il lavoro di Ichijo. Aiko ha cantato il brano \"KissHug\" per il film \"Hana Yori Dango Final\" e \"Mukai Awase\" per il film \"My Darling is a Foreigner\"."}
{"id": "3914680", "revid": "46931", "url": "https://it.wikipedia.org/wiki?curid=3914680", "title": "Sammy Davis jr.", "text": ""}
{"id": "3914687", "revid": "827882", "url": "https://it.wikipedia.org/wiki?curid=3914687", "title": "Mozart e Salieri (opera)", "text": "\"Mozart e Salieri\", op. 48 \u00e8 un'opera in due scene di Nikolaj Andreevi\u010d Rimskij-Korsakov. Il libretto segue fedelmente, con alcuni tagli di lieve entit\u00e0, il testo teatrale di \"Mozart e Salieri\", microdramma facente parte delle \"Piccole tragedie\" di Aleksandr Sergeevi\u010d Pu\u0161kin.\nStoria della composizione.\nRimskij-Korsakov inizi\u00f2 a lavorare all'opera all'inizio del 1897 e la complet\u00f2 entro l'estate dello stesso anno. In novembre il compositore pot\u00e9 darne una rappresentazione dimostrativa a casa sua per un ristretto gruppo di spettatori, perch\u00e9 le sue caratteristiche di \"opera da camera\" lo consentivano. La prima rappresentazione ufficiale ebbe luogo al teatro Solodovnikov di Mosca nel 1898, con Vasilij \u0160kafer nel ruolo di Mozart e F\u00ebdor \u0160aljapin in quello di Salieri. L'opera \u00e8 dedicata al compositore russo Aleksandr Dargomy\u017eskij, che aveva musicato \"Il convitato di pietra\" delle \"Piccole tragedie\" pu\u0161kiniane. La critica ha sottolineato che con questa dedica Rimskij-Korsakov ha voluto riconoscere i meriti di Dargomy\u017eskij nel creare il genere di \"opera da camera\", mettendo in musica le \"Piccole tragedie\", scritte come libretti d'opera ideali.\nTrama.\nL'azione ha luogo a Vienna, alla fine del XVIII secolo. Il soggetto dell'opera \u00e8 fondato sulla leggenda dell'avvelenamento di Wolfgang Amadeus Mozart da parte dell'invidioso Antonio Salieri.\nScena prima.\nSalieri \u00e8 solo in una stanza. Ragiona su come sia ingiusto il mondo: egli fin dalla fanciullezza si \u00e8 consacrato alla musica ed ha conseguito il successo dopo il duro lavoro di molti anni. Non ha mai invidiato altri compositori, ma ora prova invidia e sdegno, per il fatto che un cos\u00ec grande talento sia posseduto da un individuo frivolo e superficiale come Mozart, per il quale creare musica non richiede alcuno sforzo. Arriva Mozart, conducendo con s\u00e9 un violinista cieco, che stava suonando in un'osteria una melodia da Le nozze di Figaro. Il compositore \u00e8 divertito da come il cieco storpia la sua musica; Salieri, al contrario, \u00e8 molto indignato. Mozart propone al collega di ascoltare una \"bagatella\", che ha scritto il giorno prima. Salieri \u00e8 scosso dalla musica. Decide di uccidere Mozart, e lo invita a cena.\nScena seconda.\nI due compositori si incontrano all'osteria. Mozart \u00e8 malinconico, inquieto, pieno di cattivi presentimenti. Un certo \"uomo nero\" gli ha commissionato un Requiem, ed il compositore \u00e8 convinto che lo sta scrivendo per s\u00e9 stesso. Durante la conversazione Mozart afferma che \"il genio e la malvagit\u00e0 sono due cose incompatibili\". Salieri trova il modo di versargli il veleno. La conversazione prosegue. Mozart suona a Salieri passi del Requiem, e questi piange. Mozart non si sente bene e se ne va. Salieri resta solo e non trova pace per le parole di Mozart: ha ragione e quindi Salieri non \u00e8 un genio?"}
{"id": "3914689", "revid": "324090", "url": "https://it.wikipedia.org/wiki?curid=3914689", "title": "Uguccione da Pisa", "text": "Biografia.\nStudi\u00f2 a Bologna, probabilmente con Gandolfo, e insegn\u00f2 poi diritto canonico nella stessa citt\u00e0, probabilmente nelle scuole annesse al monastero dei santi Nabore e Felice. Nel 1190 divenne vescovo di Ferrara.\nFra i suoi allievi vi fu Lotario dei conti di Segni, divenuto poi papa Innocenzo III, che lo tenne in grande stima come dimostrano i casi che il pontefice gli sottopose, tracce dei quali si trovano nel \"Corpus Juris\" (c. \"Coram\", 34, X, I, 29). Due lettere, indirizzare da Innocenzo III ad Uguccione, vennero inserite in \"Liber Extra\" (c. \"Quanto\", 7, X, IV, 19; c. \"In quadam\", 8, X,III,41).\nOpere.\nEgli scrisse una \"Summa\" sul \"Decretum\" di Graziano, terminata intorno al 1187 e secondo alcuni nel 1190, il pi\u00f9 esteso ed autorevole commento del tempo. Omise la seconda parte del \"Decretum\" di Graziano, \"Causae xxiii-xxvi\", una lacuna che venne sanata da Johannes de Deo."}
{"id": "3914690", "revid": "1543377", "url": "https://it.wikipedia.org/wiki?curid=3914690", "title": "Italia alla I Universiade", "text": "L'Italia ha partecipato alla I Universiade, tenutasi a Torino nel 1959, conquistando il pi\u00f9 ricco bottino di medaglie di sempre, in totale 38 di cui 18 d'oro."}
{"id": "3914702", "revid": "661526", "url": "https://it.wikipedia.org/wiki?curid=3914702", "title": "Charles Zidler", "text": "Sempre con Oller aveva gi\u00e0 fondato nel 1888 il teatro Olympia.\nBiografia.\nNelle sue memorie, Yvette Guilbert riporta queste parole che Charles Zidler le disse un giorno sulla sua persona:\nI primi anni della sua vita, dunque, Zidler li pass\u00f2 come apprendista conciatore insieme a suo padre che gi\u00e0 svolgeva questa professione, giungendo persino ad aprire un negozio di scarpe. La vocazione di Zidler per il mondo dello spettacolo, ad ogni modo, lo port\u00f2 col suo socio Joseph Oller a fondare una serie di caff\u00e8-concerto come l\"'Hyppodrome\" presso il \"Pont de l'Alma\" (1877), il \"Jardin de Paris\" (1885), le montagne russe (1888), il \"Moulin-Rouge\" (1889) e infine l' \"Olympia\" (1893).\nL'apertura, il 5 ottobre 1889, in Boulevard de Clichy del Moulin Rouge, si deve in gran parte proprio all'iniziativa di Charles Zidler che impose da subito come attrazione principale del locale la presenza della \"quadriglia naturalistica\", meglio nota oggi come can-can. Da subito inizi\u00f2 a catalizzare presso il suo locale i principali artisti del cabaret dell'epoca tra cui \"La Goulue\", \"Valentin le D\u00e9soss\u00e9\", \"Le P\u00e9tomane\".\nNel 1892 termin\u00f2 il suo sodalizio imprenditoriale con Oller, ma Zidler rimase alla guida del Moulin Rouge, sebbene dopo soli tre anni dall'apertura il locale inizi\u00f2 a conoscere un periodo difficile.\nZidler fu anche \"commissario generale\", cio\u00e8 direttore, di due famosi eventi parigini: la \"Promenade du B\u0153uf Gras\" ed il \"Carnaval de Paris\" dal 1896 al 1897.\nQuando mor\u00ec nel 1897, il Moulin Rouge chiuse per la prima volta i battenti per un giorno intero in segno di rispetto per la scomparsa del suo fondatore.\nZidler era zio del poeta patriottico francese Gustave Zidler (1862-1936)."}
{"id": "3914721", "revid": "76963", "url": "https://it.wikipedia.org/wiki?curid=3914721", "title": "Conway Tearle", "text": "Scelse, come nome d'arte, di unire i cognomi della madre e del patrigno.\nBiografia.\nLa famiglia.\nFrederick Conway Tearle era anglo-americano: nacque a New York dal popolare cornettista britannico Jules Levy e dall'attrice americana Mary \u201cMinnie\u201d Conway. La coppia si separ\u00f2 e, dopo il divorzio, Minnie si rispos\u00f2 con Osmond Tearle, un attore shakespeariano britannico. Il padre di Minnie e nonno di Frederick era il proprietario del Brooklyn Theatre: di lui si diceva fosse stato il primo a organizzare le compagnie teatrali negli Stati Uniti. Minnie era la diretta discendente di William Augustus Conway, un attore che, venuto dal Regno Unito, era diventato popolare negli Stati Uniti negli anni venti dell'Ottocento.\nIn una famiglia tutta dedita al teatro, Frederick non fece fatica a intraprendere la carriera di attore. Fu educato in Inghilterra e negli Stati Uniti, debuttando sulle scene molto presto. A dieci anni, poteva recitare a memoria almeno dodici lavori teatrali di Shakespeare. La sua grande occasione gli venne offerta quando, a ventun anni, si trov\u00f2 a dover sostituire a Manchester, senza alcuna preparazione, il protagonista di \"Amleto\" caduto improvvisamente ammalato.\nCarriera teatrale.\nTearle divent\u00f2 presto un attore conosciuto: ebbe ruoli da protagonista e recit\u00f2 nel 1901 al Garrick Theatre di Londra. Dopo una tourn\u00e9e australiana di alcuni mesi, ritorn\u00f2 a Londra. Le seguenti quattro stagioni teatrali le divise equamente con le compagnie dirette da Ellen Terry e Sir Charles Wyndham.\nNel 1905, Tearle ritorn\u00f2 negli Stati Uniti per recitare a fianco di Grace George. Gli otto anni che seguirono, lo videro diventare uno dei pi\u00f9 popolari attori di Broadway.\nCarriera cinematografica.\nNel 1914, Tearle intraprese la carriera cinematografica con notevole successo interpretando soprattutto ruoli romantici. Fu partner di Mary Pickford, Clara Kimball Young, Norma Talmadge, Marguerite Clark, Pola Negri. Nella sua carriera, durata fino al 1936, recit\u00f2 in 93 pellicole. Nel suo primo film, \"The Nightingale\", aveva lavorato a fianco di Ethel Barrymore; nel suo ultimo, \"Giulietta e Romeo\" del 1936, a fianco del fratello di Ethel, John Barrymore.\nGli ultimi anni e la morte.\nUno degli ultimi ruoli di Tearle da protagonista fu in \"Hey Diddle Diddle\", una commedia scritta da Bartlett Cormack. Il lavoro, che debutt\u00f2 a Princeton il 21 gennaio 1937, riscosse buone critiche ma la cattiva salute di Tearle indusse Cormack a chiedere la sostituzione dell'attore. La produttrice, Anne Nichols, non volle farlo e la commedia and\u00f2 in scena a New York al Vanderbilt Theatre, chiudendo i battenti dopo una sola settimana a Washington, in gran parte proprio a causa del declino fisico di Tearle.\nTearle mor\u00ec a Hollywood per un attacco di cuore il 1\u00ba ottobre 1938 all'et\u00e0 di sessant'anni."}
{"id": "3914722", "revid": "110157", "url": "https://it.wikipedia.org/wiki?curid=3914722", "title": "Fuga senza fine", "text": "Fuga senza fine (\"Die Flucht ohne Ende\") \u00e8 un romanzo di Joseph Roth, che fu pubblicato nel 1927 in tedesco, per le edizioni Kurt Wolff a Monaco di Baviera.\nTrama.\nFranz Tunda, nato nel 1894 a Vienna, tenente dell'Imperial regio Esercito austro-ungarico nella grande guerra, \u00e8 stato fatto prigioniero dai russi, nell'agosto del 1916, grazie alla complicit\u00e0 di alcuni trafficanti locali, riesce a fuggire e a rifugiarsi in Siberia, nella taiga di Baranowicz Verkhne-Udinskdove, dove passa un lungo periodo, fino alla primavera del '19, in uno sperduto casolare, vivendo la vita dei boschi, in compagnia di un cacciatore taciturno. Quando scopre che la guerra \u00e8 finita, parte, vorrebbe tornare a Vienna a cercare la sua promessa sposa: la signorina Irene Hartmann. Nel lungo viaggio attraverso la Russia, in piena guerra civile rivoluzionaria, si trova coinvolto negli scontri tra comunisti e Armata Bianca. Si innamora della compagna Natasha Alexandrovna, che affianca nella lotta e nell'amore. Quando per\u00f2, giunto a Mosca, si sente costretto dal partito comunista, a prendere la tessera e a svolgere funzioni di rappresentanza, nonostante si sia nel frattempo sposato con Alya a Baku, decide nuovamente di fuggire e torna a Vienna. Nella capitale austriaca ritrova vecchie conoscenze e riesce a rintracciare il fratello Georg, direttore d'orchestra in una non meglio precisata cittadina sul Reno. Raggiunto il fratello vive con lui per un breve periodo di tempo, durante il quale ha la possibilit\u00e0 di conoscere la nuova societ\u00e0 tedesca; successivamente visita Berlino e da l\u00ec parte per Parigi. Qui incrocia casualmente, senza che lei lo riconosca, e senza la volont\u00e0 di farsi riconoscere, la sua ex promessa sposa, che - nel frattempo - si \u00e8 rifatta una vita senza di lui: \u201cLa donna si avvicinava sempre di pi\u00f9 e bench\u00e9 dall'orlo del marciapiede alla soglia della casa dove egli si trovava non fossero rimasti neppure tre passi, gli parve che il suo cammino durasse un'eternit\u00e0, come se lei venisse da lui, dritta da lui, non in quella casa, e come se lui stesse aspettando quella donna in quel posto da pi\u00f9 anni.\nLei si avvicin\u00f2, lui guard\u00f2 il suo caro, bel viso altero. Lo fiss\u00f2, un po' risentita un po' lusingata, come le donne guardano, passando, lo specchio di un ristorante o di una scala, felici di verificare la loro bellezza e di disprezzare il poco valore del vetro. Irene guard\u00f2 Tunda e non lo riconobbe. C'era una parete in fondo ai suoi occhi, una parete tra la retina e l'anima, una parete nei suoi grigi, freddi occhi risentiti\" (pp.\u00a0148\u2013149). Praticamente in miseria, con un assegno della sussistenza che non basta a pagare l'affitto, il bel tenente Tunda si trova a Parigi, in un'epifania di disincanto e lucidit\u00e0: \u201cEra il 27 agosto del 1926, alle quattro del pomeriggio, i negozi erano affollati, nei magazzini le donne facevano ressa, nelle case di moda le mannequins giravano su se stesse, nelle pasticcerie chiacchieravano gli sfaccendati, nelle fabbriche sibilavano gli ingranaggi, lungo le rive della Senna si spidocchiavano i mendicanti, nel Bois de Boulogne le coppie d'innamorati si baciavano, nei giardini i bambini andavano in giostra. A quell'ora il mio amico Franz Tunda, trentadue anni, sano e vivace, un uomo giovane, forte, dai molti talenti, era nella piazza davanti alla Madeleine, nel cuore della capitale del mondo e non sapeva cosa dovesse fare. Non aveva nessuna professione, nessun amore, nessun desiderio, nessuna speranza, nessuna ambizione e nemmeno egoismo. Superfluo come lui non c'era nessuno al mondo\u201d (p.\u00a0152). come l'aristocratico protagonista de \"la cripta dei cappuccini\" che si chiede: \"Dove devo andare, ora, io? un Trotta\"\nConsiderazioni.\n\"Fuga senza fine\" \u00e8 uno dei racconti pi\u00f9 conosciuti di Joseph Roth, inserito da Marcel Reich-Ranicki nel suo canone della letteratura romantica \"Der Kanon\" (\"Il Canon\") dei pi\u00f9 importanti romanzi scritti in lingua tedesca. Il 1919 \u00e8 l'anno della formazione della Repubblica di Weimar, di cui Tunda \u00e8 in qualche modo l'epifenomeno latente. L'ex militare, impoverito, orfano dell'identit\u00e0 dissolta del mondo Austro Ungarico, si abbatte come un albero schiantato sull'Europa cosmopolita, distratta dall'eco dei \"Roaring Twenties\" gli anni ruggenti. Tunda \u00e8 il portatore di tutto lo straniamento e la frustrazione della guerra passata e del miserabile presente che, tra poco, nel 1921 per l'esattezza, Hitler, segretario del neocostituito Partito dei Lavoratori Tedesco Nazionalsocialista (NSDAP) \u2014 il partito nazista \u2014 prometter\u00e0 di riscattare con la violenza del furore ariano."}
{"id": "3914729", "revid": "715366", "url": "https://it.wikipedia.org/wiki?curid=3914729", "title": "F\u00ebdor \u0160aljapin", "text": ""}
{"id": "3914731", "revid": "1566286", "url": "https://it.wikipedia.org/wiki?curid=3914731", "title": "Starman (serie televisiva)", "text": "Starman \u00e8 una serie televisiva statunitense in 22 episodi trasmessi per la prima volta nel corso di una sola stagione dal 1986 al 1987. \u00c8 un sequel adattato per la televisione del film \"Starman\" del 1984.\nTrama.\nLa serie si svolge quindici anni dopo gli eventi del film e presenta il ritorno dell'alieno nel corpo di un fotoreporter di nome Paul Forrester che ha un figlio adolescente, Scott Hayden Jr (Christopher Daniel Barnes) e che si ritrova alle prese con un agente del governo degli Stati Uniti. Ogni episodio vede il padre in fuga con il figlio spostarsi da un posto all'altro.\nProduzione.\nLa serie, ideata da Bruce A. Evans e Raynold Gideon, fu prodotta da Columbia Pictures Television e Henerson/Hirsch Productions e girata negli studios della Warner Brothers a Burbank, in California, Nevada, Arizona, Seattle. Le musiche furono composte da Dana Kaproff e Jack Nitzsche.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1986 al 1987 sulla rete televisiva ABC. In Italia \u00e8 stata trasmessa su Canale 5 con il titolo \"Starman\" e sul canale Fantasy in replica nel 2007.\nAlcune delle uscite internazionali sono state:"}
{"id": "3914737", "revid": "363629", "url": "https://it.wikipedia.org/wiki?curid=3914737", "title": "Giovanni Plateario il Giovane", "text": "Biografia.\nSecondo alcuni autori, fu figlio di Giovanni e Trotula de Ruggiero, donna che praticava liberamente la medicina; lui e il fratello Matteo proseguirono l'attivit\u00e0 dei genitori e, insieme al genitore, sono ricordati come \"Magistri Platearii\". \nFu autore di un'importante opera che racchiudeva le conoscenze botaniche del Medioevo, il \"Circa Istans\" e anche di un manuale medico che descrive le malattie, le cause e la terapia, la \"Practica\".\u00c8 anche autore delle \"Regulae urinarum\" e di una \"Practica brevis\", una sorta di conciso prontuario per curare le malattie. \nPer ora, la \"Practica\" deve considerarsi l'unico testo scritto da lui, poich\u00e9 non esistono pi\u00f9 edizioni critiche. "}
{"id": "3914742", "revid": "722273", "url": "https://it.wikipedia.org/wiki?curid=3914742", "title": "SREC", "text": ""}
{"id": "3914744", "revid": "830939", "url": "https://it.wikipedia.org/wiki?curid=3914744", "title": "Osberno di Gloucester", "text": "Biografia.\nIl suo \"Panormia\" o \"Derivationes\" (\"Liber Derivationum\"), fu un elenco di termini latini compilato fra il 1150 ed il 1180. Esso conteneva un glossario di termini rari e derivati da lemmi di etimologia latina e per questo era innovativo; i due aspetti vennero comunque tenuti separati. Quest'opera venne stampata da Angelo Mai nel 1836 col titolo di \"Thesaurus novus latinitatis\"; il suo riadattamento venne in seguito attribuito a Wilhelm Meyer. Essa ebbe notevole diffusione a suo tempo ed influenz\u00f2 gli ultimi lavori di Uguccione da Pisa."}
{"id": "3914749", "revid": "722273", "url": "https://it.wikipedia.org/wiki?curid=3914749", "title": "MC68HC11", "text": ""}
{"id": "3914750", "revid": "641838", "url": "https://it.wikipedia.org/wiki?curid=3914750", "title": "Nnamdi Chidiebere Oduamadi", "text": ""}
{"id": "3914760", "revid": "263989", "url": "https://it.wikipedia.org/wiki?curid=3914760", "title": "Hockey Club Lada Togliatti", "text": ""}
{"id": "3914762", "revid": "2033069", "url": "https://it.wikipedia.org/wiki?curid=3914762", "title": "Soldato Benjamin", "text": "Soldato Benjamin (\"Private Benjamin\") \u00e8 una serie televisiva statunitense in 39 episodi trasmessi per la prima volta nel corso di 3 stagioni dal 1981 al 1983. La serie \u00e8 ispirata al film con Goldie Hawn \"Soldato Giulia agli ordini\" del 1980. Eileen Brennan, che riprese il suo ruolo nel film, vinse un Emmy e un Golden Globe Award per il suo ruolo sulla serie.\nTrama.\nCome il film, la serie parla di una giovane donna di nome Judy Benjamin che cerca, a fatica, di adattarsi alla vita nell'esercito. Judy \u00e8 popolare tra i suoi commilitoni, ma non tra i suoi superiori. La maggior parte dell'umorismo della serie deriva dai tentativi suoi e dei suoi amici di eludere l'occhio vigile del loro sergente.\nAnche se alcuni degli attori del film interpretano gli stessi personaggi nello show televisivo (in particolare Eileen Brennan e Hal Williams, nei loro ruoli del capitano Doreen Lewis e del sergente LC Ross rispettivamente), il ruolo della protagonista \u00e8 interpretato da Lorna Patterson al posto di Goldie Hawn. Nell'autunno del 1982, Robert Mandan si unisce al cast nel ruolo del colonnello Lawrence Fielding,\nProduzione.\nLa serie, ideata da Nancy Meyers e Charles Shyer e Harvey Miller, fu prodotta da Warner Bros. Television Le musiche furono composte da Bob Carroll e Jr.Madelyn Davis.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1981 al 1983 sulla rete televisiva CBS. In Italia \u00e8 stata trasmessa su Canale 5 con il titolo \"Soldato Benjamin\".\nAlcune delle uscite internazionali sono state:"}
{"id": "3914764", "revid": "181699", "url": "https://it.wikipedia.org/wiki?curid=3914764", "title": "Giorgio II R\u00e1k\u00f3czi", "text": "Biografia.\nFiglio di Giorgio I e principe di Transilvania. Nel 1640 divenne capitano di V\u00e1rad (Oradea Mare) e conte di Bihar, poi, nel 1642, vivo ancora il padre, fu eletto principe. Nel 1643 si un\u00ec in matrimonio con la ricchissima Sofia B\u00e1thory.\nAsceso al trono nel 1648, concentr\u00f2 le sue aspirazioni nella conquista del trono di Polonia e intavol\u00f2 lunghissime trattative con i voivodi dei principati romeni, con Polacchi, Cosacchi e Svedesi, approfittando anche dei servizi diplomatici del grande pedagogista Jan Amos Komensky (Comenius).\nNel 1657, insieme col re Carlo Gustavo di Svezia, scaten\u00f2 la guerra contro la Polonia, non curandosi del divieto del governo di Costantinopoli, che mand\u00f2 i Tartari di Crimea contro il principe disobbediente. La campagna fin\u00ec in una vera catastrofe. Lasciato solo dagli Svedesi, Giorgio II si vide costretto a concludere la pace con la Polonia a prezzo di un ingente riscatto, ma le sue truppe, guidate dall'eroico J\u00e1nos Kem\u00e9ny, vennero per tradimento catturate dai Tartari. La Sublime Porta non intendeva tollerare pi\u00f9 il R\u00e1k\u00f3czi come principe; ma questi cacci\u00f2 il suo rivale, A. Barcsay, protetto dai Turchi.\nSconfitto e ferito mortalmente nella battaglia di Fenes, mor\u00ec il 7 giugno 1660 a V\u00e1rad. La sua ardita politica estera cost\u00f2 grandi sofferenze alla Transilvania e pose fine alla breve epoca di splendore del principato."}
{"id": "3914765", "revid": "728843", "url": "https://it.wikipedia.org/wiki?curid=3914765", "title": "Divizion Charlamova", "text": "La Divizion Charlamova (in russo: \u0414\u0438\u0432\u0438\u0437\u0438\u043e\u043d \u0425\u0430\u0440\u043b\u0430\u043c\u043e\u0432\u0430), chiamata anche in inglese Kharlamov Division, appartiene alla Kontinental Hockey League e venne formata nel 2008. Dopo la riorganizzazione della lega nel 2009 venne inserita nella Eastern Conference. Il suo nome \u00e8 stato scelto in ricordo di Valerij Charlamov, bandiera dell'hockey sovietico gi\u00e0 medaglia d'oro olimpica."}
{"id": "3914767", "revid": "123290495", "url": "https://it.wikipedia.org/wiki?curid=3914767", "title": "Smbat I", "text": "Biografia.\nIl regno di Smbat I fu un periodo di guerre interminabili contro i conquistatori arabi e i nobili armeni ribelli. Combatt\u00e9 con risultati altalenanti contro Afshin, il rappresentante del Califfo in Atropatene, ma fu sconfitto da Yusuf, il fratello di Afshin. \nSuccessivamente, fu tradito da Gagik Artsruni e Sparapet Ashot, che si proclamarono indipendenti dalla sovranit\u00e0 di Smbat. \nVerso la fine del regno di Smbat, Yusuf gli mosse di nuovo guerra. La moglie di Smbat fu catturata e scambiata con suo figlio Mushegh e il suo nipote Smbat, che furono poi avvelenati da Yusuf. L'esercito di Yusuf pred\u00f2 il resto dell'Armenia mentre avanzava verso la Fortezza Blu, in cui si era rifugiato Smbat, e la tenne in assedio per qualche tempo.\nNel 912, Smbat decise di arrendersi a Yusuf, con la speranza di porre termine all'assalto degli arabi.\nYusuf, comunque, non mostr\u00f2 alcuna compassione verso il suo prigioniero: infatti, tortur\u00f2 il re armeno fino alla morte e pose in mostra il suo corpo decapitato su una croce a Dvin. Gli succedette suo figlio Ashot II, che fu in grado di respingere gli invasori e recare pace all'Armenia.\nLa Famiglia Reale.\nI fratelli di Smbat furono Shapuh, \"Sparapet\" di Armenia, e David, principe reggente (\"Ishkhan\") di Armenia. Alla sua morte, Shapuh fu sepolto nella tomba di famiglia di Bagaran e il re Smbat lo sostitu\u00ec con suo figlio Ashot. \nAshot costru\u00ec la chiesa di Bagaran sulle rive del fiume Akhurian. Lo stesso Ashot fu successivamente nominato re da Yusuf in contrapposizione ad Ashot II in un tentativo di dividere l'Armenia, un piano che fall\u00ec per\u00f2 dopo due anni di guerra civile (912-914).\nSmbat ebbe almeno due sorelle, Mariam e Sofia.\nMariam fu considerata una santa donna. Ebbe i figli Grigor, Sahak e Vasak. Il principe Grigor fu avvelenato da Yusuf mentre Sahak e Vasak si rifugiavano a Sevanavank.\nYusuf li perseguit\u00f2 e cos\u00ec essi, con la loro madre, le famiglie e le ricchezze che erano in grado di portare con loro, fuggirono verso est. Si ritirarono nell'Artsakh, dove la loro madre mor\u00ec. Dopo alcuni anni, quando la famiglia riconquist\u00f2 le sue terre, il suo corpo fu traslato e sepolto nella chiesa che Mariam aveva fatto edificare in un luogo chiamato Soghaka.\nLa sorella Sofia si spos\u00f2 con Krikor Artsruni ed ebbe i figli Ashot, Sofia, Gagik e Gurgen. Gagik fu un principe ambizioso, che govern\u00f2 Vaspurakan e sfid\u00f2 la sovranit\u00e0 di suo zio il re Smbat."}
{"id": "3914771", "revid": "764447", "url": "https://it.wikipedia.org/wiki?curid=3914771", "title": "Carnival Pride", "text": "Carnival Pride \u00e8 una nave da crociera della Carnival Cruise Lines, facente parte della \"Spirit Class\". Registrata a Panama, come la sua gemella che l'ha preceduta \u00e8 una nave Panamax, cio\u00e8 una nave che, per le sue dimensioni, pu\u00f2 transitare attraverso il canale di Panama."}
{"id": "3914772", "revid": "47512482", "url": "https://it.wikipedia.org/wiki?curid=3914772", "title": "IBM Selective Sequence Electronic Calculator", "text": ""}
{"id": "3914775", "revid": "838137", "url": "https://it.wikipedia.org/wiki?curid=3914775", "title": "Osvaldo Codaro", "text": "Biografia.\nNato ad Avellaneda, in Argentina, ha perso il padre quando aveva sei anni e la madre quando ne aveva sedici. Per questo motivo passava le sue giornate nella piscina dell'Atl\u00e9tico Independiente, che riteneva una seconda casa. Successivamente si \u00e8 sposato ed ha avuto cinque figli.\nCarriera.\nOsvaldo Codaro \u00e8 stato uno dei migliori giocatori argentini di pallanuoto degli anni cinquanta e sessanta. Nato nel 1930, inizi\u00f2 la sua carriera di pallanuoto nel 1942, esordendo nell'Independent Athletic Club per passare poi al Communications Club e al Boca Juniors.\nHa vinto la medaglia d'oro ai Giochi panamericani nel 1951 e nel 1955. Fece parte della Nazionale argentina di pallanuoto alle Olimpiadi nel 1948, 1952 e 1960. Nell'edizione di Roma 1960, l'Argentina arriv\u00f2 nona e Codaro fu riconosciuto come il miglior giocatore del Sud America e come uno dei migliori al mondo, apprezzato per la sua capacit\u00e0 fisica e per la sua comprensione del gioco."}
{"id": "3914779", "revid": "762947", "url": "https://it.wikipedia.org/wiki?curid=3914779", "title": "Lodovico Rastelli", "text": "Biografia.\nNasce a Castelletto Scazzoso (oggi Castelletto Monferrato) in provincia di Alessandria nel 1801.\nNon sono conosciute n\u00e9 le circostanze del suo apprendistato, n\u00e9 la data del suo trasferimento a Genova: la prima testimonianza della sua attivit\u00e0 di liutaio proviene da una scritta autografa all'interno di un violino da lui riparato in piazza Lavagna nel 1835.\nNel 1840 la sua bottega \u00e8 menzionata nelle guide commerciali in piazza della Posta Vecchia: da allora fino alla sua morte, avvenuta nel 1878, l'attivit\u00e0 di Rastelli viene documentata in diversi indirizzi, sempre entro le mura medievali del centro storico di Genova.\nNegli ultimi anni venne coadiuvato dalla figlia Vincenza, rara testimonianza in Italia di donna dedita alla liuteria.\nCritica.\nSebbene l'attivit\u00e0 primaria della sua bottega sia stata rivolta alle riparazioni di strumenti ad arco e a plettro, Lodovico Rastelli ha costruito violini, viole, violoncelli, contrabbassi e chitarre lungo tutto l'arco della sua carriera. Il suo stile e la sua tecnica costruttiva si riferiscono alla tradizione della liuteria genovese settecentesca; fu uno dei primi liutai italiani ad ispirarsi al violino di Paganini, il famoso \"Cannone\" costruito da Giuseppe Guarneri del Ges\u00f9 a Cremona nel 1743, conservato a Genova a Palazzo Doria-Tursi.\nAlcuni dei suoi strumenti sono ornati con doppie filettature e motivi geometrici."}
{"id": "3914784", "revid": "768068", "url": "https://it.wikipedia.org/wiki?curid=3914784", "title": "Wilhelm Meyer", "text": "Inizialmente bibliofilo e letterato, si occup\u00f2 anche di musicologia. Divenne professore di filologia latina classica e medievale all'Universit\u00e0 di Gottinga. Divenne noto come Meyer aus Speyer (Meyer di Spira) per via della sua citt\u00e0 natale.\nBiografia.\nFu un'autorit\u00e0 sulla prosodia del medioevo in versi latini, pubblicando su di essa carte che sono state raccolte in tre volumi nel suo \"Gesammelte Abhandlungen zur mittellateinischen Rhythmik\". In \"Die Oxforder Gedichte des Primas ...\" identific\u00f2 le poesie di Ugo Primate, che fino ad allora era solo un nome. In \" Der Gelegenheitsdichter Venanzio Fortunato\" (1901) elabor\u00f2 la cronologia della produzione innodica di Venanzio Fortunato.\nSuo figlio Rudolf cambi\u00f2 il suo cognome in Riefstahl e fu un noto archeologo."}
{"id": "3914791", "revid": "767487", "url": "https://it.wikipedia.org/wiki?curid=3914791", "title": "Alberto Mantelli (calciatore)", "text": "Caratteristiche tecniche.\nGiocatore.\nGiocava come difensore centrale, ruolo nel quale faceva valere la propria abilit\u00e0 nella marcatura a uomo; all'occorrenza poteva giocare anche come terzino destro.\nAllenatore.\nUtilizza in prevalenza il modulo 4-2-3-1, facendo giocare le proprie squadre con palla a terra e in velocit\u00e0; in alternativa ha adottato anche il 4-3-1-2.\nCarriera.\nGiocatore.\nCresciuto nelle giovanili del , debutta in Serie C2 nel 1991 con il Trento, dove Alberto Cavasin gli assegna la fascia di capitano: rimane in gialloblu per due stagioni, realizzando anche 7 reti (di cui 4 su rigore). Negli anni successivi il Parma lo manda ancora in prestito in varie piazze di Serie C1 e Serie C2: , Crevalcore e , dove ha problemi con i tifosi a causa delle sue origini parmigiane.\nDopo una stagione nella , nel 1997 approda al , con cui ottiene la promozione in Serie B al termine del campionato 1997-1998. Rimane in Romagna fino all'ottobre 2000, ritrovando Alberto Cavasin che gli assegna nuovamente la fascia di capitano; nell'estate 1999 il tecnico veneto cerca di portarlo al , in Serie A, ma la trattativa non si concretizza.\nNell'autunno 2000 torna tra i cadetti con la maglia della ; schierato in prevalenza come terzino destro, disputa una stagione poco convincente alternandosi a Dra\u017een Boli\u0107, e colleziona 22 presenze in campionato.\nL'anno successivo, con l'arrivo di Zden\u011bk Zeman sulla panchina campana, finisce ai margini della rosa, e in aprile si trasferisce alla , con cui disputa tre partite di campionato e due ai play-out. Prosegue la carriera vestendo le maglie di Sora, Ivrea e Massese, e nel 2006 scende tra i dilettanti con la maglia del Fidenza, dove disputa le sue ultime tre stagioni (una in Serie D e due in Eccellenza).\nAllenatore.\nNel 2007, ancora tesserato come calciatore, diventa allenatore della formazione Juniores del Fidenza, e nel 2009 subentra ad Arnaldo Franzini sulla panchina della prima squadra. Rimane a Fidenza fino al termine della stagione 2011-2012 nella quale riesce ad ottenere la salvezza in Serie D, categoria nella quale il Fidenza era stato ripescato al termine della stagione precedente.\nNel maggio 2012 si accorda con il , squadra appena retrocessa in Eccellenza. Con i rossoneri ottiene la promozione in Serie D al termine della stagione 2013-2014.\nResta sulla panchina della squadra piacentina anche per le successive due stagioni; nel marzo 2016, a causa della precaria posizione in classifica, viene esonerato e sostituito da Luigi Galli. Dopo poco pi\u00f9 di un mese, tuttavia, viene richiamato dal Fiorenzuola, senza poter evitare la retrocessione in Eccellenza.\nNell'estate 2016 passa alla Vigor Carpaneto, sempre in provincia di Piacenza e sempre nel campionato di Eccellenza. Conduce la squadra alla vittoria in campionato, ottenendo la sua seconda promozione in Serie D; a seguito di un avvio di stagione negativo, tuttavia, viene esonerato il 5 ottobre 2017.\nNel novembre 2018 sostituisce Massimo Perazzi sulla panchina del Nibbiano&amp;Valtidone, squadra piacentina del campionato di Eccellenza, e vi resta fino al giugno 2020."}
{"id": "3914792", "revid": "1543377", "url": "https://it.wikipedia.org/wiki?curid=3914792", "title": "Kannagi - Crazy Shrine Maidens", "text": " \u00e8 un manga scritto e illustrato da Eri Takenashi. Serializzato da gennaio 2006 sulla rivista \"Comic Rex\" della Ichijinsha, ne sono stati tratti un anime di 13 episodi, prodotto dalla A-1 Pictures e andato in onda in Giappone tra ottobre e novembre 2008, una light novel e un OAV pubblicato a maggio 2009.\nIn Italia, il manga \u00e8 stato pubblicato dalla RW Edizioni sotto l'etichetta Goen.\nTrama.\nPer il progetto del club d'arte, lo studente Jin Mikuriya decide di scolpire una ragazza nel legno dell'albero sacro appena abbattuto di un tempio; tuttavia, la dea dell'albero, Nagi, si risveglia dopo un lungo sonno e si reincarna nella scultura. Dato che l'albero sacro non pu\u00f2 pi\u00f9 proteggere l'area circostante dalle impurit\u00e0, Nagi deve portare a termine la sua missione con l'aiuto di Jin e di una improvvisata squadra di esorcisti.\nMedia.\nManga.\n\"Kannagi\", scritto e illustrato da Eri Takenashi, comincia la serializzazione sulla rivista shonen \"Comic Rex\" di Ichijinsha il 9 dicembre 2005. Il primo tankobon viene pubblicato il 9 agosto 2006 e, fino all'8 novembre 2008, ne escono altri cinque in Giappone. Il manga \u00e8 stato sospeso a gennaio 2008 a causa di alcuni problemi di salute dell'autrice e ha ricominciato a essere pubblicato dal numero di \"Comic Rex\" di settembre 2011, ma non regolarmente e ha terminato la serializzazione nel settembre 2017.\nIn Italia, la Goen ha pubblicato la serie per la prima volta dal 28 novembre 2015 al 28 maggio 2021 nella collana \"Young Collection\".\nInternet radio show.\nUn Internet radio show per promuovere l'anime \u00e8 stato trasmesso dall'11 giugno 2008 al 7 aprile 2009, per un totale di dieci episodi. Nella serie erano ospiti Haruka Tomatsu (la voce di Nagi nell'anime), Hideyuki Kurata (lo sceneggiatore della serie animata) e Yutaka Yamamoto (il regista della serie). Le trasmissione vennero distribuite sul sito ufficiale dell'anime.\nAnime.\nUn adattamento anime prodotto dallo studio d'animazione A-1 Pictures, diretto da Yutaka Yamamoto e sceneggiato da Hideyuki Kurata, \u00e8 stato trasmesso in Giappone dal 4 ottobre al 27 dicembre 2008 su Tokyo MX e sulle altre emittenti affiliate per un totale di tredici episodi. La serie doveva andare in onda anche sul canale satellitare BS11 Digital, ma la trasmissione venne cancellata prima che iniziasse la messa in onda senza fornire alcuna spiegazione. Un OAV venne venduto in allegato con l'ultimo volume DVD della serie, uscito il 27 maggio 2009.\nLa sigla d'apertura \u00e8 , mentre quella di chiusura \u00e8 , entrambe cantate dalla doppiatrice di Nagi, Haruka Tomatsu.\nLight novel.\nUna light novel scritta da T\u014dka Takei e illustrata da Eri Takenashi e Kasumu Kirino, \u00e8 stata pubblicata da Ichijinsha sotto l'etichetta Ichijinsha Bunko il 20 dicembre 2008."}
{"id": "3914793", "revid": "123966785", "url": "https://it.wikipedia.org/wiki?curid=3914793", "title": "Gianni Migliorini", "text": "Carriera.\nLa sua carriera inizia nel 1991 in Serie C2 con il Trento e prosegue per diversi anni tra Serie C1 e Serie C2. Nel 1998 debutta in Serie B con la maglia della Reggiana. Nel gennaio del 2000 torna al Cittadella squadra nella quale aveva militato anni prima. Sotto la guida di Ezio Glerean vince i play-off di Serie C1 ottenendo la promozione in Serie B. Con i granata disputa due campionati nella serie cadetta, nelle due esperienze con il Cittadella totalizza 106 presenze complessive in campionato.\nNelle annate successive, si trasferisce prima al Taranto e poi al Ravenna, prima di tornare a giocare al Trento in Serie D. Dopo due annate si trasferisce nella squadra veronese del Domegliara contribuendo a portarla in Serie D e con la quale giocher\u00e0 per altre due stagioni. \nNel campionato di Serie D 2009-2010 si trasferisce al Citta di Jesolo seguendo poi la squadra nella stagione successiva allorquando si trasfer\u00ec a San Don\u00e0 di Piave mutando il suo nome Sandon\u00e0Jesolo. Con la nuova squadra raggiunse le semifinali play-off di Serie D. L'anno successivo si trasfer\u00ec al Mezzocorona sempre in Serie D.\nNella stagione 2012-2013 passa alla Sambonifacese dove gioca alcune gare ad inizio stagione, poi il 27 novembre 2012 viene \"promosso\" ad allenatore del club rossobl\u00f9 veronese.\nIl 25 maggio 2013 il presidente del Michele Lodi, ex Sambonifacese, lo chiama per il ruolo di vice allenatore. In seguito al repentino esonero di Antonio Sala, dopo la seconda giornata di campionato, Migliorini viene chiamato alla conduzione della squadra che disputa il campionato di Lega Pro Seconda Divisione, ma questa esperienza dura poche settimane poich\u00e9 Antonio Sala viene reintegrato nel suo ruolo d'allenatore.\nDal 2014 diviene il vice di Leonardo Colucci della Primavera del Bologna e successivamente lo segue nelle esperienze in Serie C con Reggiana, Pordenone e Vis Pesaro. Nel dicembre 2019 diventa l'allenatore del Sandon\u00e0 1922 in Eccellenza.\nNel giugno 2021 assume la guida del Treviso, ripescato in Eccellenza. Il 10 novembre, in seguito al pareggio per 3-3 a Istrana e con la squadra al quinto posto in classifica, viene sollevato dall'incarico."}
{"id": "3914794", "revid": "287204", "url": "https://it.wikipedia.org/wiki?curid=3914794", "title": "Borova Lada", "text": ""}
{"id": "3914796", "revid": "728843", "url": "https://it.wikipedia.org/wiki?curid=3914796", "title": "Divizion \u010cerny\u0161\u00ebva", "text": "La Divizion \u010cerny\u0161\u00ebva (in russo: \u0414\u0438\u0432\u0438\u0437\u0438\u043e\u043d \u0427\u0435\u0440\u043d\u044b\u0448\u0451\u0432\u0430), chiamata anche in inglese Chernyshev Division, appartiene alla Kontinental Hockey League e venne formata nel 2008. Dopo la riorganizzazione della lega nel 2009 venne inserita nella Eastern Conference. Il suo nome \u00e8 stato scelto in ricordo di Arkadij \u010cerny\u0161\u00ebv, bandiera dell'hockey sovietico membro della Hall of Fame della IIHF."}
{"id": "3914805", "revid": "486946", "url": "https://it.wikipedia.org/wiki?curid=3914805", "title": "Kannagi", "text": ""}
{"id": "3914808", "revid": "287204", "url": "https://it.wikipedia.org/wiki?curid=3914808", "title": "Bosice", "text": ""}
{"id": "3914818", "revid": "1005847", "url": "https://it.wikipedia.org/wiki?curid=3914818", "title": "William Hatcher", "text": " Membro della Fede Bahai Consegu\u00ec un Dottorato di ricerca in matematica presso la Universit\u00e0 di Neuch\u00e2tel e due lauree superiori alla Universit\u00e0 Vanderbilt in Tennessee. Specializzato nello studio delle combinazioni filosofiche tra scienza e religione, per oltre trent'anni ricopr\u00ec posizioni in universit\u00e0 del Nord America, Europa e Russia.\nFilosofia.\nAnche se ha dato un contributo significativo ai campi della matematica e della filosofia, Hatcher \u00e8 forse pi\u00f9 noto per lo sviluppo di una nuova prova dell'esistenza di Dio basata sulla logica di primo ordine, e per il suo contributo a favore di un sistema transculturale di etica.\nNei suoi libri \"Love, Power, and Justice\", e \"\", Hatcher tenta di dimostrare l'esistenza di Dio, affrontando molte delle critiche sollevate contro precedenti filosofi teisti. Mentre Hatcher ammette che il suo argomento non dimostra l'esistenza di Dio in una religione particolare, afferma per\u00f2 che la sua argomentazione supporta l'esistenza di un Dio che definisce come un unico, universale, e causa non causata.\nScritta nella logica di primo ordine, la prova di Hatcher sull'esistenza di Dio si basa su tre assiomi che egli chiama \"empiricamente fondati\" e un presupposto \"a priori\" che \"qualcosa esiste.\"\nGli assiomi sono:\nHatcher dimostra che la logica conseguenza di questi 3 assiomi, insieme al presupposto sopra citato, \u00e8 l'esistenza di una \"unica, universale, causa non causata\".\nLa prova di Hatcher pu\u00f2 essere scaricata qui\nNel corso di questo trattato, Hatcher si sforza di rendere espliciti le sue ipotesi (i suoi assiomi) e il suo modus operandi (la logica del primo ordine). A differenza di molte prove di Dio (a cominciare con la prova avanzata da Aristotele), la prova di Hatcher non si appella all'assurdit\u00e0 di una regressione infinita di cause. Hatcher sostiene che, poich\u00e9 la sua prova \u00e8 formulata in logica di primo ordine, si deve invalidare uno o pi\u00f9 dei suoi tre assiomi a base empirica, per confutarla. Allo stesso tempo, egli dimostra che fare cos\u00ec \u00e8 difficile in quanto ci si impegnerebbe in credenze non comunemente accettate dalla comunit\u00e0 scientifica, come ad esempio l'esistenza di sistemi non-causali (qualcosa non attualmente osservato).\nIn \"Love, Power and Justice\", Hatcher delinea un sistema di etica basato sul principio che vi \u00e8 una natura umana universale. Per comprovarlo, spiega come tutti i bambini appena nati rispondano positivamente all'amore e negativamente alla crudelt\u00e0 e all'odio.\nHatcher parla anche di valore intrinseco ed estrinseco. Il valore estrinseco non \u00e8 una propriet\u00e0 dell'oggetto stesso, ma \u00e8 un valore socialmente conferito, ad esempio, il valore dato dalla societ\u00e0 al denaro. Il valore intrinseco invece \u00e8 inseparabile dall'oggetto stesso. Mentre il valore estrinseco pu\u00f2 essere determinato mediante l'osservazione, il valore intrinseco viene scoperto con la riflessione. Hatcher crede che gli esseri umani abbiano un valore intrinseco, simile alla nozione kantiana della nostra umanit\u00e0. Afferma che se non scopriamo il nostro valore intrinseco, lo cerchiamo altrove, attraverso mezzi quali la concorrenza e l'antagonismo.\nRapporti con la Fede Bah\u00e1'\u00ed.\nHatcher scopr\u00ec la Fede Bah\u00e1'\u00ed da studente. Si associ\u00f2 alla fede Bah\u00e1'\u00ed nel 1957, scrivendo successivamente una lettera alla facolt\u00e0 di Yale che spiegava alla Divinity School dellUniversit\u00e0 di Yale, le sue ragioni per rifiutare di iscriversi presso la facolt\u00e0 dove era stato recentemente ammesso. Trascorse quindi i successivi decenni dedicandosi alla comunit\u00e0 Baha'i e al suo sviluppo amministrativo, a livello locale e nazionale, negli Stati Uniti, Svizzera, Russia e Canada.\nHatcher ha fatto parte dell'Assemblea spirituale Nazionale dei Baha'i del Canada (1983-1991), nonch\u00e9 delle Assemblee Spirituali Nazionali inaugurali della Svizzera (1962-65) e della Federazione Russa (1996). Ha vissuto in Russia dal 1993 al 1998. \u00c8 stato inoltre un membro fondatore della Associazione per gli Studi Bahai.\nAlla sua morte, in un messaggio di cordoglio, la Casa Universale di Giustizia (l'organismo internazionale che disciplina la Fede Bah\u00e1'\u00ed) dichiar\u00f2: \"il mondo Bah\u00e1'\u00ed ha perso una delle sue menti pi\u00f9 brillanti, una delle sue penne pi\u00f9 prolifiche...\"\nOpere.\nHatcher \u00e8 uno degli otto filosofi platonisti elencati dalla \"Encyclop\u00e9die Philosophique Universelle\" nella seconda met\u00e0 del XX secolo.\nHatcher \u00e8 autore di oltre cinquanta monografie, libri e articoli in scienze matematiche, logica e filosofia. Tra le sue pubblicazioni, si annoverano: \nCollegamenti esterni.\nSiti bah\u00e1'\u00ed\nSiti non bah\u00e1'\u00ed, "}
{"id": "3914823", "revid": "1342360", "url": "https://it.wikipedia.org/wiki?curid=3914823", "title": "Nederlands landskampioenschap 1931-1932", "text": "Il campionato era formato da cinquanta squadre e l' vince il titolo."}
{"id": "3914828", "revid": "287204", "url": "https://it.wikipedia.org/wiki?curid=3914828", "title": "Ugo Primate", "text": "Il suo nome si trova anche citato nella forma italianizzata Ugo Primate (o Ugo d'Orl\u00e9ans)\nBiografia.\nTipico rappresentante della classe dei \"clerici vagantes\", deve l'appellativo \"Primas\" alla \"primazia\" della sua produzione poetica scanzonata e goliardica.\nLa sua diffusa notoriet\u00e0 gli valse l'attribuzione di numerose opere di autori sconosciuti. Uomo colto (fu forse maestro di grammatica della scuola di Orl\u00e9ans) e imbevuto di cultura classica, Ugo Primate vag\u00f2 di citt\u00e0 in citt\u00e0, e fu a Le Mans, Tours, Reims, Beauvais, Sens e Parigi dove giunse nel 1142. Visse liberamente, in fuga perenne dall'aborrita povert\u00e0, fra il gioco, il bere, gli amori, gli eccessi della tavola: sono questi i temi che si ritrovano nelle sue composizioni, attraversate da una vena di satira amara, con occhio aperto sui piaceri della vita, vigile sulle miserie umane e sociali, l'infedelt\u00e0 degli amici, la corruzione ecclesiastica, nel rimpianto per la giovinezza sfiorita. A volte viene confuso (come fa Salimbene) con il suo collega l\"Archipoeta\"."}
{"id": "3914829", "revid": "717966", "url": "https://it.wikipedia.org/wiki?curid=3914829", "title": "William S. Hatcher", "text": ""}
{"id": "3914834", "revid": "287204", "url": "https://it.wikipedia.org/wiki?curid=3914834", "title": "Busanovice", "text": ""}
{"id": "3914836", "revid": "767487", "url": "https://it.wikipedia.org/wiki?curid=3914836", "title": "Arthur Chandler", "text": "Era soprannominato \"Channy\" \u00e8 anche il miglior realizzatore del Leicester City con 273 reti.\nCarriera.\nInizi\u00f2 la sua carriera nel Queens Park Rangers dove gioc\u00f2 dal 1920 al 1923. Importante per\u00f2 per la sua carriera fu l'approdo al Leicester City F.C., dove esord\u00ec all'et\u00e0 di 27 anni. La sua prima partita con le \"Volpi\" fu contro l'Hull City, pareggiata per 1-1. I suoi primi gol con la nuova maglia arrivarono due giorni dopo con una doppietta nel 5-0 finale contro lo Stoke City. Nella sua lunga carriera al Leicester, fatta di 13 stagioni, segn\u00f2 spesso pi\u00f9 di 30 gol a campionato, divenendo il miglior attaccante di tutti i tempi della squadra con 259 reti realizzate in 393 partite tra First e Second Division e in generale 273 reti in 419 partite comprendendo anche la FA Cup. Il 29 dicembre 1934 divenne anche il marcatore pi\u00f9 anziano della storia calcistica del Leicester City, segnando un gol contro il Wolverhampton Wanderers all'et\u00e0 di 39 anni e 34 giorni. Chiuse la sua carriera nel Notts County, in cui gioc\u00f2 mezza stagione 1935-1936. \u00c8 morto nella sua casa a Leicester nel giugno 1984 all'et\u00e0 di 88 anni."}
{"id": "3914837", "revid": "1342360", "url": "https://it.wikipedia.org/wiki?curid=3914837", "title": "Nederlands landskampioenschap 1932-1933", "text": "Il campionato era formato da cinquanta squadre e il Go Ahead vinse il titolo."}
{"id": "3914839", "revid": "1318658", "url": "https://it.wikipedia.org/wiki?curid=3914839", "title": "Bundesstra\u00dfe (Austria)", "text": "Le Bundesstra\u00dfe (lett. \"strada federale\" e classificate come B xxx), dal 2002 Landesstra\u00dfe B, sono le principali arterie stradali dell'Austria.\nStoria.\nPrima del 2002 erano gestite dalla societ\u00e0 federale ASFINAG.\nNel 2002 queste strade sono state cedute agli stati federati, facendole diventare cos\u00ec delle \"Landesstra\u00dfe\". Tuttavia, vengono ancora classificate con il prefisso B, per distinguerle dalle rimanenti \"Landesstra\u00dfe\" che vengono indicate con il prefisso L, ad eccezione dello stato del Vorarlberg, ove tutte le Bundesstra\u00dfe sono state classificate con il prefisso L."}
{"id": "3914842", "revid": "31269", "url": "https://it.wikipedia.org/wiki?curid=3914842", "title": "Yes Minister", "text": "Yes Minister \u00e8 una serie televisiva britannica in 22 episodi trasmessi per la prima volta nel corso di 3 stagioni dal 1980 al 1984. Vi ha partecipato, anche se in un solo episodio, l'attore David Warwick.\nProduzione.\nLa serie, ideata da Antony Jay e Jonathan Lynn, fu prodotta da British Broadcasting Corporation e girata a Londra in Inghilterra. Le musiche furono composte da Ronnie Hazlehurst.\nTra i registi della serie sono accreditati Peter Whitmore e Sydney Lotterby.\nDistribuzione.\nLa serie fu trasmessa in Gran Bretagna dal 1980 al 1984 sulla rete televisiva BBC Two. In Italia \u00e8 stata trasmessa su emittenti locali con il titolo \"Yes Minister\".\nAlcune delle uscite internazionali sono state:"}
{"id": "3914851", "revid": "46931", "url": "https://it.wikipedia.org/wiki?curid=3914851", "title": "MTV Undressed", "text": ""}
{"id": "3914852", "revid": "46931", "url": "https://it.wikipedia.org/wiki?curid=3914852", "title": "MTV's Undressed", "text": ""}
{"id": "3914854", "revid": "426330", "url": "https://it.wikipedia.org/wiki?curid=3914854", "title": "Nederlands landskampioenschap 1933-1934", "text": "Il campionato era formato da cinquanta squadre e l' vinse il titolo."}
{"id": "3914855", "revid": "510537", "url": "https://it.wikipedia.org/wiki?curid=3914855", "title": "Udometro", "text": ""}
{"id": "3914856", "revid": "446353", "url": "https://it.wikipedia.org/wiki?curid=3914856", "title": "Hr. Ms. De Ruyter", "text": "Hr. Ms. \"De Ruyter\" (dal nome dell'ammiraglio olandese Michiel de Ruyter) \u00e8 il nome dato ad un gran numero di unit\u00e0 navali della marina militare olandese:"}
{"id": "3914864", "revid": "1305772", "url": "https://it.wikipedia.org/wiki?curid=3914864", "title": "Frucht", "text": ""}
{"id": "3914865", "revid": "2033069", "url": "https://it.wikipedia.org/wiki?curid=3914865", "title": "Love, Inc.", "text": "Love, Inc. \u00e8 una serie televisiva statunitense in 22 episodi trasmessi per la prima volta nel corso di una sola stagione dal 2005 al 2006.\nProduzione.\nLa serie, ideata da Andrew Secunda, fu prodotta da Paramount Television, The Littlefield Co., Chase TV, Burg/Koules Productions e Chris Rock Entertainment e girata negli studios della Paramount a Los Angeles in California. Le musiche furono composte da Kurt Farquhar.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 2005 al 2006 sulla rete televisiva UPN. In Italia \u00e8 stata trasmessa dal 17 aprile 2006 su Paramount Comedy con il titolo \"Love, Inc.\".\nAlcune delle uscite internazionali sono state:"}
{"id": "3914872", "revid": "426330", "url": "https://it.wikipedia.org/wiki?curid=3914872", "title": "Nederlands landskampioenschap 1934-1935", "text": "Al campionato parteciparono cinquanta squadre e il vinse il titolo."}
{"id": "3914881", "revid": "1573940", "url": "https://it.wikipedia.org/wiki?curid=3914881", "title": "Pithecheir parvus", "text": "Il topo arboricolo della penisola malese (Pithecheir parvus ) \u00e8 un roditore della famiglia dei Muridi endemico della penisola malese.\nDescrizione.\nRoditore di medie dimensioni, con la lunghezza della testa e del corpo tra 156 e 175\u00a0mm, la lunghezza della coda tra 179 e 205\u00a0mm, la lunghezza del piede tra 26 e 30\u00a0mm, la lunghezza delle orecchie tra 15 e 19\u00a0mm e un peso fino a 135\u00a0g.\nLa pelliccia \u00e8 molto lunga e soffice, priva di peli spinosi e si estende per 18\u00a0mm oltre la base della coda. Le parti superiori sono rosse-brunastre, con la base dei peli color ardesia. Le parti ventrali sono bianco-crema con riflessi giallo-brunastri lungo i fianchi e sul mento. Le orecchie sono corte e semi-trasparenti. Il muso \u00e8 relativamente corto. I piedi cono color carne con il dorso ricoperto di piccoli peli bianchi. La coda \u00e8 pi\u00f9 lunga della testa e del corpo, ed \u00e8 priva di peli oltre la base. L'ultimo tratto dorsale \u00e8 liscio. Il cariotipo \u00e8 2n=50 FN=64.\nBiologia.\nComportamento.\n\u00c8 una specie arboricola e notturna.\nAlimentazione.\nSi nutre essenzialmente di parti vegetali.\nRiproduzione.\nLe femmine danno alla luce 2 piccoli alla volta per almeno 4 volte l'anno. Vengono trasportati rimanendo attaccati alle mammelle fino allo svezzamento. L'aspettativa di vita in cattivit\u00e0 \u00e8 di 3 anni.\nDistribuzione e habitat.\nQuesta specie \u00e8 diffusa nella penisola malese, a sud dell'istmo di Kra.\nVive nelle foreste tropicali umide o primarie fino a 1.200 metri di altitudine. Si trova anche in foreste secondarie, sebbene non \u00e8 noto il livello di tolleranza.\nStato di conservazione.\nLa IUCN Red List, considerato che non \u00e8 chiaro se possa sopravvivere in ambienti modificati all'interno del suo areale, classifica \"P.parvus\" come specie con dati insufficienti (DD)."}
{"id": "3914891", "revid": "125756026", "url": "https://it.wikipedia.org/wiki?curid=3914891", "title": "Rabadan", "text": "Il Rabadan \u00e8 il carnevale che ha luogo ogni anno nel centro storico della citt\u00e0 di Bellinzona. Unitamente ai carnevali di Basilea e di Lucerna il Rabadan \u00e8 uno dei pi\u00f9 importanti a livello svizzero. A livello del Cantone Ticino il carnevale di Bellinzona risulta comunque essere il pi\u00f9 importante, ed attira ogni anno molte persone provenienti anche da fuori cantone. Dall'edizione 2013 (150\u00aa edizione) il carnevale di Bellinzona \u00e8 gemellato con quello di Basilea.\nOrigine del nome.\nNel suo vocabolario, apparso nel 1843, Francesco Cherubini spiega che il nome \u201cRabbadan o Rabadan significa chiassata, romorio, baccano, romoreto\u201d. Il nome del carnevale bellinzonese ha infatti origine dal dialetto milanese, come confermato nel 1870 da Giuseppe Banfi, il quale lo definisce per\u00f2, nel suo dizionario, come \u201cfrastuono\u201d. Secondo altre fonti il termine citato ha per\u00f2 un'origine ben pi\u00f9 lontana, ossia addirittura fino al tempo delle crociate. Rabadan richiama in questo caso la festa islamica del Ramadan. Tale rito prevedeva infatti il digiuno e la preghiera durante tutte le ore del giorno, mentre al calar del sole ci si poteva dedicare al cibo, in un ambiente di festa e canti. I crociati provenienti dal nord Italia sarebbero cos\u00ec stati colpiti da questa parte della festa religiosa, cominciando a chiamare Rabadan ci\u00f2 che concerneva il baccano ed i bagordi. Il termine Rabadan pu\u00f2 per\u00f2 avere un ulteriore significato: esso sta anche ad indicare un uomo mal ridotto e a cui mancano le forze, come, appunto, una persona che digiuna. Il nome scelto per la manifestazione non riscosse per\u00f2 unanimi consensi, tanto che nel 1871 vi era la proposta di cambiare il nome in \u201cValigia delle Indie\u201d. Le argomentazioni a sostegno di tale idea ritenevano che il nome Rabadan fosse \u201ctroppo plebeo\u201d. Nel 1871 Luigi Borgomainerio ed Ettore Mangili (poeta dialettale milanese), nell'intenzione di scongiurare un cambio di nome, fondarono cos\u00ec un giornale carnascialesco chiamato, appunto, Rabadan. \nLa tradizione vuole che il nome Rabadan appaia ufficialmente nel 1874.\nStoria del Rabadan.\nIl carnevale di Bellinzona nasce nel 1862. Il 7 febbraio del 1862 nacque infatti la \u201cSociet\u00e0 dell'osso\u201d che, con il suo comitato ed il suo programma, si prefiggeva di creare allegria in modo del tutto gratuito. Tale societ\u00e0 ricevette per\u00f2 delle forti critiche da una parte della popolazione bellinzonese, in quanto essi (gli abitanti di Bellinzona) ritenevano inaccettabile che le persone fossero motivo di scherno a causa delle loro caratteristiche fisiche, in particolar modo se si trattava di donne.\nLa protesta e le critiche mosse al primo carnevale cittadino non ebbero per\u00f2 un grande successo, dato che la scena politica della Bellinzona era dominata da vari problemi circa la decisione della scelta di un'ubicazione consona alla costruzione della stazione ferroviaria.\nIl veglione di carnevale tenutosi nel 1864 non ebbe grande successo. L'allegria che stava per invadere le vie della citt\u00e0 venne infatti smorzata dal governo cantonale (che in quel periodo aveva la propria sede a Lugano), il quale, poche settimane prima dell'inizio dei festeggiamenti, ordin\u00f2 l'arresto di sette bellinzonesi a seguito di un tafferuglio scoppiato al teatro Sociale, prima della messa in scena di uno spettacolo. Il municipio cittadino, unitamente ai propri cittadini, si dichiar\u00f2 contrario al provvedimento assunto dal governo ticinese, ma questo non pot\u00e9 cambiare l'esito della decisione cantonale. Il 12 febbraio dello stesso anno vi fu inoltre la morte del sindaco Giovanni Mariotti, fatto questo che non contribu\u00ec certamente alla buona riuscita del carnevale.\nIl 2 marzo 1865 furono organizzati dei giochi goliardici e vennero distribuiti risotto e salsicce, preparati da un gruppetto di cuochi al termine della loro personalissima sfilata. Durante il pranzo suon\u00f2 la banda cittadina ed alla sera venne pure proposto uno spettacolo pirotecnico.\nUn anno importante per il Rabadan fu il 1874 per due eventi. Il primo fu la fine dei lavori di costruzione del Viale della Stazione, le cui dimensioni (in particolar modo l'ampiezza) sembravano essere state decise in modo da garantire il passaggio dei carri di carnevale.\nL'altro evento che caratterizz\u00f2 la scena carnascialesca cittadina fu la fondazione della Societ\u00e0 Rabadan, organizzazione che si dava ora una certa professionalit\u00e0, mentre in passato l'organizzazione presentava uno stampo maggiormente amatoriale.\nNegli anni successivi, complici alcuni disguidi e problemi organizzativi, il Rabadan non fu celebrato in grande stile.\nArriv\u00f2 per\u00f2 l'edizione del 1880 ad invertire la tendenza: essa vide infatti lo svolgimento di serate danzanti in una struttura appositamente costruita per il carnevale e posta in piazza San Rocco. Nella struttura danzarono anche, durante l'ultima serata, i membri del Consiglio di Stato ticinese, dopo una sontuosa cena in un albergo della Turrita ed una rappresentazione teatrale al teatro Sociale.\nDurante questi anni prese piede l'idea del \u201cdivertirsi beneficando\": gli utili guadagnati durante tutta la manifestazione fu infatti deciso che venissero devoluti in beneficenza.\nNel 1885 nacque, a causa della rivalit\u00e0 tra il nord ed il sud di Bellinzona, \"la Societ\u00e0 carnevalesca del Nord. Il palcoscenico del carnevale era per\u00f2 solamente una rivalit\u00e0 di facciata, in quanto la rivalit\u00e0 pi\u00f9 grande verteva sulle diverse opinioni circa il luogo in cui era stata costruita la stazione ferroviaria. Questa societ\u00e0 trovo comunque un accordo con la Societ\u00e0 Rabadan gi\u00e0 nel 1888. Questa tregua dur\u00f2 per\u00f2 solo fino all'edizione del 1893, dove le due societ\u00e0 si trovarono a distribuire risotto in due diverse piazze cittadine, ossia piazza San Rocco per la Societ\u00e0 Rabadan e piazza del Sole per la Societ\u00e0 del Nord. La societ\u00e0 Rabadan organizz\u00f2 inoltre uno spettacolo comico ed una corsa di cavalli. Nel 1895 la stessa societ\u00e0 organizz\u00f2 una risottata sia in piazza San Rocco che in piazza Collegiata, atto questo mirato a dimostrare la propria supremazia nei confronti della societ\u00e0 avversaria, la quale distribu\u00ec risotto solamente in piazza del Sole.\nCon l'inizio del Novecento il Teatro Sociale inizi\u00f2 a perdere la sua importanza come luogo di ritrovo nel periodo del Rabadan, le persone si recavano ora maggiormente negli esercizi pubblici del centro cittadino, dove venivano organizzate cene con ricchi menu e feste danzanti.\nPer festeggiare il 25\u00b0, nel 1906, venne comunque organizzato uno spettacolo comico-musicale al teatro cittadino, il quale ironizzava sul conflitto tra le due societ\u00e0 che organizzavano il carnevale. Non mancarono comunque la sfilata dei carri, gare e giochi di vario tipo e il tradizionale risotto servito nelle piazze cittadine.\nDopo gli sfarzosi bagordi della 25\u00aa edizione il carnevale di Bellinzona ebbe una fase di declino, a causa della quale nacque a Giubiasco, il 10 luglio 1910, la societ\u00e0 Rabadan II, la quale port\u00f2 a Giubiasco la tradizionale sfilata dei carri e gli altri avvenimenti legati al carnevale, come ad esempio la corsa degli asini.\nIl periodo negativo del Rabadan si acutizz\u00f2 inoltre con la riduzione delle vacanze degli impiegati della ferrovia, che ora non potevano sempre festeggiare il carnevale, e con lo scoppio della prima guerra mondiale. I problemi economici che ne conseguirono fecero cos\u00ec passare in secondo piano il carnevale della Turrita.\nUna svolta arriv\u00f2, seppur non senza feroci polemiche, nel 1922, anno nel quale il Rabadan riprese ad essere una manifestazione allegra e che attirava molte persone. Le polemiche al riguardo concernevano il fatto che molte famiglie ed aziende si trovavano in una situazione economicamente difficile, risentendo degli effetti che la fine della prima guerra mondiale aveva portato con s\u00e9. Nonostante ci\u00f2 l'11 febbraio 1922 il re del carnevale apr\u00ec i festeggiamenti.\nNell'edizione del 1930 furono ben 10000 le persone che accorsero sui marciapiedi di Viale Stazione ad assistere alla sfilata di ben 21 carri allegorici, tra i quali comparve anche una satira sul finto pellerossa Tawanna Ray.\nLa festa organizzata per il 50\u00b0 Rabadan fu caratterizzata dalla neve, che cadde copiosa sulla citt\u00e0. Il corteo dei carri si svolse comunque senza troppi intoppi, e si pot\u00e9 contare anche sui locali del Cinema Forum come ritrovo per balli e concorsi che premiavano la miglior maschera.\nIl carnevale bellinzonese prosegue cos\u00ec tra alti e bassi fino allo scoppio della seconda guerra mondiale. In questo periodo il Rabadan percorre un altro periodo di crisi, dato che, ad esempio, le provviste erano razionate e parecchi uomini erano stati mandati a difendere i confini svizzeri (la cosiddetta \u201cmobilitazione generale\u201d).\nQuest'ennesima crisi si risolse per\u00f2 nel 1947, anno in cui la tradizione del Rabadan venne ripresa.\nL'edizione del 1954 vide l'ascesa al trono del re Primo Beltraminelli, il quale ricopr\u00ec la carica di monarca per ben 34 anni, un record finora imbattuto.\nCorreva invece l'anno 1958 quando la prima guggenmusik del cantone Ticino nacque proprio a Bellinzona con il nome di \u201cCiod Stonaa\u201d (letteralmente \u201cchiodi stonati\u201d), in quanto i cittadini di Bellinzona venivano soprannominati \u201cciod\u201d. I fondatori furono Otto Schwarz ed Emilio Imperatori ed erano presenti alcuni musicisti provenienti da Lucerna, ove la tradizione delle guggen era ben pi\u00f9 radicata.\nNel 1963 il Rabadan raggiunge il secolo di esistenza e durante tale edizione sfilano oltre 40 gruppi e carri.\nDopo il 100 anni il carnevale della Turrita comincia ad incamerare una serie di crescenti ed importanti successi, fino a raggiungere il 125\u00ba anno di attivit\u00e0, per cui il trionfo della festa e l'importanza che essa ricopre per i bellinzonesi pare ormai totalmente consolidata.\nIl Rabadan oggi.\nNel 2013 il Rabadan \u00e8 giunto alla sua 150\u00aa edizione, festeggiata in grande stile anche grazie alla cerimonia d'apertura ideata da Daniele Finzi Pasca.\nIl carnevale di Bellinzona si apre ogni anno il gioved\u00ec grasso, per concludersi marted\u00ec grasso.\nDurante questi giorni di festa, nella capitale ticinese ci sono svariate manifestazioni come la sfilata dei bambini delle scuole cittadine e di altri comuni il venerd\u00ec pomeriggio, delle guggen il sabato pomeriggio e quella dei carri e dei gruppi la domenica pomeriggio.\nNon mancano inoltre appuntamenti come la cosiddetta citt\u00e0 dei bambini il luned\u00ec pomeriggio, il tiro alla fune la sera stessa, la distribuzione gratuita di risotto e luganighe marted\u00ec a pranzo e la visita alla casa anziani cittadina da parte della corte.\nL'attuale presidente della societ\u00e0 Rabadan \u00e8 il signor Bixio Caprara, subentrato in carica nel mese di maggio 2012 al signor Tiziano Scolari, il quale ha rassegnato le dimissioni.\nIl ruolo di Sua maest\u00e0 Re Rabadan \u00e8 stato ricoperto dal signor Dante Pesciallo dall'edizione numero 140 alla numero 150, mentre la Regina \u00e8 rappresentata dalla signora Giovanna Guidotti. Al termine della 150\u00aa edizione del Rabadan, svoltasi dal 7 al 12 febbraio 2013, Dante Pesciallo ha rassegnato le dimissioni dal ruolo di Re. Il comitato della societ\u00e0 Rabadan \u00e8 quindi stato alla ricerca di un successore per questa importante carica, affidata il 27 febbraio 2014, nel corso della cerimonia di apertura della 151\u00aa edizione del Rabadan, al signor Renato Dotta. Il ruolo di Regina \u00e8 inoltre stato affidato a Diana Guidotti, gi\u00e0 conosciuta nel ruolo di damigella."}
{"id": "3914894", "revid": "1859064", "url": "https://it.wikipedia.org/wiki?curid=3914894", "title": "Viv Albertine", "text": "Biografia.\nLa madre di Viv era di origini svizzere e il padre di origini francesi. Nasce in Australia, ma cresce a nord di Londra dove frequenta le scuole elementarie medie a Muswell Hill e, a diciassette anni, si iscrive alla Scuola d'Arte di Hornsey, dove frequenta un corso base e successivamente si iscrive alla Chelsea School of Art dove frequenta un corso sulla moda e design tessile.\nNel 1976 durante gli studi a Chelsea, collabora alla fondazione del gruppo punk rock Flowers of Romance insieme a Sid Vicious.\nNel 1977 entra nella band The Slits dopo l'abbandono della chitarrista Kate Korus. Nel 1980, durante la sua militanza nei The Slits, contribuisce all'album \"E Pluribus Unum\" degli American 49. Nel 1981 appare nell'omonimo album di debutto della band New Age Steppers.\nNel 1982 appare come special guest nell'album \"Revenge of the Underdog\" del progetto reggae Singer &amp; Player. Nello stesso anno abbandona il gruppo The Slits.\nNel 2009 inizia ad esibirsi nei locali di Londra presentando nuovo materiale. Nel 2010 partecipa all'album \"We Were So Turned On: A Tribute to David Bowie\" con una cover di \"A Letter to Hermione\". Nello stesso anno pubblica il suo primo EP solista \"Flesh\" e due singoli natalizi, \"Home sweet home (At Christmas)\" e \"When It Was Nice\".\nNota \u00e8 la sua relazione con Mick Jones, chitarrista del gruppo The Clash; lei stessa ha dichiarato che la canzone \"Train in Vain\" \u00e8 stata scritta dopo la loro separazione da Mick Jones.\nLa canzone \"I Don't Believe In Love\" \u00e8 stata scritta da Viv Albertine dopo la morte del padre.\nCarriera televisiva e cinematografica.\nNel 1982 inizia gli studi di cinematografia a Londra e lavora come regista, specialmente per la televisione, negli anni ottanta e novanta con la BBC e la British Film Institute.\nNel 1991 scrive e dirige un cortometraggio, Coping with cupid prodotto dalla British Film Institute.\nDal 2010 inizia a collaborare con la regista Joanna Hogg:\nLa prima delle loro collaborazioni sar\u00e0 la partecipazione di Albertina alla colonna sonora del film Archipelago della Hogg.\nNel 2012 partecipa, questa volta come attrice, al film London Project accanto all'attore Tom Hiddleston. Il film \u00e8 stato premiato nel 2013 al Festival del film Locarno e sar\u00e0 poi pubblicato nel 2014."}
{"id": "3914895", "revid": "110157", "url": "https://it.wikipedia.org/wiki?curid=3914895", "title": "Robert Frucht", "text": "\u00c8 noto per il grafo di Frucht ed il teorema di Frucht.\nBiografia.\nNato a Brno, si trasfer\u00ec con la famiglia a Berlino nel 1908. Nel 1924 entr\u00f2 all'universit\u00e0 di Berlino, dove conobbe Issai Schur che lo indirizz\u00f2 alla teoria dei gruppi. Dopo aver svolto il lavoro di attuario a Trieste, nel 1938 lascia l'Italia a causa delle leggi razziali fasciste. Si sposta prima in Argentina e poi in Cile."}
{"id": "3914896", "revid": "426330", "url": "https://it.wikipedia.org/wiki?curid=3914896", "title": "Nederlands landskampioenschap 1935-1936", "text": "Il campionato era formato da cinquanta squadre e il vinse il titolo."}
{"id": "3914903", "revid": "1573940", "url": "https://it.wikipedia.org/wiki?curid=3914903", "title": "Pithecheir melanurus", "text": "Il topo arboricolo di Giava (Pithecheir melanurus ) \u00e8 un roditore della famiglia dei Muridi endemico dell'isola di Giava.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 148 e 180\u00a0mm, la lunghezza della coda tra 172 e 215\u00a0mm, la lunghezza del piede tra 26 e 32\u00a0mm, la lunghezza delle orecchie tra 18 e 20\u00a0mm e un peso fino a 135\u00a0g.\nAspetto.\nLa pelliccia \u00e8 molto lunga e soffice. Le parti dorsali sono rossicce, con la base dei peli grigia scura, mentre le parti ventrali sono bianche. Le orecchie ed i piedi sono rossicci. La coda \u00e8 pi\u00f9 lunga della testa e del corpo ed \u00e8 uniformemente scura.\nBiologia.\nComportamento.\n\u00c8 una specie arboricola. Costruisce nidi globulari di foglie o muschio sui rami o nei tronchi cavi degli alberi.\nRiproduzione.\nLe femmine danno alla luce un piccolo alla volta.\nDistribuzione e habitat.\nQuesta specie \u00e8 diffusa nella parte occidentale dell'isola di Giava. Non \u00e8 invece presente su Sumatra, come erroneamente indicato da pi\u00f9 autori.\nVive probabilmente nelle foreste tropicali fino a 1.200 metri di altitudine.\nStato di conservazione.\nLa IUCN Red List, considerato l'areale limitato e frammentato e il continuo declino nella qualit\u00e0 del proprio habitat, classifica \"P.melanurus\" come specie vulnerabile (VU)."}
{"id": "3914909", "revid": "508036", "url": "https://it.wikipedia.org/wiki?curid=3914909", "title": "Alessandra Flora", "text": "Alla Siae risultano depositate a suo nome quasi 50 canzoni; tra i maggiori successi aventi la sua firma si ricordano in particolare quelli di Gianni Morandi, Raf, Noemi, Nina Zilli, Malika Ayane, Emma Marrone e Arisa.\u00c8 l\u2019unica autrice donna ad avere all\u2019attivo 5 partecipazioni al Festival di Sanremo.\nBiografia.\nSi approccia alla musica, in particolare al pianoforte, all'et\u00e0 di 6 anni. Laureatasi a 23 anni in giurisprudenza, inizia a spostarsi tra Milano, Firenze, Londra e Roma; inizia quindi nel 1998 a gestire per 8 anni l'azienda di famiglia. Nel 2000 frequenta un corso di autori e compositori presso il CET di Mogol, dove inizia a collaborare con il figlio di Mogol, Alfredo Rapetti in arte Cheope: tale collaborazione vede come massima realizzazione il brano \"Dimmi adesso con chi sei\" scritto per la musica da Alessandra Flora e per il testo da Cheope e da Alessandra Flora. Negli anni successivi Alessandra Flora scrive anche per Mario Rosini, Marta S\u00e1nchez e Karima. Nel 2006 si trasferisce a Firenze dove apre un hotel di design.\nNel 2012 scrive per Noemi, insieme a Marco Ciappelli, il brano \"In un giorno qualunque\" estratto come singolo da \"RossoNoemi - 2012 Edition\", riedizione di \"RossoNoemi\", album certificato disco di platino con oltre 60.000 copie vendute; il brano viene registrato anche in versione live nell'album \"RossoLive\", sempre di Noemi, disco che raggiunge le 25.000 copie vendute. Nello stesso anno \u00e8 tra gli autori de \"La casa sull'albero\" brano inserito nell'album \"L'amore \u00e8 femmina\" di Nina Zilli certificato disco d'oro con oltre 30.000 copie vendute. Il 30 ottobre dello stesso anno \u00e8 tra gli autori de \"Il valore del momento\" di Bungaro cantato in duetto con l'artista brasiliana Mi\u00facha brano inserito nell'album omonimo. Il 1\u00ba ottobre 2013 \u00e8 autrice della musica e del testo di \"Sono un \"ti amo\"\" brano inserito nell'album \"Bisogna vivere\" di Gianni Morandi.\nAl Festival di Sanremo 2014 \u00e8 autrice della musica e del testo con Nina Zilli e Marco Ciappelli del brano \"Cos\u00ec lontano\" di Giuliano Palma.\nAl Festival di Sanremo 2015 \u00e8 autrice della musica con Giovanni Caccamo del brano Adesso e qui (nostalgico presente) di Malika Ayane,premiato con il Terzo Posto e il Premio della Critica del Festival della canzone italiana \"Mia Martini\"\nNel 2015 \u00e8 coautrice, inoltre, di \"#RLL (riprenditi le lacrime)\", secondo estratto dal disco \"Frasi &amp; fumo\" di Nina Zilli, \"Rimani tu\", singolo di lancio del nuovo album di Raf, e \"Finalmente\", inserito nell'album \"Adesso\" di Emma Marrone.\nNel 2016 \u00e8 autrice sia del testo che della musica di \"Mentre aspetto che ritorni\" per Noemi, traccia numero 7 del disco \"Cuore d'artista\"."}
{"id": "3914917", "revid": "93775725", "url": "https://it.wikipedia.org/wiki?curid=3914917", "title": "Assur-nadin-apli", "text": ""}
{"id": "3914918", "revid": "2033069", "url": "https://it.wikipedia.org/wiki?curid=3914918", "title": "Lucy Show", "text": "Lucy Show (\"The Lucy Show\") \u00e8 una serie televisiva statunitense in 156 episodi trasmessi per la prima volta nel corso di 6 stagioni dal 1962 al 1968. Segu\u00ec ad altre due serie con protagonista Lucille Ball: \"Lucy ed io\" (1951-1957) e \"The Lucy-Desi Comedy Hour\" (1957-1960).\nProduzione.\nLa serie, ideata da Bob Carroll Jr., Madelyn Davis, Bob Schiller, Bob Weiskopf e Lucille Ball, fu prodotta da Desilu Productions (1962-1967) e Paramount Television (1968) e girata negli studios della Desilu a Culver City e della Paramount a Hollywood in California. Le musiche furono composte da Wilbur Hatch.\nTra i registi della serie sono accreditati Jack Donohue (93 episodi, 1962-1968) e Maury Thompson (46 episodi, 1965-1967)\nDistribuzione.\nLa serie fu trasmessa negli Stati Uniti dal 1962 al 1968 sulla rete televisiva CBS. In Italia \u00e8 stata trasmessa su Rete 4 con il titolo \"Lucy Show\".\nAlcune delle uscite internazionali sono state:"}
{"id": "3914919", "revid": "46931", "url": "https://it.wikipedia.org/wiki?curid=3914919", "title": "The Lucy Show", "text": ""}
{"id": "3914921", "revid": "112092121", "url": "https://it.wikipedia.org/wiki?curid=3914921", "title": "Gentes (programma televisivo)", "text": "Gentes \u00e8 stato un programma televisivo italiano condotto da Elena Guarnieri e andato in onda su Rete 4, inizialmente nella prima serata del gioved\u00ec e poi nella seconda serata del mercoled\u00ec, dal 2001 al 2008. Nel corso delle sue stagioni, il programma \u00e8 stato proposto nuovamente anche in prima serata.\nLa prima puntata \u00e8 stata trasmessa il 30 agosto 2001.\nLa trasmissione.\nIl programma raccontava, attraverso dei documentari, degli usi e costumi delle varie tradizioni popolari. In studio, la conduttrice moderava una discussione animata da alcuni ospiti riguardanti gli usi e costumi della zona illustrata dai servizi, che potevano trattare temi locali come la tradizionale Corsa degli Scalzi di Cabras, ma anche internazionali, come nel caso della corsa dei tori di Pamplona.\nLa trasmissione \u00e8 stata ideata e prodotta da Giuseppe Feyles.\nLa sigla della trasmissione era \"Ritmo\" di Carolina M\u00e1rquez."}
{"id": "3914951", "revid": "287204", "url": "https://it.wikipedia.org/wiki?curid=3914951", "title": "Golbey \u00c9pinal Thaon Vosges", "text": "IL GET Vosges \u00e8 una societ\u00e0 cestistica avente sede a \u00c9pinal, in Francia.\nStoria.\nLa societ\u00e0 attuale, fondata nel 2006, \u00e8 erede dell'Association Sportive Golb\u00e9enn, nata nel 1937. Nel 1978 ha mutato denominazione in Association Sportive Golbey-\u00c9pinal (ASGE), e dal 2006 \u00e8 nota come GET Vosges in virt\u00f9 della fusione tra ASGE e ES Thaon Basket.\nNel 1996-97 ha disputato per la prima volta la Pro B, secondo livello del campionato francese; ha militato nella categoria anche nelle stagioni 2004-2005 e 2005-2006.\nNel 1998 ha raggiunto le semifinali della Coppa di Francia."}
{"id": "3914956", "revid": "92924660", "url": "https://it.wikipedia.org/wiki?curid=3914956", "title": "Campionato di calcio della Repubblica Socialista Sovietica d'Estonia 1966", "text": "Il Campionato di calcio della Repubblica Socialista Sovietica d'Estonia 1966 era la massima divisione del campionato estone ed era un campionato regionale sovietico. La vittoria finale and\u00f2 al BLTSK che vinse l'ottavo titolo della sua storia.\nFormula.\nEra formato da dieci squadre: ogni formazione si incontrava le altre in gironi di andata e ritorno, per un totale di 18 incontri. Erano previsti due punti per la vittoria e uno per il pareggio."}
{"id": "3914957", "revid": "709565", "url": "https://it.wikipedia.org/wiki?curid=3914957", "title": "Episodi di Awake", "text": "La prima ed unica stagione della serie televisiva Awake \u00e8 stata trasmessa sulla rete NBC dal 1\u00ba marzo al 24 maggio 2012. L'episodio pilota era gi\u00e0 stato distribuito online dal 16 febbraio 2012.\nIn Italia la serie \u00e8 stata trasmessa in prima visione sul canale satellitare Fox Crime dal 13 dicembre 2012 al 7 marzo 2013.\n\"Vite parallele\".\nTrama.\nIl Detective Britten, inizia a raccontare ai suoi due psichiatri il dramma dell'incidente e ad esporre questa esperienza delle due realt\u00e0, mentre i due diffidano diffidano questo modo di vedere le cose, Britten lo vede come un ottimo metodo per elaborare il lutto di sua moglie e suo figlio ma anche per risolvere i casi di omicidio di tutti giorni.\n\"Punti di vista\".\nTrama.\nBritten nella realt\u00e0 rossa, indaga sull'omicidio di un noto e famoso medico e comincia a conoscere il Detective Vega, durante le stesse indagini viene colpito dall'affermazione di un senza tetto che dice di aver visto un uomo piccolo che stava uccidendo un uomo. Britten ne rimane tanto colpito da cominciare a indagare di nascosto a questo \"Piccoletto\" e anche gli psichiatri diffidano del suo comportamento. Alla fine dell'episodio si possono vedere il Capo della Polizia \"Kessell\" e il Capo distretto di Britten che discutono sui metodi usati per eliminare Britten e la Capo distretto di Britten chiede a Kessell, inviperito per un possibile ritorno di memoria di Britten, se per l'attentato hanno usato un uomo \"Piccoletto\": lui risponde che l'uomo era in realt\u00e0 molto basso.\n\"Colpevole\".\nTrama.\nRex viene rapito da un detenuto che Michael arresto' anni prima; Michael viene contattato dal detenuto, si incontrano e, proprio quando lui sta per dire a Michael dove si trova il figlio, dei poliziotti che l'avevano seguito, gli sparano e lo uccidono; Michael riesce a rintracciarlo nella sua realt\u00e0 secondaria: il detenuto \u00e8 ancora in carcere, riesce a farsi dire il luogo dove Rex \u00e8 intrappolato: Michael riesce a trovarlo e salvarlo appena in tempo, Rex viene trovato disidratato e quasi in fin di vita: aveva anche lasciato un video-messaggio a chiunque lo trovasse (dava gi\u00e0 per scontato che sarebbe morto), nel messaggio rivela al padre che lo vuole bene nonostante in quel periodo fossero molto distanti."}
{"id": "3914959", "revid": "1573940", "url": "https://it.wikipedia.org/wiki?curid=3914959", "title": "Hadromys humei", "text": "Hadromys humei () \u00e8 un roditore della famiglia dei Muridi endemico dell'India.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 118 e 125\u00a0mm, la lunghezza della coda di 106\u00a0mm, la lunghezza del piede tra 25 e 26,5\u00a0mm e la lunghezza delle orecchie di 12\u00a0mm.\nAspetto.\nLa pelliccia \u00e8 soffice, priva di peli spinosi. Il colore delle parti dorsali \u00e8 grigio-brizzolato, pi\u00f9 chiaro sulla testa e con dei riflessi rossicci sul fondo schiena, mentre le parti ventrali sono giallastre o arancioni, con la base dei peli color ardesia. Le parti interne delle anche e la base della coda sono rossicce. I piedi sono bianchi-giallastri. Le orecchie sono grandi e arrotondate, finemente ricoperte di piccoli peli nerastri; un ciuffo indistinto di peli con la punta arancione \u00e8 presente davanti al padiglione auricolare. La coda \u00e8 pi\u00f9 corta della testa e del corpo, ricoperta densamente di peli, nera sopra e bianca sotto.\nBiologia.\nComportamento.\n\u00c8 una specie notturna e fossoria.\nAlimentazione.\nSi nutre di germogli teneri e di foglie.\nRiproduzione.\nSi riproduce a settembre ed ottobre.\nDistribuzione e habitat.\nQuesta specie \u00e8 diffusa negli stati indiani dell'Assam e di Manipur.\nVive nelle foreste umide decidue e nelle foreste tropicali sempreverdi tra 900 e 1.300 metri di altitudine.\nStato di conservazione.\nLa IUCN Red List, considerato l'areale ridotto e il continuo degrado nella qualit\u00e0 del proprio habitat, classifica \"H.humei\" come specie in pericolo (EN)."}
{"id": "3914961", "revid": "767487", "url": "https://it.wikipedia.org/wiki?curid=3914961", "title": "Hints Allegations and Things Left Unsaid", "text": "Hints Allegations and Things Left Unsaid \u00e8 l'album di debutto dei Collective Soul, pubblicato in un primo tempo sotto l'etichetta Rising Storm Records nel 1993 e ripubblicata nel 1994 dall'Atlantic Records."}
{"id": "3914962", "revid": "93775700", "url": "https://it.wikipedia.org/wiki?curid=3914962", "title": "Assur-nirari III", "text": ""}
{"id": "3914963", "revid": "1573940", "url": "https://it.wikipedia.org/wiki?curid=3914963", "title": "Hadromys yunnanensis", "text": "Il ratto dello Yunnan (Hadromys yunnanensis ) \u00e8 un roditore della famiglia dei Muridi endemico della provincia cinese dello Yunnan.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 123 e 140\u00a0mm, la lunghezza della coda tra 114 e 132\u00a0mm, la lunghezza del piede tra 24 e 27\u00a0mm, la lunghezza delle orecchie tra 15 e 20\u00a0mm e un peso fino a 77\u00a0g.\nAspetto.\nLa pelliccia \u00e8 soffice e densa. Le parti superiori sono bruno-grigiastre scure, cosparse di peli nerastri, giallastri e bianchi, il colore tende al rossiccio lungo la schiena. Sono presenti delle chiazze giallastre sulle guance. Le parti ventrali sono bianche. Le zampe sono lunghe e sottili. La coda \u00e8 pi\u00f9 corta della testa e del corpo, \u00e8 marrone sopra e bianca sotto.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nella provincia cinese dello Yunnan occidentale.\nVive ad altitudine tra 970 e 1.300 metri di altitudine.\nStato di conservazione.\nLa IUCN Red List, considerato che ci sono poche informazioni circa l'estensione del suo areale, lo stato della popolazione e i requisiti ecologici, classifica \"H.yunnanensis\" come specie con dati insufficienti (DD)."}
{"id": "3914964", "revid": "190578", "url": "https://it.wikipedia.org/wiki?curid=3914964", "title": "Cesare Candi", "text": "Biografia.\nNato a Bologna il 5 marzo 1869 da Angelo e Virginia Billi, Cesare Candi rimase orfano di padre nel 1884: a sostenere la famiglia, oltre alla madre, provvedeva il fratello maggiore Oreste Candi (Minerbio 1865 - Genova 1938) ed egli stesso con il suo primo impiego da apprendista presso la bottega di Raffaele Fiorini.\nNel 1888 decise di abbandonare la sua citt\u00e0 natale per raggiungere il fratello Oreste da poco stabilitosi a Genova, trovando impiego nella piccola fabbrica artigianale di strumenti a plettro \"Fratelli Barberis\", situata in Salita Santa Caterina.\nDopo pochi anni, incoraggiato dall'allora liutaio decano genovese Eugenio Praga a mettersi in proprio, apr\u00ec bottega assieme al fratello in via dei Servi al numero 54; in questi anni la sua produzione \u00e8 rivolta soprattutto a chitarre e mandolini, talvolta forniti di decorazioni in ebano e avorio.\nSposatosi nel 1896 con Rosa Castello, inizia a vendere i primi strumenti ad arco e trasferisce famiglia e bottega in Piazza Sarzano al civico 26: con l'inizio del nuovo secolo e con l'aumento della richiesta di strumenti apre bottega prima in Salita del Prione, quindi in via di Porta Soprana che sar\u00e0 la sua sede definitiva.\nPremiato alle esposizioni nel 1906 di Milano e Bologna nel 1907, Candi trover\u00e0 riconoscimento internazionale al termine della Grande Guerra per mezzo di uno strumento finemente decorato, che susciter\u00e0 unanime ammirazione in tutto l'ambiente liutario.\nCon la scomparsa di Enrico Rocca, avvenuta nel 1915, Candi diventa il liutaio pi\u00f9 in vista a Genova e di fatto gli succede nella conservazione del violino di Paganini, il famoso \"Cannone\" costruito da Giuseppe Guarneri del Ges\u00f9 a Cremona nel 1743, conservato a Genova a Palazzo Doria-Tursi, di cui ne curer\u00e0 il restauro nel 1937 in occasione delle celebrazioni di Antonio Stradivari a Cremona.\nCesare Candi muore a Genova il 29 settembre 1947.\nCritica.\nLavoratore instancabile, Cesare Candi \u00e8 stato uno dei pi\u00f9 prolifici liutai del Novecento italiano: ai violini, alle viole, ai violoncelli si aggiunge una cospicua produzione di chitarre, mandolini, arpe, viole d'amore che testimoniano la sua abilit\u00e0 decorativa.\nTalento precoce nell'intaglio e nell'intarsio, dotato di una eccellente abilit\u00e0 disegnativa, Cesare Candi realizz\u00f2 autentici capolavori di decorazione, venati da una sensibilit\u00e0 vicina all'Art Nouveau.\nCaposcuola della liuteria genovese novecentesca, ebbe tra i suoi allievi Paolo De Barbieri, Giuseppe Lecchi, e Lorenzo Bellafontana."}
{"id": "3914979", "revid": "686936", "url": "https://it.wikipedia.org/wiki?curid=3914979", "title": "Jimmy Graham", "text": "Carriera universitaria.\nGraham gioc\u00f2 a basket per i Miami Hurricanes dal 2005 al 2009. Si laure\u00f2 nel maggio 2009 in marketing e management, dopo di che rimase a Miami per un altro anno giocando a football nel ruolo di tight end e concluse quell'unica stagione con 17 ricezioni per 213 yard e 5 touchdown.\nCarriera professionistica.\nNew Orleans Saints.\nStagione 2010.\nConsiderato uno dei migliori prospetti tra i tight end del Draft NFL 2010, Graham fu scelto dai New Orleans Saints nel terzo giro del draft 2010 con la 95\u00aa scelta assoluta. Firm\u00f2 un contratto quadriennale del valore di 2,445 milioni di dollari il 28 luglio 2010. Nella settimana 9, nella partita in trasferta contro Carolina, la sua prima partita nella NFL nel suo stato natale, Graham ricevette un passaggio da touchdown da 19 yard, il suo primo in carriera, contribuendo alla vittoria 34-3 dei Saints. Graham termin\u00f2 la stagione 2010 con 31 ricezioni per 356 yard e 5 touchdown.\nStagione 2011.\nNel 2011, Graham accumul\u00f2 99 ricezioni per 1.310 yard ed 11 touchdown ottenendo la prima convocazione per il Pro Bowl in carriera. Fu il primo tight end nella storia dei Saints a ricevere pi\u00f9 di mille yard in una stagione. Durante l'ultima partita di stagione regolare, in cui i Saints vinsero sui Carolina Panthers, Graham super\u00f2 il record NFL di Kellen Winslow di 1.290 ricevute in una stagione da un tight end. Alla fine, il suo stesso record fu superato qualche ora pi\u00f9 tardi dal tight end Rob Gronkowski dei New England Patriots, che termin\u00f2 con 1.327 yard. A fine stagione, il giocatore fu votato al 14\u00ba posto nella NFL Top 100, l'annuale classifica dei migliori cento giocatori della stagione.\nStagione 2012.\nAl debutto stagionale, Graham ricevette 85 yard e segn\u00f2 un touchdown nella sconfitta in casa contro i Washington Redskins. Nel turno successivo, i Saints furono nuovamente sconfitti dai Carolina Panthers: Jimmy tuttavia continu\u00f2 a giocare bene ricevendo 75 yard e segnando l'unico touchdown su ricezione della squadra. Nella terza sconfitta in altrettante partite dei Saints, Graham ricevette solamente 4 passaggi per 16 yard ma segnando anche il terzo touchdown consecutivo.\nNella settimana 4 i New Orleans Saints persero la quarta gara consecutiva per 28-27 contro i Green Bay Packers: Jimmy ricevette 7 passaggi per 67 yard. Nella settimana 5 i Saints vinsero la prima gara della stagione con Graham che in una ricevette un solo passaggio da 4 yard prima di uscire per infortunio. Jimmy salt\u00f2 le due gare successive e torn\u00f2 nella sconfitta della settimana 8 contro i Denver Broncos ricevendo 63 yard e segnando un touchdown.\nCon la vittoria sugli Eagles nel Monday Night della settimana 9, i Saints tornarono in corsa per un posto nei playoff. Jimmy guid\u00f2 la squadra ricevendo 72 yard e segnando un touchdown. Nella settimana 10, i Saints sconfissero l'ultima squadra rimasta imbattuta nella lega: gli Atlanta Falcons. Il tight end gioc\u00f2 la miglior gara della stagione ricevendo 146 yard e segnando due touchdown. Nel turno seguente New Orleans vinse facilmente sui Raiders e Graham segn\u00f2 un altro touchdown arrivando a quota 8 in stagione.\nNella settimana 16 Graham contribu\u00ec alla vittoria ai supplementari sui Cowboys ricevendo 88 yard e recuperando un fumble fondamentale nei pressi della end zone avversaria. Nell'ultimo turno di campionato, Jimmy ricevette 115 yard e segn\u00f2 un touchdown contro i Panthers.\nStagione 2013.\nGraham inizi\u00f2 la stagione segnando un touchdown nella vittoria della prima settimana sui Falcons e un altro la settimana successiva contro i Buccaneers, in cui ricevette 10 passaggi per 179 yard. Il suo inizio di stagione dominante continu\u00f2 nella vittoria sugli Arizona Cardinals in cui ricevette 134 yard e segn\u00f2 altri due touchdown, venendo premiato come miglior giocatore offensivo della NFC della settimana. I Saints e Graham non diedero segni di rallentamento neanche nel Monday Night della settimana successiva, in cui batterono i Dolphins con 100 yard ricevute e 2 TD del tight end. Tre giorni dopo, Graham fu premiato come miglior giocatore offensivo della NFC del mese di settembre.\nNella settimana 5 i Saints rimasero imbattuti anche contro i Chicago Bears e Graham con 135 yard ricevute pareggi\u00f2 il suo stesso record NFL per un tight end del 2011 e di Tony Gonzalez nel 2000 con la quarta gara consecutiva da oltre cento yard ricevute. La settimana seguente fu costretto a saltare la gara contro i Patriots a causa di un infortunio al piede. Torn\u00f2 in campo dopo il turno di pausa contro i Bills e, pur non essendosi allenato per tutta la settimana per l'infortunio precedente, segn\u00f2 comunque due touchdown da 13 e 15 yard nella vittoria di New Orleans. La domenica successiva contro i Jets i Saints furono sconfitti inaspettatamente malgrado 116 yard ricevute e due marcature del tight end.\nCon 100 yard ricevute e un touchdown segnato nella vittoria in trasferta sui Falcons della settimana 12, Graham pareggi\u00f2 il record NFL per un tight end appartenente Tony Gonzalez per maggior numero gare con almeno 100 yard ricevute in una singola stagione, sei&lt;. La settimana successiva segn\u00f2 il suo dodicesimo touchdown stagionale, un nuovo record di franchigia, ma fu tenuto a sole 43 yard ricevute dall'arcigna difesa dei Seattle Seahawks, coi Saints che furono battuti nettamente per 34-7. La vittoria per i Saints torn\u00f2 nella settimana 14 in cui interruppero una striscia di otto vittorie consecutive dei Panthers. Graham segn\u00f2 due touchdown e con 58 yard ricevute super\u00f2 quota mille in stagione per la seconda volta in carriera. Due settimane dopo nella rivincita contro i Panthers segn\u00f2 il suo quindicesimo stagionale ma questa volta New Orleans fu sconfitta in trasferta. Nell'ultima gara della stagione contro i Bucs, Jimmy ricevette 71 yard e un touchdown coi Saints che ottennero la qualificazione ai playoff con un record di 12-4. La sua stagione regolare termin\u00f2 con 1.215 yard ricevute, guidando la lega con 16 touchdown su ricezione, venendo convocato per il suo secondo Pro Bowl e inserito nel First-team All-Pro. Fu inoltre votato al 10\u00ba posto nella NFL Top 100 dai suoi colleghi.\nStagione 2014.\nIl 28 febbraio 2014, i Saints annunciarono di voler applicare la franchise tag su Graham, che gli avrebbe guadagnare 7,035 milioni di dollari per la stagione 2014. Dopo un lungo braccio di ferro con la dirigenza, il 15 luglio il giocatore firm\u00f2 un contratto quadriennale del valore di 40 milioni di dollari che lo rese il tight end pi\u00f9 pagato della lega. I primi due touchdown della stagione li segn\u00f2 nella settimana 2 contro i Cleveland Browns. Torn\u00f2 a segnare due settimane dopo contro i Cowboys ma New Orleans perse la terza gara stagionale. Nelle successive settimane di gioco fu condizionato da un infortunio che ne limit\u00f2 i minuti e le prestazioni in campo. Torn\u00f2 a segnare nella settimana 8 in cui i Saints interruppero una striscia di quattro vittorie consecutive dei Packers. Anche il gioved\u00ec successivo and\u00f2 a segno nella vittoria in trasferta sui Panthers che permise a New Orleans di prendere la vetta solitaria della division. Con due marcature nella settimana 12, Graham arriv\u00f2 a quota 50 touchdown in carriera, ma i Saints persero la terza gara consecutiva e interruppero una striscia di 14 vittorie consecutive in casa. Il 23 dicembre fu convocato per il terzo Pro Bowl in carriera.\nSeattle Seahawks.\nStagione 2015.\nIl 10 marzo 2015, Graham fu scambiato coi Seattle Seahawks assieme a una scelta del quarto giro per il centro All-Pro Max Unger e una scelta del primo giro del Draft 2015. Con la nuova squadra pass\u00f2 dal numero 80, indisponibile perch\u00e9 ritirato in onore di Steve Largent, al numero 88. Nella prima partita con la nuova maglia and\u00f2 subito a segno ma Seattle fu sconfitta dai Rams. Torn\u00f2 a segnare due settimane dopo nel debutto casalingo vinto coi Bears in cui guid\u00f2 i suoi con 83 yard ricevute. La prima volta che super\u00f2 le cento yard con la maglia di Seattle fu nel sesto turno contro i Panthers, in cui ricevette 8 passaggi per 140 yard, il massimo per un giocatore dei Seahawks dalle 159 di Ben Obomanu nel novembre 2010.\nNella settimana 12 contro gli Steelers, mentre stava disputando una delle migliori gare della stagione, Graham si lesion\u00f2 il tendine patellare, un infortunio che richiese un intervento chirurgico e chiuse in anticipo la sua annata.\nStagione 2016.\nDopo una stagione di ambientamento e il grave infortunio, Graham nel 2016 torn\u00f2 ai livelli dei suoi anni coi Saints, ricevendo 65 passaggi per 922 yard e 6 touchdown, venendo convocato per il quarto Pro Bowl in carriera al posto dell'infortunato Jordan Reed. Seattle vinse la propria division e nel primo turno di playoff batt\u00e9 i Detroit Lions. La settimana successiva Graham segn\u00f2 un touchdown al Georgia Dome ma Seattle fu sconfitta per 36-20 dai Falcons e fu eliminata.\nStagione 2017.\nIl primo touchdown della stagione 2017 Graham lo segn\u00f2 nella settimana 5, l'unico della sua squadra, consentendo a Seattle di espugnare il Los Angeles Coliseum per 16-10. Nell'ottavo turno, tra voci di una possibile cessione per liberale spazio salariale, fu decisivo segnando due touchdown, il secondo dei quali a 21 secondi dal termine diede alla sua squadra la vittoria in rimonta contro gli Houston Texans. Altri due li mise a segno due settimane dopo nella gara del gioved\u00ec vinta contro gli Arizona Cardinals. Nel dodicesimo turno, col 16\u00ba touchdown dal suo arrivo a Seattle, Graham divenne il tight end pi\u00f9 prolifico della storia della franchigia. Nel penultimo turno segn\u00f2 il decimo touchdown stagionale nella vittoria esterna sui Cowboys, la prima volta dal 2014 che torn\u00f2 a segnare in doppia cifra. A fine stagione fu convocato per il suo quinto Pro Bowl dopo essersi classificato secondo nella NFL in touchdown su ricezione.\nGreen Bay Packers.\nIl 13 marzo 2018, divenuto free agent per la prima volta in carriera, Graham firm\u00f2 con i Green Bay Packers. Il 30 settembre contro i Buffalo Bills segn\u00f2 il primo TD con i Packers su passaggio da 1 yard da Aaron Rodgers, che fu anche il suo 70\u00ba in carriera. Il secondo lo segn\u00f2 il 4 novembre contro i Patriots. La prima stagione nel Wisconsin si chiuse con 55 ricezioni per 636 yard e 2 marcature in 12 presenze come titolare.\nChicago Bears.\nScaduto il contratto con i Packers, il 16 marzo 2020 Graham firm\u00f2 un contratto biennale con i Chicago Bears. Nella settimana contribu\u00ec alla vittoria in rimonta contro gli Atlanta Falcons segnando due touchdown su ricezione.\nStatistiche.\nStagione regolare\nPlayoff"}
{"id": "3914983", "revid": "28592", "url": "https://it.wikipedia.org/wiki?curid=3914983", "title": "Oleg Borisov", "text": ""}
{"id": "3914984", "revid": "767487", "url": "https://it.wikipedia.org/wiki?curid=3914984", "title": "Paperino compie gli anni", "text": "Paperino compie gli anni (\"Donald's Happy Birthday\") \u00e8 un film del 1949 diretto da Jack Hannah. \u00c8 un cortometraggio animato realizzato, in Technicolor, dalla Walt Disney Productions, uscito negli Stati Uniti l'11 febbraio 1949 e distribuito dalla RKO Radio Pictures. In Italia \u00e8 stato in seguito riedito coi titoli Buon compleanno, Paperino! e Il compleanno di Paperino.\nTrama.\nSi avvicina il compleanno di Paperino e i suoi nipoti Qui, Quo e Qua vogliono trovare qualcosa da regalargli; tuttavia, ritrovandosi senza denaro, chiedono a Paperino una paghetta in cambio di qualche lavoro domestico. Paperino acconsente ma, dopo aver consegnato loro il denaro, glielo fa inserire in un salvadanaio-cassaforte. I nipotini tentano allora di recuperare il denaro mettendo in atto alcuni stratagemmi. Alla fine riescono nel loro intento e con i loro soldi comprano una scatola di sigari da regalare allo zio. Paperino fraintende le intenzioni dei ragazzi e, credendo che abbiano comprato i sigari per loro, li punisce facendogliene fumare molti contemporaneamente. Rimasto infine con la scatola vuota, Paperino vi trova il biglietto d'auguri del suo compleanno. Rendendosi finalmente conto della sua malafede e della sua ingiustizia verso i nipoti, Paperino rimpicciolisce per la vergogna e scappa via.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 3\"."}
{"id": "3914986", "revid": "767487", "url": "https://it.wikipedia.org/wiki?curid=3914986", "title": "Underground Life", "text": "Gli Underground Life sono stati un gruppo musicale formatosi a Monza nel novembre del 1978. Dopo lo scioglimento il cantante e chitarrista Giancarlo Onorato ha proseguito una propria carriera da solista.\nStoria.\nIl gruppo nasce a Monza nel 1977 su iniziativa del batterista Lorenzo La Torre il chitarrista Egidio Pastore e il bassista Paolo Civita, con il nome di The Life, pi\u00f9 tardi si aggiunger\u00e0 il tastierista Antonio Cardellicchio e il cantante Giancarlo Onorato; l'unione delle avanguardie di diverse epoche e provenienti da diverse arti era il \"modus operandi\" del gruppo. Dopo varie esperienze live, la scrittura di brani inediti e l'ingresso come paroliere ispirato di Roberto Meroni la band cambia nome tramutando The Life in Underground Life. Con questa formazione nel 1979 incidono il primo 45 gg \"Noncurance\".\nSuccessivamente, nel 1980 la band entra in studio e realizza il demo \"Fiori del male\", stampato su musicassetta e interamente in italiano (con l'eccezione della cover di \"Real Good Time Together\" di Lou Reed). Grazie a questa uscita, completamente autoprodotta, la band entra a pieno diritto nel circuito New Wave italiano, apprezzati dalla stampa e dalla critica specializzata, considerati innovativi e freschi, portano sui numerosi palchi la loro musica, con l'apporto di Roberto Tagliaferri alle tastiere, nel frattempo entrato nella band, sostituendo l'uscita di Tony Cardellicchio.\nImportante fu un concerto che si tenne al Teatro di Porta Romana a Milano in un periodo dove le frontiere era state chiuse agli artisti stranieri e complice il nome della band il teatro si riemp\u00ec a dismisura registrando il tutto esaurito.\nNel 1981 realizzano l'EP \"Cross\" aiutati dalla produzione di Sergio Salerni, lavoro registrato nei prestigiosi studi della Basilica di Milano in collaborazione con Faust'o, artista gi\u00e0 affermato nella scena New Wave del periodo, disco distribuito dalla Trinciato Forte di Salsomaggiore e da un ulteriore spinta di qualit\u00e0 alla band facendola conoscere in modo pi\u00f9 ampio nel panorama musicale italiano, anche se il prodotto, questa volta torna all'uso lirico dell'inglese.\nArriviamo al 1983 con il primo album \"The Fox\" caratterizzato dall'uso quasi esclusivo della lingua inglese per le liriche, tranne la penultima traccia \"La tempesta\". L'attivit\u00e0 dei live prosegue serrata portando il gruppo ad esibirsi nei pi\u00f9 importanti locali d'Italia della ormai consolidata scena New Wave e partecipare a festival sempre inerenti alla nuova ondata.\nNel 1984 vengono messi sotto contratto dall'I.R.A. di Firenze, all'epoca l'etichetta di riferimento per la new wave italiana, e partecipano alla compilation \"Catalogue Issue\" con due brani. L'anno successivo realizzano il mix \"Fuoco nella citt\u00e0 di ghiaccio\". Allontanatisi dall'IRA a causa di alcuni contrasti (simile a quanto accadr\u00e0 per i Diaframma) e stabilizzatisi la formazione con l'ingresso di Enzo Onorato al basso, il gruppo incide due album \"Filosofia dell'aria\" (1987) e \"Gloria Mundis\" (1988) che originariamente avrebbe dovuto essere prodotto dall'ex Ultravox John Foxx.\nApprodati alla Lilium licenziano la raccolta \"La primula rossa\" e nel 1993 il loro ultimo lavoro \"Questo soave sabba\" prodotto da Alberto Radius.\nDopo il tour promozionale di \"Questo soave sabba\" il gruppo si scioglie e il cantante Giancarlo Onorato incomincia la propria avventura solista."}
{"id": "3914988", "revid": "599013", "url": "https://it.wikipedia.org/wiki?curid=3914988", "title": "Pawe\u0142 Storo\u017cy\u0144ski", "text": "\u00c8 anche noto, erroneamente, come Pavel Storozynski."}
{"id": "3914993", "revid": "728843", "url": "https://it.wikipedia.org/wiki?curid=3914993", "title": "Kubok Kontinenta", "text": "La Kubok Kontinenta (in russo: \u041a\u0443\u0431\u043e\u043a \u041ao\u043d\u0442\u0438\u043d\u0435\u043d\u0442\u0430, \"Kubok Kontinenta\"), meglio nota come Kontinental Cup, \u00e8 il trofeo assegnato alla squadra vincitrice della stagione regolare della Kontinental Hockey League (KHL), e prende il suo nome da un concorso aperto dalla KHL e rivolto ai tifosi, liberi di scegliere il nome da assegnare al trofeo. La squadra vincitrice della stagione regolare \u00e8 quella che ottiene il maggior numero di punti in classifica, pertanto il premio \u00e8 analogo al Presidents' Trophy della National Hockey League. Il trofeo fu introdotto a partire dalla stagione 2009-2010, mentre nella stagione inaugurale la squadra vincente non ricevette alcuna coppa."}
{"id": "3914996", "revid": "6923", "url": "https://it.wikipedia.org/wiki?curid=3914996", "title": "Trotu\u0219", "text": "Il Trotu\u0219 \u00e8 un fiume della Romania orientale. Nasce dalle Montagne Ciuc, nel distretto di Harghita, scorre principalmente nel distretto di Bac\u0103u e confluisce da destra nel fiume Siret presso Adjud, nel distretto di Vrancea. Ha una lunghezza totale di 172 chilometri.\nComuni attraversati.\nIl Trotu\u0219 attraversa i seguenti comuni lungo il suo corso compreso tra le Montagne Ciuc e la confluenza con il Siret:\nAffluenti.\nElenco degli affluenti:\nSinistra: G\u00e2rbea, Valea \u00centunecoas\u0103, Antaloc, Valea Rece, Bolov\u0103ni\u0219, T\u0103rh\u0103u\u0219, \u0218an\u021b, Cuchini\u0219, Brusturoasa, Camenca, Sugura, Drac\u0103u, Ag\u0103\u0219, Seaca, Ciungi, As\u0103u, Urmeni\u0219, Plopul, Larga, Cucuie\u021bi, V\u00e2lcele, Caracl\u0103u, Tazl\u0103u, P\u00e2r\u00e2ul Mare, G\u00e2rbova\nDestra: Comiat, Bothava\u0219, Ugra, Boro\u0219, Valea Capelei, Ald\u0103ma\u0219, Popoiul, Ciughe\u0219, Cotumba, Grohoti\u0219, Sul\u021ba, Ciob\u0103nu\u0219, Supan, Uz, Dofteana, Sl\u0103nic, Nicore\u0219ti, Oituz, Ca\u0219in, G\u0103ureana, Gutina\u0219, Bogdana, C\u0103iu\u021bul Mic, C\u0103iu\u021bi, Popeni, Bilca, Domo\u0219i\u021ba"}
{"id": "3914997", "revid": "287204", "url": "https://it.wikipedia.org/wiki?curid=3914997", "title": "Grafo di Frucht", "text": "Il grafo di Frucht \u00e8 un grafo 3-regolare con 12 vertici e 18 archi descritto per la prima volta da Robert Frucht nel 1939.\nIl grafo di Frucht \u00e8 un grafo planare hamiltoniano con numero cromatico 3."}
{"id": "3914998", "revid": "287204", "url": "https://it.wikipedia.org/wiki?curid=3914998", "title": "Enlil-kudurri-usur", "text": ""}
{"id": "3914999", "revid": "298229", "url": "https://it.wikipedia.org/wiki?curid=3914999", "title": "Hall of Fame della FIDAL", "text": "La Hall of Fame della FIDAL (Federazione Italiana di Atletica Leggera) \u00e8 una \"hall of fame\" che include gli atleti italiani che abbiano ottenuto risultati ai massimi livelli internazionali dell'atletica leggera.\nCriteri di inclusione.\nVi sono inclusi tutti gli atleti italiani che abbiano conquistato una medaglia d'oro ai Giochi olimpici estivi, ai Campionati del mondo di atletica leggera o ai Campionati europei di atletica leggera, o che abbiano stabilito un record mondiale di atletica leggera, con l'esclusione degli atleti in attivit\u00e0."}
{"id": "3915008", "revid": "1305772", "url": "https://it.wikipedia.org/wiki?curid=3915008", "title": "Giovanni Vittorio Battafarano", "text": "Biografia.\nDocente alle scuole medie superiori entr\u00f2 in politica e fu sindaco di Taranto dal 1983 al 1985 per il Partito Comunista Italiano. Venne eletto alla Camera dei deputati nella lista dei Progressisti per la XII Legislatura ed ho aderito al Gruppo PDS.\nNel 1996 viene eletto nella lista dell'Ulivo al Senato della Repubblica per la XIII aderendo al Democratici di Sinistra. Ricandidato nel 2001 viene rieletto per la XIV Legislatura.\nBattafarano \u00e8 stato Capo della Segreteria Tecnica del ministro del lavoro Cesare Damiano. Nella sua attivit\u00e0 parlamentare \u00e8 stato relatore della L. n. 68/1999 e della L. n. 328/2000.\nBattafarano \u00e8 Coordinatore A.N.P.I. per il Mezzogiorno e presidente dell'A.N.P.I. della Provincia di Taranto"}
{"id": "3915016", "revid": "767487", "url": "https://it.wikipedia.org/wiki?curid=3915016", "title": "Collective Soul (album 1995)", "text": "Collective Soul (conosciuto anche come Blue Album) \u00e8 il secondo album dell'omonima band, pubblicato nel 1995.\nSecondo il frontman Ed Roland \u00e8 questo il primo album della band, in quanto considera \"Hints Allegations and Things Left Unsaid\" un album demo promozionale."}
{"id": "3915026", "revid": "767487", "url": "https://it.wikipedia.org/wiki?curid=3915026", "title": "Una giornata sbagliata", "text": "Una giornata sbagliata (\"Donald's Off Day\") \u00e8 un film del 1944 diretto da Jack Hannah. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti l'8 dicembre 1944, distribuito dalla RKO Radio Pictures.\nTrama.\nPaperino si sveglia e, vedendo che \u00e8 una bella giornata, esce per andare a giocare a golf. Nel momento in cui esce di casa, per\u00f2, comincia un temporale, cos\u00ec \u00e8 costretto a tornare in casa. Sedutosi su una poltrona, Paperino mangia della liquirizia e, vedendo la lingua nera, crede di essere malato. Qui, Quo e Qua ne approfittano cos\u00ec per fargli una serie di scherzi, fino a fargli credere di essere in punto di morte. Il papero d\u00e0 quindi ai nipoti il suo testamento, secondo cui loro ereditano le sue mazze da golf. Poco dopo per\u00f2 si accorge di essere stato imbrogliato e si infuria con i nipoti. In quel momento vede che fuori \u00e8 rispuntato il Sole, cos\u00ec abbandona i suoi propositi di vendetta ed esce con le mazze, ma appena mette piede fuori di casa il temporale ricomincia. Sconsolato, Paperino \u00e8 costretto a ritornare dentro.\nDistribuzione.\nEdizione italiana.\nIl primo doppiaggio italiano del film \u00e8 stato eseguito negli anni ottanta, con Franco Latini come voce di Paperino, per la pubblicazione del corto all'interno della riedizione della VHS \"Paperino e la sua banda di paperi\" uscita nel settembre 1989. Invece il secondo doppiaggio, eseguito negli anni novanta, viene utilizzato nella VHS \"Paperino &amp; la sua banda\", uscita nel 1991, nonch\u00e9 trasmesso in TV e pubblicato in DVD. In entrambi i doppiaggi italiani, Qui, Quo e Qua sono doppiati da Laura Lenghi.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 2\"."}
{"id": "3915029", "revid": "1573940", "url": "https://it.wikipedia.org/wiki?curid=3915029", "title": "Haplomaro", "text": "Haplomaro \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita nell'Angola.\nTassonomia.\nA dicembre 2011, si compone di una specie:"}
{"id": "3915033", "revid": "984922", "url": "https://it.wikipedia.org/wiki?curid=3915033", "title": "G\u00e2rbea", "text": "Il fiume G\u00e2rbea \u00e8 un affluente del fiume Trotu\u0219 in Romania."}
{"id": "3915035", "revid": "1543377", "url": "https://it.wikipedia.org/wiki?curid=3915035", "title": "Valea \u00centunecoas\u0103", "text": "Il fiume Valea \u00centunecoas\u0103 \u00e8 un affluente del fiume Trotu\u0219 in Romania."}
{"id": "3915036", "revid": "984922", "url": "https://it.wikipedia.org/wiki?curid=3915036", "title": "Antaloc", "text": "Il fiume Antaloc \u00e8 un affluente del fiume Trotu\u0219 in Romania."}
{"id": "3915040", "revid": "2033069", "url": "https://it.wikipedia.org/wiki?curid=3915040", "title": "Cop Rock", "text": "Cop Rock \u00e8 una serie televisiva statunitense in 11 episodi trasmessi per la prima volta nel corso di una sola stagione nel 1990.\nLa serie, un dramma poliziesco presentato come un musical, fu creata da Steven Bochco, che partecip\u00f2 anche come produttore esecutivo. \"TV Guide\" la classific\u00f2 all'ottavo posto nella lista dei 50 peggiori spettacoli televisivi di ogni tempo nel 2002.\nProduzione.\nLa serie, ideata da Steven Bochco e William M. Finkelstein, fu prodotta da 20th Century Fox Television e Steven Bochco Productions e girata a Grantsville nello Utah. Le musiche furono composte da Randy Newman (tema musicale: \"Under the Gun\"). Fu una delle serie pi\u00f9 costose dell'epoca con un budget di 1.800.000 dollari a puntata.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti nel 1990 sulla rete televisiva ABC. In Italia \u00e8 stata trasmessa con il titolo \"Cop Rock\".\nAlcune delle uscite internazionali sono state:"}
{"id": "3915050", "revid": "168234", "url": "https://it.wikipedia.org/wiki?curid=3915050", "title": "Football League Second Division 1924\u201325", "text": ""}
{"id": "3915055", "revid": "729019", "url": "https://it.wikipedia.org/wiki?curid=3915055", "title": "Ninurta-apal-Ekur", "text": ""}
{"id": "3915066", "revid": "1431409", "url": "https://it.wikipedia.org/wiki?curid=3915066", "title": "Il cliente (serie televisiva)", "text": "Il cliente (\"The Client\") \u00e8 una serie televisiva statunitense in 21 episodi trasmessi per la prima volta nel corso di una sola stagione dal 1995 al 1996. La serie \u00e8 basata sul film del 1994 \"Il cliente\", a sua volta adattato dal romanzo del 1993 di John Grisham, anch'esso intitolato \"Il cliente\".\nProduzione.\nLa serie fu prodotta da Warner Bros. Television Le musiche furono composte da Stephen Graziano.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1995 al 1996 sulla rete televisiva CBS. In Italia \u00e8 stata trasmessa dal 1997 su Rete 4, da giugno 2004 su La 7 e dal 28 gennaio 2009 su Lei con il titolo \"Il cliente\".\nAlcune delle uscite internazionali sono state:"}
{"id": "3915071", "revid": "70935", "url": "https://it.wikipedia.org/wiki?curid=3915071", "title": "Kubok Otkrytija", "text": "La Kubok Otkrytija (in russo: \u041a\u0443\u0431\u043e\u043a \u00ab\u041e\u0442\u043a\u0440\u044b\u0442\u0438\u044f\u00bb, \"Kubok \u00abOtkrytija\u00bb\"), nota in inglese come Opening Cup, \u00e8 un trofeo nato nel 2008 assegnato al vincitore dell'incontro fra i detentori della Coppa Gagarin e della Coppa Kontinental; la partita si svolge all'apertura della stagione successiva, nello stadio della squadra vincitrice dei playoff.\nStoria.\nFino al 2014 il trofeo era assegnato alla squadra vincitrice dell'incontro disputato fra le squadre finaliste dei playoff della Kontinental Hockey League. La prima edizione si disput\u00f2 fra le due finaliste dei playoff della stagione 2007-08 della Superliga (la Lega precedente alla KHL).\nA rappresentare la Western Conference nell'edizione 2010 della Opening Cup fu l'OHK Dinamo, dato che i finalisti dell'anno precedente dell'HK MVD si erano fusi con la Dinamo Mosca per creare una nuova formazione.\nIl 10 settembre 2011, tre giorni dopo l'incidente aereo della Lokomotiv Jaroslavl', la KHL decise di modificare il nome della Opening Cup trasformandolo per l'edizione successiva in Coppa Lokomotiv, a ricordo delle vittime dell'incidente.\nA partire dalla stagione 2014-15 si sfidano i vincitori dalla Coppa Gagarin e della Coppa Kontinental."}
{"id": "3915074", "revid": "1543377", "url": "https://it.wikipedia.org/wiki?curid=3915074", "title": "Disciplined Breakdown", "text": "Disciplined Breakdown \u00e8 il terzo album in studio del gruppo musicale statunitense Collective Soul, pubblicato nel 1997. Pur non riscuotendo lo stesso successo dei predecessori, l'album vendette oltre un milione di copie negli Stati Uniti e arriv\u00f2 alla 16 posizione nella Billboard 200. Inoltre due dei tre singoli estratti dall'album, \"Precious Declaration\" e \"Listen\", rimasero rispettivamente per 4 e per 5 settimane al primo posto della Mainstream Rock Songs."}
{"id": "3915075", "revid": "287204", "url": "https://it.wikipedia.org/wiki?curid=3915075", "title": "Xu Shouhui", "text": "Biografia.\nNato nella contea di Luotian (\u7f85\u7530; attualmente situata nella provincia dello Hubei ed amministrata dalla citt\u00e0 di Huanggang), Xu era un venditore di stoffe. Nell'agosto del 1351, si un\u00ec a dei ribelli di Q\u00edzh\u014du (\u8604\u5dde) per fondare l'Esercito dei Turbanti Rossi, che si rifaceva alle idee di ribellione della setta buddhista del Loto Bianco. Nei mesi successivi, i Turbanti Rossi conquistarono la citt\u00e0 di Qishui (\u8604\u6c34) e vi stabilirono il loro quartier generale. La citt\u00e0 venne altres\u00ec nominata capitale dell'Impero di Tianwan (\u5929\u5b8c), del quale Xu si autoproclam\u00f2 imperatore con il nome dell'era Zhiping (\u6cbb\u5e73).\nCon gli anni, i Turbanti Rossi accrebbero le schiere del proprio esercito e dei propri sostenitori, e procedettero con l'invasione, nel 1352, delle province di Hebei, Jiangxi, Anhui, Fujian, Zhejiang, Jiangsu ed Hunan.\nMorte.\nDopo essere stato temporaneamente sconfitto in battaglia dall'esercito mongolo Yuan, Xu scapp\u00f2 sul Monte Huangmei (\u9ec3\u6885\u5c71), dal quale per\u00f2 torn\u00f2 nel 1355 per tentare ancora una volta un'invasione e per spostare la capitale ad Hanyang.Segu\u00ec un relativo periodo di pace, tuttavia, cinque anni dopo, Xu Shouhui fu assassinato dal suo ex-compagno d'armi Chen Youliang. La sua morte senza successione caus\u00f2 anche la caduta dell'Impero Tianwan."}
{"id": "3915079", "revid": "1573940", "url": "https://it.wikipedia.org/wiki?curid=3915079", "title": "Tateomys macrocercus", "text": "Tateomys macrocercus () \u00e8 un roditore della famiglia dei Muridi endemico di Sulawesi.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 110 e 120\u00a0mm, la lunghezza della coda tra 160 e 175\u00a0mm, la lunghezza del piede tra 30 e 31\u00a0mm, la lunghezza delle orecchie tra 17 e 19\u00a0mm e un peso fino a 55\u00a0g.\nAspetto.\nLa pelliccia \u00e8 soffice e densa. Le parti superiori sono bruno-grigiastre scure, mentre le parti inferiori sono grigie. La punta del naso e le labbra sono grigie chiare. Sono presenti intorno ai piccoli occhi due anelli scuri. Le orecchie sono prive di peli e grigio scure. Le vibrisse sono lunghe. La coda \u00e8 pi\u00f9 lunga della testa e del corpo, grigio-bluastro scuro sopra e grigio chiaro sotto. Alcuni individui hanno l'estremit\u00e0 bianca.\nBiologia.\nComportamento.\n\u00c8 una specie notturna e terricola. Si arrampica agilmente sugli alberi.\nAlimentazione.\nSi nutre di lombrichi.\nDistribuzione e habitat.\nQuesta specie \u00e8 presente soltanto sul Monte Nokilalaki, nella parte centrale dell'isola di Sulawesi.\nVive nelle foreste pluviali tropicali di alta montagna tra 1.982 e 2.287 metri di altitudine.\nStato di conservazione.\nLa IUCN Red List, considerata la mancanza di informazioni recenti sull'areale, lo stato della popolazione e le eventuali minacce, classifica \"T.macrocercus\" come specie con dati insufficienti (DD)."}
{"id": "3915084", "revid": "196390", "url": "https://it.wikipedia.org/wiki?curid=3915084", "title": "Free-to-view", "text": ""}
{"id": "3915085", "revid": "1573940", "url": "https://it.wikipedia.org/wiki?curid=3915085", "title": "Tateomys rhinogradoides", "text": "Tateomys rhinogradoides () \u00e8 un roditore della famiglia dei Muridi endemico di Sulawesi.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 137 e 156\u00a0mm, la lunghezza della coda tra 152 e 170\u00a0mm, la lunghezza del piede tra 36 e 38\u00a0mm, la lunghezza delle orecchie tra 17 e 24\u00a0mm e un peso fino a 98\u00a0g.\nAspetto.\nIl corpo \u00e8 tozzo, la testa ed il muso sono allungati, gli occhi sono piccoli. La pelliccia \u00e8 corta, densa e vellutata. Le parti superiori sono grigie-brunastre scure, con dei riflessi bruniti, mentre le parti ventrali sono grigie cosparse di peli giallo-brunastri lungo il petto, l'addome e la regione inguinale. Il naso \u00e8 carnoso, simile a quello dei toporagni del genere \"Crocidura\". Le vibrisse sono lunghe. Le orecchie sono piccole, allungate e grigie-brunastre scure. Le zampe anteriori sono larghe e robuste. Il dorso dei piedi \u00e8 ricoperto di peli grigio-brunastri scuri fino alla base delle dita, le quali sono prive di pigmento. La coda \u00e8 pi\u00f9 corta della testa e del corpo, grigio-brunastra scura sopra, bianca e ricoperta finemente di piccoli peli grigio scuri sotto. \nBiologia.\nComportamento.\n\u00c8 una specie terricola e notturna.\nAlimentazione.\nSi nutre di lombrichi.\nRiproduzione.\nDanno alla luce un piccolo alla volta.\nDistribuzione e habitat.\nQuesta specie \u00e8 diffusa sul Monte Latimodjong, Monte Tokala e Monte Nokilalaki, nella parte centro-orientale dell'isola di Sulawesi.\nVive nelle foreste montane a circa 2.200 metri di altitudine.\nStato di conservazione.\nLa IUCN Red List, considerata la mancanza di informazioni sull'estensione del proprio areale e sullo stato della popolazione, classifica \"T.rhinogradoides\" come specie con dati insufficienti (DD)."}
{"id": "3915086", "revid": "99593500", "url": "https://it.wikipedia.org/wiki?curid=3915086", "title": "Valentin Michajlovi\u010d Borisov", "text": ""}
{"id": "3915089", "revid": "599013", "url": "https://it.wikipedia.org/wiki?curid=3915089", "title": "Adriano Alex Taribello", "text": "Carriera.\nNella stagione 1994-1995 ha giocato 7 partite in Serie A con la segnando 0 gol."}
{"id": "3915094", "revid": "2033069", "url": "https://it.wikipedia.org/wiki?curid=3915094", "title": "Bret Maverick", "text": "Bret Maverick \u00e8 una serie televisiva statunitense in 18 episodi trasmessi per la prima volta nel corso di una sola stagione dal 1981 al 1982. \u00c8 il sequel della saga western televisiva di \"Maverick\" (1957-1962).\nProduzione.\nLa serie, ideata da Gordon Dawson, fu prodotta da Warner Bros. Television e girata negli studios della Warner Brothers a Burbank e nel Sable Ranch in California. Le musiche furono composte da J.A.C. Redford (temi: \"Maverick didn't come here to Lose\" e \"Ever, never lovin' you\" scritti da Ed Bruce, Patsy Bruce e Glenn Ray e cantati da Ed Bruce). Tra i membri ricorrenti del cast della serie, ambientata in un piccolo paese dell'Arizona, vi \u00e8 anche il cantante country Ed Bruce nel ruolo di Tom Guthrie, partner di Bret e co-proprietario del Red Ox Saloon.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1981 al 1982 sulla rete televisiva NBC. In Italia \u00e8 stata trasmessa con il titolo \"Bret Maverick\".\nAlcune delle uscite internazionali sono state:"}
{"id": "3915121", "revid": "69794", "url": "https://it.wikipedia.org/wiki?curid=3915121", "title": "G.S. Riva del Garda Basket", "text": ""}
{"id": "3915122", "revid": "28592", "url": "https://it.wikipedia.org/wiki?curid=3915122", "title": "Letteratura araba classica", "text": ""}
{"id": "3915123", "revid": "599013", "url": "https://it.wikipedia.org/wiki?curid=3915123", "title": "Ycc", "text": ""}
{"id": "3915127", "revid": "37401", "url": "https://it.wikipedia.org/wiki?curid=3915127", "title": "Assur-dan I", "text": ""}
{"id": "3915130", "revid": "28592", "url": "https://it.wikipedia.org/wiki?curid=3915130", "title": "Epoca abbaside", "text": ""}
{"id": "3915135", "revid": "767487", "url": "https://it.wikipedia.org/wiki?curid=3915135", "title": "Morocco Tennis Tour 2012", "text": "Il Morocco Tennis Tour 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Rabat in Marocco dal 13 al 19 febbraio 2012 su campi in terra battuta e aveva un montepremi di \u00a0$.\nVincitori.\nSingolare.\n Jasmina Tinji\u0107 ha battuto in finale Kirsten Flipkens 7\u201364, 2\u20136, 7\u20135\nDoppio.\n Jana \u010cepelov\u00e1 / R\u00e9ka-Luca Jani hanno battuto in finale Anastasia Grymalska / Ilona Kramen' 6\u201374, 6\u20131, [10\u20134]"}
{"id": "3915139", "revid": "70647", "url": "https://it.wikipedia.org/wiki?curid=3915139", "title": "Mochudi Centre Chiefs", "text": ""}
{"id": "3915140", "revid": "767487", "url": "https://it.wikipedia.org/wiki?curid=3915140", "title": "City Of Surprise Women's Open 2012", "text": "Il City Of Surprise Women's Open 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Surprise negli Stati Uniti dal 13 al 19 febbraio 2012 su campi in cemento e aveva un montepremi di $25,000.\nVincitori.\nSingolare.\n Michelle Larcher de Brito ha battuto in finale Claire Feuerstein 6\u20131, 6\u20133\nDoppio.\n Maria Sanchez / Yasmin Schnack hanno battuto in finale Mihaela Buz\u0103rnescu / Valerija Solov'\u00ebva 6\u20134, 6\u20133"}
{"id": "3915147", "revid": "767487", "url": "https://it.wikipedia.org/wiki?curid=3915147", "title": "The Nightingale (film 1914)", "text": "The Nightingale \u00e8 un film muto del 1914 diretto da Augustus E. Thomas. \u00c8 il film d'esordio per Ethel Barrymore e Conway Tearle.\nProduzione.\nIl film fu prodotto dall'All Star Feature Film Corp.\nDistribuzione.\nDistribuito dalla Alco Film Corporation, il film usc\u00ec nelle sale cinematografiche statunitensi il 5 ottobre 1914."}
{"id": "3915149", "revid": "767487", "url": "https://it.wikipedia.org/wiki?curid=3915149", "title": "Homebush Women's International at Sydney Olympic Park 2012", "text": "L'Homebush Women's International at Sydney Olympic Park 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Sydney in Australia dal 13 al 19 febbraio 2012 su campi in cemento e aveva un montepremi di $25,000.\nVincitori.\nSingolare.\n Ashleigh Barty ha battuto in finale Olivia Rogowska 6\u20131, 6\u20133\nDoppio.\n Arina Rodionova / Melanie South hanno battuto in finale Duan Yingying / Han Xinyun 3\u20136, 6\u20133, [10\u20138]"}
{"id": "3915150", "revid": "588403", "url": "https://it.wikipedia.org/wiki?curid=3915150", "title": "S\u00e3o Bernardo Futebol Clube", "text": "Il S\u00e3o Bernardo Futebol Clube, meglio noto come S\u00e3o Bernardo, \u00e8 una societ\u00e0 calcistica brasiliana con sede nella citt\u00e0 di S\u00e3o Bernardo do Campo, nello stato di San Paolo.\nStoria.\nIl club \u00e8 stato fondato il 20 dicembre 2004, ma in passato la citt\u00e0 era stata rappresentata dalle seguenti squadre: Sociedade Esportiva Irm\u00e3os Romano, Alian\u00e7a Clube, Esporte Clube S\u00e3o Bernardo e Palestra de S\u00e3o Bernardo, oggi la maggior parte di queste sono inattive.\nNel 2005, il club ha partecipato al Campeonato Paulista Segunda Divis\u00e3o, e il 10 aprile dello stesso anno ha giocato la sua prima professionistica, vincendo 4-3 in trasferta contro il Comercial di Registro, alla competizione prendevano parte anche altre squadre della regione come S\u00e3o Caetano, Mauaense, Santo Andr\u00e9, etc, il S\u00e3o Bernardo termin\u00f2 al terzo posto, e venne promosso nel Campeonato Paulista S\u00e9rie A3.\nNel 2008, il S\u00e3o Bernardo ha terminato al secondo posto nel Campeonato Paulista S\u00e9rie A3, il vincitore della competizione fu il Flamengo di Guarulhos, e venne promosso nel Campeonato Paulista S\u00e9rie A2.\nNel 2012, il club ha vinto il suo primo titolo, il Campeonato Paulista S\u00e9rie A2, dopo aver sconfitto in finale l'Uni\u00e3o Barbarense.\nNel 2013, il club ha vinto il suo secondo titolo, la Copa Paulista, dopo aver sconfitto in finale l'Audax."}
{"id": "3915154", "revid": "70647", "url": "https://it.wikipedia.org/wiki?curid=3915154", "title": "Police XI", "text": ""}
{"id": "3915160", "revid": "834", "url": "https://it.wikipedia.org/wiki?curid=3915160", "title": "Collegio unico nazionale", "text": ""}
{"id": "3915163", "revid": "2033069", "url": "https://it.wikipedia.org/wiki?curid=3915163", "title": "Time Trax", "text": "Time Trax \u00e8 una serie televisiva statunitense in 44 episodi trasmessi per la prima volta nel corso di 2 stagioni dal 1993 al 1994.\nTrama.\nAnno 2193. Un agente di polizia, Darien Lambert, inviato nel passato tramite una macchina del tempo chiamata Trax, deve rintracciare e restituire alla giustizia i criminali condannati che sono fuggiti dal carcere o si sono resi latitanti nel futuro viaggiando indietro nel tempo fino all'anno 1993.\nDarien Lambert \u00e8 assistito dallo Specified Encapsulated Limitless Memory Archive, o SELMA, un computer estremamente piccolo ma molto potente (descritto come equivalente a un mainframe) con cui comunica attraverso un'interfaccia olografica delle sembianze di una donna. Il pi\u00f9 grande nemico di Lambert \u00e8 il Dr. Mordecai Sahmbi (Peter Donat), responsabile per l'invio dei fuggitivi nel 1993, che ha cercato pi\u00f9 volte di ucciderlo.\nIl capitano Lambert, temendo le possibili conseguenze di alterazione della linea temporale, non tenta attivamente di interferire con il flusso naturale della storia, anche se spesso lascia dei messaggi per i suoi colleghi del 2193. La serie allude occasionalmente alla teoria delle linee temporali parallele, prendendo in esame il tema del paradosso temporale, il che implica che i viaggiatori che vanno indietro nel tempo arrivano in un passato alternativo e le loro azioni non hanno alcun effetto sul 2193 \"reale\". Tuttavia, il fatto che Lambert sia in grado di lasciare messaggi per i suoi collaboratori del 2193 sembrerebbe indicare il contrario.\nProduzione.\nLa serie, ideata da Jeffrey Hayes, Gary Nardino e Grant Rosenberg, fu prodotta da Gary Nardino Productions e Lorimar Television e Warner Bros. Television e girata in Australia. Le musiche furono composte da Garry McDonald e Laurie Stone.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1993 al 1994 sulla rete televisiva Prime Time Entertainment Network. In Italia \u00e8 stata trasmessa dal 1994 su Canale 5 con il titolo \"Time Trax\".\nAlcune delle uscite internazionali sono state:"}
{"id": "3915168", "revid": "1086846", "url": "https://it.wikipedia.org/wiki?curid=3915168", "title": "Second Division 1924-1925", "text": "La Second Division 1924-1925 fu il ventinovesimo campionato avente questa dicitura, e vide la vittoria del Leicester City."}
{"id": "3915171", "revid": "1776051", "url": "https://it.wikipedia.org/wiki?curid=3915171", "title": "Alfeo (nome)", "text": "Origine e diffusione.\nLe interpretazioni sul significato di questo nome sono discordi, e sono ulteriormente confuse dal fatto che esso \u00e8 presente sia nel Nuovo Testamento che nella mitologia greca. Nel primo caso il nome appare per indicare tanto il padre dell'apostolo Giacomo il Minore quanto quello di Levi (identificato generalmente con Matteo apostolo ed evangelista) - si veda Cleofa. L'Alfeo mitologico, invece, era un dio fluviale figlio di Oceano, personificazione del fiume omonimo, che s'innamor\u00f2 di Aretusa.\nL'origine \u00e8 greca, derivante da \u0391\u03bb\u03c6\u03b1\u03b9\u03bf\u03c2 (\"Alphaios\"), basato su \u1f00\u03bb\u03c6\u1f74 (\"alphe\"), \"impresa\", \"profitto\", e significa dunque \"pieno di risorse\", \"che ha profitti\". Viene per\u00f2 correlato di frequente ad un termine che significa \"bianco\" (il greco \"alf\u00f2s\" o l'osco \"alfu\", da cui deriva Alfio, nome con cui \u00e8 spesso confuso), oppure indicato come derivante da un nome ebraico che significa \"che cambia\", \"mutevole\".\nOnomastico.\nL'onomastico si pu\u00f2 festeggiare il 25 settembre in memoria di sant'Alfeo o Cleofa, uno dei discepoli di Emmaus."}
{"id": "3915173", "revid": "669954", "url": "https://it.wikipedia.org/wiki?curid=3915173", "title": "Windows PowerShell", "text": ""}
{"id": "3915177", "revid": "2033069", "url": "https://it.wikipedia.org/wiki?curid=3915177", "title": "La signora e il fantasma", "text": "La signora e il fantasma (\"The Ghost and Mrs. Muir\") \u00e8 una serie televisiva statunitense in 50 episodi trasmessi per la prima volta nel corso di 2 stagioni dal 1968 al 1970. \u00c8 basata sul film \"Il fantasma e la signora Muir\" (\"The Ghost and Mrs. Muir\") del 1947 (a sua volta adattamento del romanzo del 1945 di R. A. Dick). Hope Lange vinse due Emmy Awards per la miglior attrice protagonista in una serie comica per il 1968-1969 e il 1969-1970.\nTrama.\nCarolyn Muir \u00e8 una giovane vedova che prende in affitto un cottage, sito nei pressi dell'immaginario villaggio di pescatori di Schooner Bay, insieme con i suoi due figli, la governante e il loro cane. Il cottage \u00e8 infestato dal fantasma del suo ex proprietario, Daniel Gregg, un capitano di mare del XIX secolo, interpretato da Edward Mulhare. Mentre il film originario era ambientato nel 1900 in Inghilterra, la sitcom \u00e8 ambientata negli Stati Uniti nel periodo contemporaneo all'uscita della serie.\nProduzione.\nLa serie, ideata da Howard Leeds, fu prodotta da 20th Century Fox Television e girata negli studios della 20th Century Fox a Los Angeles e a Montecito in California. Le musiche furono composte da Dave Grusin.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1968 al 1970 sulla rete televisiva NBC (prima stagione) e sulla ABC (seconda stagione). In Italia \u00e8 stata trasmessa con il titolo \"La signora e il fantasma\".\nAlcune delle uscite internazionali sono state:"}
{"id": "3915178", "revid": "585241", "url": "https://it.wikipedia.org/wiki?curid=3915178", "title": "Kindle Fire", "text": "Il Kindle Fire \u00e8 un tablet computer di Amazon.\nAnnunciato il 28 settembre 2011, \u00e8 disponibile in Italia dal 25 ottobre 2012.\nCaratteristiche tecniche.\nSoftware.\nAndroid OS 2.3 Gingerbread con personalizzazioni da parte di Amazon. Il sistema \u00e8 provvisto dello specifico market di Amazon, Amazon AppStore, e non \u00e8 presente il Google Play."}
{"id": "3915187", "revid": "46931", "url": "https://it.wikipedia.org/wiki?curid=3915187", "title": "The Ghost &amp; Mrs. Muir", "text": ""}
{"id": "3915189", "revid": "436907", "url": "https://it.wikipedia.org/wiki?curid=3915189", "title": "Left of Center", "text": "Left of Center \u00e8 un singolo del cantautore statunitense Serj Tankian, pubblicato il 29 giugno 2010 come primo estratto dal secondo album in studio \"Imperfect Harmonies\".\nDescrizione.\nAnnunciato come primo singolo dall'album, il brano parla di una chiamata alle armi contro un governo non funzionante.\nVideo musicale.\nIl video, diretto da Tawd Dorenfeld (il quale diresse in precedenza quello per \"The Unthinking Majority\"), \u00e8 stato pubblicato il 23 agosto 2010 attraverso il canale YouTube di Tankian."}
{"id": "3915193", "revid": "599013", "url": "https://it.wikipedia.org/wiki?curid=3915193", "title": "Boomer Esiason", "text": "Carriera.\nCincinnati Bengals.\nDopo il suo anno finale a Maryland, Esiason scelto dai Cincinnati Bengals nel secondo giro del Draft NFL 1984 con la 38\u00aa scelta assoluta, sorprendentemente in basso. Due dei suoi compagni nei Terrapins, la guardia Ron Solt e il defensive end Pete Koch, furono scelti al primo giro rispettivamente dagli Indianapolis Colts e dai Bengals. Nessun quarterback fu scelto in quel draft al primo giro; Esiason fu il primo ad essere selezionato. Fu anche selezionato dai Washington Federals, franchigia della ora defunta United States Football League.\nTra i pi\u00f9 prolifici quarterback mancini della storia della NFL, Boomer gioc\u00f2 la sua prima partita da titolare il 7 ottobre 1984, a Cincinnati in una gara contro gli Houston Oilers. In un giorno di pioggia, Boomer guid\u00f2 la squadra alla vittoria 13\u20133 su Houston segnando l'unico touchdown della partita su una corsa da 3 yard. Boomer prese il posto di Ken Anderson come quarterback a tempo pieno dei Bengals il 22 settembre 1985 in una gara a Cincinnati contro i San Diego Chargers. Egli non ripet\u00e9 la vittoria della sua prima partita da titolare in carriera, con i Bengals che persero coi Chargers del futuro Hall of Famer Dan Fouts 44\u201341.\nAlto 196\u00a0cm per 102\u00a0kg, molto pi\u00f9 grosso del suo predecessore e con un braccio ancora pi\u00f9 potente, Esiason fu la guida di uno degli attacchi pi\u00f9 forti della fine degli anni 80. Boomer, che era anche sorprendentemente mobile, corse per 1.598 yard su 447 tentativi segnando 7 touchdown nella sua carriera.\nTre anni dopo, Esiason guid\u00f2 i Cincinnati Bengals alla loro seconda (e tuttora ultima) apparizione al Super Bowl, dove persero in una partita punto a punto contro i San Francisco 49ers. Nel Super Bowl XXIII, i 49ers, guidati dal leggendario quarterback Joe Montana, guadagnarono 92 yard nell'ultimo drive vincendo la gara con un passaggio da touchdown per il ricevitore John Taylor con 34 secondi alla fine della partita. Il passaggio dell'ultimo secondo per il wide receiver Cris Collinsworth fu deviato, con i Bengals che persero 20\u201316. Esiason vinse il premio di MVP della NFL del 1988 e fu convocato per il Pro Bowl, ma era ancora cos\u00ec depresso per la recente sconfitta nel Super Bowl che declin\u00f2 l'invito.\nNew York Jets.\nEsiason pass\u00f2 ai New York Jets, squadra della sua citt\u00e0 natale, per una terza scelta nel draft 1993 (che sarebbe diventata il linebacker Steve Tovar), guidando il loro attacco fino alla fine del 1995. Durante la stagione 1995 coi Jets, si infortun\u00f2 seriamente in una gara giocata l'8 ottobre contro i Buffalo Bills quando il rookie Everett McIver caus\u00f2 una falsa partenza e Bruce Smith dei Bills rovin\u00f2 addoss\u00f2 a Esiason. Smith fu terribilmente dispiaciuto per l'infortunio causato a Esiason e disse di non aver sentito il fischio che indicava la falsa partenza. Quel terribile scontro caus\u00f2 a Boomer un infortunio che lo tenne fuori fino al 19 novembre, gara disputata nuovamente contro i Bills.\nArizona Cardinals.\nDopo essere stato svincolato dai Jets, Esiason firm\u00f2 con gli Arizona Cardinals come free agent nel 1996. Fu durante questa stagione, il 10 novembre 1996, che Esiason stabil\u00ec la terza prestazione della storia della NFL (oggi la quarta) in termini di yard passate, 522, in una vittoria 37-34 ai supplementari contro i Washington Redskins. Alla fine della stagione contempl\u00f2 l'ipotesi del ritiro ma decise di giocare un'ultima stagione.\nRitorno a Cincinnati.\nNel 1997 fece ritorn\u00f2 ai Cincinnati Bengals. Esiason fu sorprendentemente efficace nel sostituire Jeff Blake a met\u00e0 della stagione 1997, lanciando 13 touchdown con soli 2 intercetti finendo l'anno con un passer rating sopra il 106. I Bengals ebbero un record di 3-8 con Blake mentre con Esiason come quarterback essi vinsero quattro delle ultime 5 partite segnando quattro volte pi\u00f9 di 30 punti, due volte superando i 40 punti.\nLa giocata finale dei suoi 14 anni di carriera professionistica fu un passaggio da touchdown da 70 yard per il ricevitore Darnay Scott; tale touchdown si rivel\u00f2 essere quello della vittoria 16-14 sui Baltimore Ravens."}
{"id": "3915203", "revid": "110157", "url": "https://it.wikipedia.org/wiki?curid=3915203", "title": "Where You Wanna Go", "text": "Where You Wanna Go \u00e8 un brano musicale del cantante statunitense David Rush, estratto come secondo singolo dal suo primo mixtape \"Feel the Rush: Vol. 1\".\n\u00c8 stato pubblicato il 29 agosto del 2009 sotto la Universal Republic Records."}
{"id": "3915211", "revid": "767487", "url": "https://it.wikipedia.org/wiki?curid=3915211", "title": "Gandolfo da Bologna", "text": "Biografia.\nNon esistono fonti certe sulla sua vita e quanto si conosce deriva dallo studio delle biografie dei suoi contemporanei.\nEgli viene definito \"magister\" dagli storici coevi e pertanto se ne desume che dovrebbe essere stato insegnante di diritto canonico all'Universit\u00e0 di Bologna. Fra i suoi allievi sembra vi sia stato Uguccione da Pisa. Le sue opere sembra siano state scritte fra il 1170 ed 1185, ma non si conosce altro della sua vita, neanche il luogo e la data della sua morte."}
{"id": "3915213", "revid": "42883", "url": "https://it.wikipedia.org/wiki?curid=3915213", "title": "Manticore (etichetta discografica)", "text": ""}
{"id": "3915214", "revid": "179980", "url": "https://it.wikipedia.org/wiki?curid=3915214", "title": "Coppa Aldao", "text": ""}
{"id": "3915226", "revid": "1005847", "url": "https://it.wikipedia.org/wiki?curid=3915226", "title": "Raffaello Vignali", "text": "Biografia.\nStudi ed attivit\u00e0 accademica.\nFrequenta il Collegio San Luigi dei Padri Barnabiti a Bologna dove consegue la Maturit\u00e0 classica. Si laurea con lode in Filosofia all'Universit\u00e0 di Bologna, con una tesi su: \"Cristianesimo e ideologia\", (relatore il prof. Gianfranco Morra), in seguito svolge l'attivit\u00e0 di ricerca e di didattica presso il Dipartimento di Sociologia (Facolt\u00e0 di Scienze Politiche) dell'Universit\u00e0 di Bologna, occupandosi di sociologia dell'organizzazione e di sociologia economica.\nAll'inizio del 1997 viene chiamato dal prof. Adriano De Maio all'Istituto Regionale di Ricerca della Lombardia (IReR), dove svolge studi inerenti agli assetti e ai processi istituzionali, territoriali, economici e sociali, finalizzati all'attivit\u00e0 di programmazione della Regione Lombardia. Dall'aprile del 1999 al giugno 2004 \u00e8 stato Direttore generale dell'Istituto stesso, continuando a svolgere attivit\u00e0 di ricerca.\nNegli anni accademici dal 2004 al 2006 ha tenuto corsi di \"Management dell'innovazione\" presso il Politecnico di Milano, Polo di Lecco e nell'anno successivo ha insegnato: \"Management della ricerca pubblica e dell'alta formazione\" sempre presso il Politecnico di Milano, Polo di Milano Campus Leonardo.\nAttivit\u00e0 imprenditoriale.\nDal 2000 al 2003 \u00e8 stato membro del Consiglio di Amministrazione dell'Universit\u00e0 degli Studi di Milano-Bicocca.\nNel settembre 2003 viene eletto Presidente della Compagnia delle Opere, carica che lascer\u00e0 nel marzo 2008 in seguito all'elezione alla Camera dei deputati. Nel periodo della sua presidenza, partecipa come fondatore alla costituzione di CDO Jerusalem., \nAttivit\u00e0 politica.\nElezione a deputato.\nAlle elezioni politiche italiane del 2008 figura nelle candidature del PDL nella circoscrizione Lombardia 2. Viene eletto alla Camera dei deputati ed appena insediato, il 21 maggio 2008, entra a far parte della X Commissione Attivit\u00e0 produttive, Commercio e Turismo della Camera dei Deputati, nella quale ricopre la carica di vice presidente della Commissione stessa,\nDal 19 ottobre 2010 \u00e8 un membro della Commissione Parlamentare di inchiesta sui fenomeni della contraffazione e della pirateria in campo commerciale.\nDall'ottobre 2010 al novembre 2011 ricopre la carica di consigliere per le politiche delle piccole e medie imprese per il Ministro per lo Sviluppo Economico guidato da Paolo Romani.\nNel gennaio 2011 viene designato componente della Fondazione per l'Innovazione Tecnologica Cotec in rappresentanza del Ministero dello Sviluppo Economico.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce al Nuovo Centrodestra guidato da Angelino Alfano.\nProgetti di Legge.\n\u00c8 stato l'estensore dello Statuto delle Imprese, diventato Legge di Stato l'11 novembre 2011, n.180. Norme per la tutela della libert\u00e0 d'impresa, Statuto delle imprese, pubblicata sulla Gazzetta Ufficiale del 14 novembre 2011, n.265."}
{"id": "3915230", "revid": "1573940", "url": "https://it.wikipedia.org/wiki?curid=3915230", "title": "Melomys aerosus", "text": "Melomys aerosus () \u00e8 un roditore della famiglia dei Muridi endemico dell'isola di Seram.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 150 e 160\u00a0mm, la lunghezza della coda tra 125 e 138\u00a0mm, la lunghezza del piede tra 31 e 34\u00a0mm e la lunghezza delle orecchie tra 16 e 18\u00a0mm.\nAspetto.\nLa pelliccia \u00e8 densa e fine. Le parti superiori sono color rame scuro, assai variabile nella tonalit\u00e0 e spesso con riflessi color ruggine sul fondo-schiena, mentre le parti ventrali sono scarsamente pi\u00f9 chiare, con la base dei peli color ardesia. Le zampe sono marroni e ricoperte finemente di peli sulle giunture. La coda \u00e8 pi\u00f9 corta della testa e del corpo, uniformemente bruno-nerastra, con circa 13 anelli di scaglie per centimetro, ognuna corredata da 3 peli.\nBiologia.\nComportamento.\n\u00c8 una specie arboricola. Scende sul terreno per nutrirsi.\nDistribuzione e habitat.\nQuesta specie \u00e8 endemica dell'isola di Seram, Isole Molucche centrali.\nVive nelle foreste pluviali primarie tra 650 e 1.830 metri di altitudine, sebbene due individui siano stati catturati in una piantagione di banane nel 1987.\nStato di conservazione.\nLa IUCN Red List, considerato l'areale limitato e il continuo declino nella qualit\u00e0 del proprio habitat, classifica \"M.aerosus\" come specie in pericolo (EN)."}
{"id": "3915237", "revid": "729019", "url": "https://it.wikipedia.org/wiki?curid=3915237", "title": "Torre de la Plantaz", "text": "La torre de la Plantaz o de la Plant\u00e0 (in francese \"tour de la Plantaz\"), \u00e8 un'antica torre di avvistamento che si trova nella piana tra il comune di Gressan e quello di Joven\u00e7an, in Valle d'Aosta, a cinque minuti a piedi dal castello di Tour de Villa. La torre de la Plantaz \u00e8 in rovina e non \u00e8 visitabile per pericolo di crolli.\nStoria.\nMentre la funzione della torre appare chiara - fu costruita allo scopo di sorvegliare la strada che attraversava la piana, verso la Dora - l'origine e l'epoca di edificazione sono incerte.\nSecondo Giuseppe Giacosa, che la chiama \"torre La Pianta\", risalirebbe all'XI secolo, mentre Carlo Nigra ne colloca l'edificazione nel XII secolo ad opera della famiglia valdostana \"De Plantata\", da cui prese il nome.\nUn'ipotesi recente di Guglielmo Lange, che non ha trovato conferme, vorrebbe le caratteristiche della torre de la Plantaz identiche di quelle delle torri romane della cinta muraria di Augusta Praetoria, l'odierna Aosta, per cui la torre di Gressan potrebbe essere una torre del I secolo a.C..\nLe fonti concordano sul fatto che fu abitata nel medioevo dai nobili \"De Plantata\" o \"De La Plant\u00e0\", ma secondo fonti recenti essi vi si trovavano piuttosto tra il XIV e il XV secolo.. In quest'epoca la torre sub\u00ec una trasformazione d'uso, con l'aggiunta di corpi abitativi e di servizio, di una cinta muraria e di una cascina funzionale al maniero verso ovest di cui per\u00f2 non restano tracce.\nMaria, l'ultima discendente dei De Plantata, a met\u00e0 del XVI secolo la lasci\u00f2 in eredit\u00e0 ai Bardonanche. Questa nobile famiglia originaria del Delfinato si install\u00f2 nella torre per circa un secolo.\nAi Bardonanche succedette la nobile famiglia dei Vallaise, parte del Conseil des Commis, fedele ai Savoia e seconda per importanza solo alla potente famiglia degli Challant.\nA met\u00e0 del XIX secolo venne acquistata da Gaspard-Antoine Girodo, curato di Joven\u00e7an. Nel 1886 fu rivenduta agli Imp\u00e9rial di Gressan, che ne sono tuttora i proprietari.\nArchitettura.\nLa torre si presenta come una massiccia costruzione di pietra a base quadrata, di 10 metri e mezzo di lato per un'altezza di 14 metri e mezzo, che si sviluppa su tre piani, internamente crollati.\nAl corpo attuale si aggiungeva una torre centrale oggi non pi\u00f9 visibile.\nLa torre \u00e8 senza finestre ma ha diverse feritoie sui lati est, ovest e sud: viste dall'interno dell'edificio, esse si presentano come strombate e composte di cunei di tufo con arco a mezzo sesto.\nLe mura presentano uno spessore di oltre 2 metri: 2,60 m alla base a sfinare verso l'alto fino a 2,15 metri; costruite a regola d'arte, sono ancora oggi a piombo.\nSul lato nord, la torre mostra due porte sopraelevate dal suolo, una a 5 metri di altezza, al primo piano, l'altra a 8 metri, al secondo piano: la presenza di ben due porte sopraelevate, sicuramente contemporanee alla torre, \u00e8 unica in tutta la Valle d'Aosta e originale in costruzioni di questo tipo. Entrambe le porte presentano in alto un timpano cieco composto di un arco in pietra a tutto sesto mentre sul muro alla loro base si aprono ancora i fori per le travi dei due ballatoi di legno coevi, oggi scomparsi, probabilmente collegati da una scala amovibile in legno. Dal ballatoio del secondo piano partiva probabilmente una seconda scala in legno esterna, ad arrivare al cammino di ronda, che non \u00e8 giunto fino a noi.\nVerso la base della torre, si nota ancora una serie di fori a circa tre metri di altezza, probabilmente usati per i supporti d'appoggio di un tetto di cui non ci restano tracce.\nResta da approfondire come si sviluppassero gli edifici e le mura di cinta aggiunti dai De Plantata per trasformare la torre in maniero medievale.\nSecondo Mauro Cortellazzo, che riprende il Lange, e lo studioso di castellologia valdostana Andr\u00e9 Zanotto, la torre de la Plantaz presenta numerose analogie con la tour de l'Archet di Morgex e la torre di Ville di Arnad e altre torri valdostane: le mura di spessore notevole, la struttura massiccia e la tecnica costruttiva, ossia l'uso di due paramenti con opera centrale a sacco. \nPer Andr\u00e9 Zanotto sarebbe questa la motivazione che ha spinto qualche studioso a vedere nella torre analogie con costruzioni romane: Zanotto invece esclude che tale supposizione, pure se suggestiva, abbia qualche fondamento, mentre propende per l'ipotesi che le strutture pi\u00f9 massicce e perfezionate siano dovute al fatto che tutte e tre le torri sorgono in posizioni pianeggianti, quindi senza difese naturali."}
{"id": "3915241", "revid": "1573940", "url": "https://it.wikipedia.org/wiki?curid=3915241", "title": "Melomys fulgens", "text": "Melomys fulgens () \u00e8 un roditore della famiglia dei Muridi endemico dell'isola di Seram.\nDescrizione.\nDimensioni.\nRoditore di medie dimensioni, con la lunghezza della testa e del corpo di 150\u00a0mm, la lunghezza della coda tra 200 e 205\u00a0mm, la lunghezza del piede di 34\u00a0mm, la lunghezza delle orecchie tra 17 e 19\u00a0mm.\nAspetto.\nLe parti superiori sono color bruno-arancione brillante, mentre le parti ventrali sono bianco crema. La coda \u00e8 pi\u00f9 lunga della testa e del corpo, \u00e8 prensile, uniformemente scura ed \u00e8 ricoperta da 13 anelli di scaglie per centimetro, corredata ciascuna da un singolo pelo.\nBiologia.\nComportamento.\n\u00c8 una specie arboricola.\nDistribuzione e habitat.\nQuesta specie \u00e8 endemica delle coste meridionali dell'isola di Seram, Isole Molucche centrali.\nVive probabilmente nelle foreste tropicali lungo le coste al livello medio del mare.\nStato di conservazione.\nLa IUCN Red List, considerata la mancanza di informazioni recenti sull'areale, lo stato della popolazione e le eventuali minacce, classifica \"M.fulgens\" come specie con dati insufficienti (DD)."}
{"id": "3915245", "revid": "26630", "url": "https://it.wikipedia.org/wiki?curid=3915245", "title": "Libro di Antonio Billi", "text": "Il Libro di Antonio Billi \u00e8 un manoscritto della Biblioteca Nazionale Centrale di Firenze.\nStoria e descrizione.\nAntonio Billi fu un mercante fiorentino, vissuto tra la fine del Quattrocento e la prima met\u00e0 del Cinquecento. Il manoscritto che porta il suo nome non \u00e8 detto che sia stato scritto da lui, ma sicuramente fu in suo possesso. Databile tra il 1487 e il 1537, \u00e8 un prezioso resoconto sugli artisti fiorentini da Cimabue ai Pollaiolo, con un'appendice su artisti contemporanei come Michelangelo e Leonardo da Vinci.\nSebbene lo stile letterario sia molto scarno, che ne fa poco pi\u00f9 di un catalogo di artisti e opere d'arte, fu tra le principali fonti sulla materia artistica del Medioevo e del Rinascimento fiorentino prima di Giorgio Vasari, e lo stesso Vasari lo consult\u00f2, riprendendone vari errori e imprecisioni."}
{"id": "3915246", "revid": "36426", "url": "https://it.wikipedia.org/wiki?curid=3915246", "title": "Antonio Billi", "text": ""}
{"id": "3915252", "revid": "1573940", "url": "https://it.wikipedia.org/wiki?curid=3915252", "title": "Melomys fraterculus", "text": "Melomys fraterculus () \u00e8 un roditore della famiglia dei Muridi endemico dell'isola di Seram.\nDescrizione.\nDimensioni.\nRoditore di piccole dimensioni, con la lunghezza della testa e del corpo di 115\u00a0mm, la lunghezza della coda tra 153 e 155\u00a0mm, la lunghezza del piede di 26\u00a0mm e la lunghezza delle orecchie tra 17 e 18\u00a0mm.\nAspetto.\nIl colore del dorso \u00e8 bruno-rossiccio chiaro, mentre le parti ventrali sono grigie. La coda \u00e8 pi\u00f9 lunga della testa e del corpo, \u00e8 uniformemente bianca con delle chiazze brune e ricoperta di fitta peluria.\nBiologia.\nComportamento.\n\u00c8 una specie arboricola.\nDistribuzione e habitat.\nQuesta specie \u00e8 endemica del Monte Manusela, sull'isola di Seram, Isole Molucche centrali.\nVive nelle foreste muschiose montane a circa 1.830 metri di altitudine su terreni calcarei.\nStato di conservazione.\nLa IUCN Red List, considerato l'areale ridotto ad una singola localit\u00e0 e il continuo degrado nella qualit\u00e0 del proprio habitat, classifica \"M.fraterculus\" come specie in grave pericolo (CR)."}
{"id": "3915254", "revid": "426330", "url": "https://it.wikipedia.org/wiki?curid=3915254", "title": "Nederlands landskampioenschap 1936-1937", "text": "Al campionato parteciparono cinquanta squadre e l' vinse il titolo."}
{"id": "3915256", "revid": "72396", "url": "https://it.wikipedia.org/wiki?curid=3915256", "title": "Serie A1 2001-2002 (hockey su prato maschile)", "text": "Classifica.\nLegenda:"}
{"id": "3915262", "revid": "767487", "url": "https://it.wikipedia.org/wiki?curid=3915262", "title": "Parinda", "text": "Parinda (hindi:\u092a\u0930\u093f\u0928\u094d\u0926\u093e ) \u00e8 un film indiano del 1989 diretto, scritto e prodotto da Vidhu Vinod Chopra. \"PArinda\" significa letteralmente \"L'uccello\", ed il film tratta in maniera realistica la vita e la criminalit\u00e0 nella citt\u00e0 di Bombay. Il film vede protagonisti Jackie Shroff, Anil Kapoor, Nana Patekar e Madhuri Dixit. Il film ha vinto due National Film Award e cinque Filmfare Awards, ed \u00e8 stato il candidato ufficiale dell'India per l'oscar al miglior film straniero nel 1990"}
{"id": "3915265", "revid": "101260", "url": "https://it.wikipedia.org/wiki?curid=3915265", "title": "Slow-motion", "text": ""}
{"id": "3915266", "revid": "426330", "url": "https://it.wikipedia.org/wiki?curid=3915266", "title": "Nederlands landskampioenschap 1937-1938", "text": "Il campionato era formato da cinquantuno squadre e il vinse il titolo."}
{"id": "3915267", "revid": "767487", "url": "https://it.wikipedia.org/wiki?curid=3915267", "title": "Hampton Hawes", "text": "\u00c8 stato uno dei pi\u00f9 prestigiosi musicisti di colore fra quelli nati e formatisi artisticamente in California, e ha contribuito come solista o come \"sideman\" all'affermazione del West Coast Jazz.\nBiografia.\nCresciuto in una famiglia di stretta osservanza religiosa, Hawes era figlio di un predicatore, e acquis\u00ec da piccolo familiarit\u00e0 con la musica guardando la madre che suonava il piano durante le funzioni religiose. Impar\u00f2 da solo a suonare il pianoforte, e perci\u00f2 si rammaric\u00f2 sempre di non avere un'educazione classica e facilit\u00e0 di leggere la musica.\nDato il retroterra familiare, le sue prime influenze si possono fare risalire al gospel. Successivamente si accost\u00f2 al boogie-woogie, che dominava la scena musicale americana nel periodo 1938-44, ispirandosi ai pianisti allora in voga \u2013 Nat King Cole, Fats Waller e Art Tatum \u2013 e in seguito sub\u00ec l'influenza determinante del bebop di Bud Powell.\nNel 1944 Hawes abbandon\u00f2 le scuole superiori per fare il suo esordio come professionista nel gruppo del sassofonista Big Jay McNeely. Pi\u00f9 tardi, il suo sviluppo musicale si arricch\u00ec dell'esperienza di \"sideman\" con nomi prestigiosi quali Charlie Parker (che accompagn\u00f2 per otto mesi nel gruppo di Howard McGhee), Wardell Gray e Dexter Gordon (coi quali nel 1947 esord\u00ec in sala di registrazione), Short Rogers, Billie Holiday e Art Pepper, che nel 1952 lo volle con s\u00e9 nella formazione che si esibiva al Surf Club di Hollywood. Da queste collaborazioni il pianista ricav\u00f2 occasioni di crescita artistica, ma contrasse anche l'abitudine all'assunzione di eroina, da cui divenne dipendente.\nDal 1952 al 1954 svolse il servizio militare in Giappone. Tornato in patria, svilupp\u00f2 una tecnica pianistica accuratissima e uno stile che riprendeva la brillantezza e la precisione di Powell e di Parker, aggiungendovi in un secondo tempo sapori \"funky\". Il suo senso del ritmo \u00e8 stato spesso paragonato a quello del pianista contemporaneo Horace Silver, ma rispetto a quest'ultimo \u00e8 sottolineata anche la maggiore ricercatezza e versatilit\u00e0 della mano destra di Hawes, tale da influenzare Oscar Peterson.\nNel 1955, Hawes si un\u00ec al bassista Red Mitchell e, con un'alternanza di batteristi, form\u00f2 un trio che si esib\u00ec in una serie di concerti e che registr\u00f2 degli album significativi, prima di essere incarcerato per droga alla fine degli anni cinquanta. Graziato dal presidente Kennedy nel 1963, Hawes riprese a suonare in un mondo musicale profondamente cambiato e che si rivel\u00f2 per il pianista poco ospitale. Nel biennio 1967-8 organizz\u00f2 un tour che lo port\u00f2 sui palchi europei e giapponesi. Ritorn\u00f2 in Europa nel 1971 e in occasione del festival di Montreux di due anni dopo, mentre in patria viveva la parabola artistica discendente in una condizione di relativo isolamento fino alla morte, sopravvenuta nel 1977."}
{"id": "3915271", "revid": "661526", "url": "https://it.wikipedia.org/wiki?curid=3915271", "title": "Discografia di Clementino", "text": "In questa voce \u00e8 riportata la discografia di Clementino, cantautore hip hop italiano."}
{"id": "3915272", "revid": "30610", "url": "https://it.wikipedia.org/wiki?curid=3915272", "title": "Antiche unit\u00e0 di misura del circondario di Teramo", "text": "Sono qui riportate le conversioni tra le antiche unit\u00e0 di misura in uso nel circondario di Teramo e il sistema metrico decimale, cos\u00ec come stabilite ufficialmente nel 1877; non si riportano le unit\u00e0 di misura e di peso stabilite con la riforma del 1840, rese uniformi nell'intero Regno di Napoli.\nNonostante l'apparente precisione nelle tavole, in molti casi \u00e8 necessario considerare che i campioni utilizzati erano di fattura approssimativa o discordanti tra loro.\nMisure di lunghezza.\nLa canna legale \u00e8 di 10 palmi.\nIl palmo legale si divide in 10 decimi, il decimo in 10 centesimi, il centesimo in 10 millesimi.\n700 canne legali fanno il miglio legale.\nPer le misure anteriori al 1840, la canna abusiva si divide in 8 palmi, il palmo in 12 once, l'oncia in 5 minuti.\n10 palmi fanno la pertica.\n7 palmi fanno il passo.\n10 passi fanno la catena.\n100 catene fanno il miglio.\nCome base delle misure agrarie si usavano anche nei diversi comuni passi da terra di palmi 5 1/2, 7 1/3, 8, 12.\nMisure di superficie.\nIl moggio legale \u00e8 di 10000 palmi quadrati.\n100 palmi quadrati legali fanno la canna quadrata legale.\nLa canna quadrata abusiva anteriore al 1840 \u00e8 di 64 palmi quadrati.\nMisure di volume.\nSecondo la legge del 1840 mille palmi cubi legali fanno la canna cuba legale.\nSecondo l'uso anteriore al 1840 mille palmi cubi fanno la pertica cuba e 512 palmi cubi fanno la canna cuba.\nLa canna di costumanza per la fabbriche equivale ad un quarto di canna cuba abusiva.\nLa canna per la legna da fuoco, di 256 palmi cubi, equivale a mezza canna cuba abusiva.\nPalmi cubi abusivi 9 1/3 fanno la soma per l'arena che si divide in 7 cofani.\nMisure di capacit\u00e0 per gli aridi.\nIl tomolo legale e l'abusivo si dividono in 24 misure.\nMisure di capacit\u00e0 per i liquidi.\nIl barile legale \u00e8 di 60 caraffe.\n12 barili fanno una botte.\nI pesi indicati per le misure da vino sono quelli del volume di acqua distillata che dovevano contenere, e non servono che di nomenclatura distintiva.\nI pesi indicati per le misure da olio sono quelli del volume di olio che deve in esse contenersi, giacch\u00e9 nel sistema metrico napolitano l'olio si misurava a peso e non a capacit\u00e0.\nPesi.\nSecondo la legge del 1840 il rotolo \u00e8 di once 33 1/3 e si divide in 1000 trappesi.\n100 rotoli fanno un cantaro.\nLa libbra si divide in 12 once, l'oncia in 30 trappesi.\nSecondo l'uso anteriore al 1840 cento libbre fanno il cantaro piccolo.\nGli orefici dividono l'oncia in 30 trappesi, il trappeso in 20 acini.\nI gioiellieri dividono l'oncia in 130 carati, il carato in 4 grani, il grano in 16 sedicesimi.\nI farmacisti dividono l'oncia in 10 dramme, la dramma in 3 scrupoli, lo scrupolo in 2 oboli, l'obolo in 10 acini o grani.\nDramme 1 1/2 fanno il peso aureo.\n40 rotoli fanno un peso per la calce.\n4 rotoli fanno una decina, peso da lana.\nSecondo la variet\u00e0 dei luoghi e delle merci si usavano pure rotoli di once 33 e 36.\nTerritorio.\nNel 1874 nel circondario di Teramo erano presenti 38 comuni divisi in 11 mandamenti."}
{"id": "3915273", "revid": "124647787", "url": "https://it.wikipedia.org/wiki?curid=3915273", "title": "Mike Orlando", "text": "\u00c8 stato fondatore e membro degli Adrenaline Mob.\nBiografia.\nIl suo nome completo \u00e8 Michael George Orlando.\nIl suo primo album da solista, \"Sonic Stomp\", interamente strumentale, \u00e8 stato pubblicato nel 2006 seguito quattro anni dopo da \"Sonic Stomp II\".\n\u00c8 stato tra i dieci finalisti del contesto Guitar Superstar of the Year del 2008 promosso dalla rivista Guitar Player. Ha suonato con Zakk Wylde e Bumblefoot. Tra il 2009 e il 2010 ha effettuato il Sonic Stomp Tour, con date sold out in Cina e Giappone.\nNel 2010, ha formato gli Adrenaline Mob con il cantante dei Symphony X, Russell Allen.\n\u00c8 stato nel 2016 per breve tempo membro del gruppo brasiliano Noturnall, composto da membri degli Shaman e degli Hangar, e quindi il batterista degli Angra Aquiles Priester.\nNel luglio 2017 \u00e8 stato seriamente ferito nell'incidente che ha coinvolto gli Adrenaline Mob e che ha provocato la morte del bassista David Zablidowsky e della tour manager Janet Rains.\nNel dicembre 2017 ha formato gli Stereo Satellite con Jordan Cannata (batteria), John Moyer (basso) ed il cantante dei Rock Star Supernova Lukas Rossi.\nNel 2019 ha pubblicato un album dal vivo, \"Sonic Stomp Live\" .\nNel 2020 ha formato con la cantante spagnola Ailyn (ex Sirenia) come voce solista e lui come chitarrista e voce, il gruppo hard rock/metal Her Chariot Awaits, con l'album \"omonimo\", di cui \u00e8 anche produttore.\nStrumentazione.\nMike Orlando usa amplificatori Marshall e chitarre elettriche Vigier, con gli Adrenaline Mob chitarre Charvel."}
{"id": "3915277", "revid": "426330", "url": "https://it.wikipedia.org/wiki?curid=3915277", "title": "Nederlands landskampioenschap 1938-1939", "text": "Il campionato era formato da cinquantuno squadre e l' vinse il titolo."}
{"id": "3915278", "revid": "72396", "url": "https://it.wikipedia.org/wiki?curid=3915278", "title": "Serie A1 2000-2001 (hockey su prato maschile)", "text": "Classifica.\nLegenda:"}
{"id": "3915280", "revid": "767487", "url": "https://it.wikipedia.org/wiki?curid=3915280", "title": "Kar-Tukulti-Ninurta", "text": "Kar-Tukulti-Ninurta (K\u0101r-Tukulti-Ninurta in lingua accadica) \u00e8 un'antica citt\u00e0 assira, oggi sito archeologico in territorio iracheno.\nEra un nuovo centro di culto del dio Assur e forse la nuova capitale fondata dal re assiro Tukulti-Ninurta I (1243 a.C.-1207 a.C.) situata a nord rispetto Assur. Il significato di Kar-Tukulti-Ninurta \u00e8 \"Porto Tukulti-Ninurta\". Il luogo corrisponde all'attuale Tulul ul Aqar nel Governatorato di Salah al-Din in Iraq.\nStoria.\nKar-Tukulti-Ninurta fu una citt\u00e0 del tutto nuova fondata a circa tre chilometri a nord di Assur, che all'epoca era l'antica capitale dell'impero assiro. Kar-Tukulti-Ninurta fu posto sulla riva a sinistra del fiume Tigri . L'area fortificata della citt\u00e0 aveva un'estensione di circa 800 metri quadrati. Al centro della citt\u00e0 c'era un muro che la divideva in due parti: una occidentale ed un'altra orientale.\nNella zona occidentale, accanto al fiume, si trovava un tempio che fu eretto per la divinit\u00e0 pi\u00f9 importante della popolazione assira ovvero il dio Assur.\nIl tempio che occupava una superficie di circa 53x90 metri aveva una ziqqurat sul lato occidentale. \nNella ziqqurat \u00e8 stato ritrovato un testo il quale indica che il tempio fu costruito per il culto di Assur ed \u00e8 stato fornita anche l'identificazione della citt\u00e0 che in verit\u00e0 era gi\u00e0 nota prima di questi scavi per mezzo di altri testi. Inoltre sempre da altri testi si \u00e8 venuto a conoscenza del fatto che il culto dell'immagine del dio \u00e8 stato spostato da Assur a questo tempio.\nA nord, rispetto al tempio, si trovava il palazzo reale che era originariamente alto circa 18m. Tutti i resti del palazzo costruito sulla piattaforma sono andati perduti, sebbene siano stati ritrovati molti dipinti murali: tutti questi hanno mostrato che il palazzo fu molto decorato. Accanto a questo palazzo ne \u00e8 stato trovato un secondo, mal conservato. Forse questo era l'ingresso complementare di un palazzo pi\u00f9 grande che incorporava entrambi. La citt\u00e0 \u00e8 stata abbandonata dopo la morte del re Tukulti-Ninurta I e l'immagine del culto del dio Assur \u00e8 stata riportata nella citt\u00e0 di Assur.\nArcheologia.\nGli scavi della citt\u00e0 di Kar-Tukulti-Ninurta sono cominciati nel 1913-1914 da un team tedesco della \"Deutsche Orient-Gesellschaft\" (Compagnia Tedesca Orientale), guidato da Walter Bachmann, che stava lavorando nello stesso periodo agli scavi della citt\u00e0 di Assur. \nI reperti si trovano adesso nel Pergamonmuseum a Berlino, nel British Museum ed a Istanbul \nBachmann purtroppo non ha pubblicato i risultati delle sue ricerche ed i suoi appunti sono andati perduti. Solamente nel 1985 \u00e8 apparso un rapporto completo sugli scavi.\nI lavori presso il sito sono stati ripresi nel 1986 grazie ad un gruppo della \"German Research Foundation\" guidati da R. Dittman. Un'altra stagione di scavo \u00e8 stata condotta nel 1989.\nSono state ritrovate numerose tavolette in alabastro che commemorano la fondazione della nuova capitale: \"In quel momento il dio Ashur, mio signore, mi chiese di costruire un centro di culto sulla riva del fiume opposta alla citt\u00e0, l'oggetto(?) desiderato dagli dei, e mi comand\u00f2 di costruire il suo santuario. Sotto il comando del dio Ashur, il dio che mi am\u00f2, io costruii prima la mia citt\u00e0 Ashur, la citt\u00e0 per il dio Ashur sulla parte opposta della riva, accanto al fiume Tigri, nelle pianure e nei prati incoltivati dove non c'era nessuna casa n\u00e9 alcuna abitazione, dove nessuna rovina o maceria era stata accumulata, e nessun mattone era stato gettato. Io chiamai questa citt\u00e0 Kar-Tukulti-Ninurta\""}
{"id": "3915285", "revid": "101260", "url": "https://it.wikipedia.org/wiki?curid=3915285", "title": "Victrola", "text": ""}
{"id": "3915287", "revid": "1573940", "url": "https://it.wikipedia.org/wiki?curid=3915287", "title": "Melomys paveli", "text": "Melomys paveli () \u00e8 un roditore della famiglia dei Muridi endemico dell'isola di Seram.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 123 e 126\u00a0mm, la lunghezza della coda tra 128 e 138\u00a0mm, la lunghezza del piede tra 22,4 e 26,2\u00a0mm, la lunghezza delle orecchie tra 14,6 e 15,4\u00a0mm e un peso fino a 65\u00a0g.\nAspetto.\nLa pelliccia \u00e8 soffice. Le parti superiori sono bruno-rossicce brillanti, pi\u00f9 opache lungo i fianchi, mentre le parti ventrali sono bianche. Il dorso delle zampe \u00e8 coperto da una striscia grigia scura. I piedi sono pi\u00f9 densamente ricoperti di peli delle zampe anteriori. La coda \u00e8 pi\u00f9 corta della testa e del corpo, \u00e8 uniformemente nerastra ed \u00e8 ricoperta da 16 anelli di scaglie per centimetro, corredata ciascuna da un singolo pelo.\nBiologia.\nComportamento.\n\u00c8 una specie arboricola.\nDistribuzione e habitat.\nQuesta specie \u00e8 conosciuta soltanto da due esemplari catturati lungo la costa meridionale dell'isola di Seram, Isole Molucche centrali.\nVive nelle foreste pluviali di pianura su terreni calcarei. Sembra favorire ambienti modificati come villaggi e foreste secondarie.\nStato di conservazione.\nLa IUCN Red List, considerato che questa specie \u00e8 conosciuta da un solo esemplare e non ci sono informazioni sullo stato della popolazione e i limiti di diffusione, classifica \"M.paveli\" come specie con dati insufficienti (DD).\nTassonomia.\nQuesta specie \u00e8 stata inizialmente descritta come sottospecie di \"Melomys rufescens\"."}
{"id": "3915288", "revid": "599013", "url": "https://it.wikipedia.org/wiki?curid=3915288", "title": "Koi suru tenshi Angelique", "text": " \u00e8 uno spin-off della serie di videogiochi \"Angelique\" ed \u00e8 composto da due serie televisive anime: ed il suo sequel . Entrambe le serie sono state dirette Susumu Kudo e realizzate dallo studio Satelight."}
{"id": "3915289", "revid": "16758", "url": "https://it.wikipedia.org/wiki?curid=3915289", "title": "Kartoffelk\u00e4se", "text": "Il Kartoffelk\u00e4se o Erd\u00e4pfelk\u00e4se (letteralmente: \"formaggio di patate\") \u00e8 un piatto tipico dell'area bavarese ed austriaca. \u00c8 particolarmente diffuso in Bassa Baviera, Austria Interiore e Austria occidentale.\nNon contiene affatto formaggio: deve il nome alla sua consistenza, simile a quella di un formaggio spalmabile.\nLe patate bollite vengono schiacciate con della cipolla tritata finemente (in rapporto di 3 a 1), e quindi mescolate con la panna acida fino ad ottenere un composto spalmabile. Questo viene poi insaporito con sale, pepe, cumino e prezzemolo secondo i gusti. In alcune zone vengono aggiunti anche aglio o erba cipollina. In altre viene aggiunto all'impasto un uovo, che rende tuttavia il Kartoffelk\u00e4se conservabile assai meno a lungo.\nIl composto viene spalmato su una fetta di pane e servito come merenda, accompagnato da latte, birra o mosto."}
{"id": "3915291", "revid": "16758", "url": "https://it.wikipedia.org/wiki?curid=3915291", "title": "Erd\u00e4pfelk\u00e4se", "text": ""}
{"id": "3915292", "revid": "1517823", "url": "https://it.wikipedia.org/wiki?curid=3915292", "title": "Serie A1 1982-1983 (hockey su prato maschile)", "text": "Classifica.\nLegenda:"}
{"id": "3915294", "revid": "468892", "url": "https://it.wikipedia.org/wiki?curid=3915294", "title": "Rillaan", "text": ""}
{"id": "3915298", "revid": "522912", "url": "https://it.wikipedia.org/wiki?curid=3915298", "title": "Krystina Pliskova", "text": ""}
{"id": "3915302", "revid": "1442080", "url": "https://it.wikipedia.org/wiki?curid=3915302", "title": "McDonald's Burnie International 2010 - Singolare femminile", "text": "Il tabellone singolare del McDonald's Burnie International 2010, torneo di tennis che faceva parte del circuito ITF Women's Circuit nell'ambito dell'ITF Women's Circuit 2010, \u00e8 stato vinto da Arina Rodionova (tds n. 2) che nella finale sconfisse Jarmila Gajdo\u0161ov\u00e1 (tds n. 1) con il punteggio di 6-1, 6-0."}
{"id": "3915303", "revid": "767487", "url": "https://it.wikipedia.org/wiki?curid=3915303", "title": "Sally, Irene and Mary (film 1938)", "text": "Sally, Irene and Mary \u00e8 un film del 1938 diretto da William A. Seiter. Le tre interpreti principali sono Alice Faye, Joan Davis e Marjorie Weaver. Nel cast, appare anche Gypsy Rose Lee che viene accreditata con il suo vero nome, Louise Hovick.\nIl soggetto \u00e8 tratto alla lontana dal musical omonimo di Eddie Dowling e Cyrus Wood. La storia, che in questa versione \u00e8 quella di tre manicure che sognano Broadway e che giungono al successo per merito di un barcone ereditato, era gi\u00e0 stata portata sullo schermo nel 1925 da un film muto di genere drammatico prodotto dalla MGM che aveva come interpreti il trio formato da Constance Bennett, Joan Crawford e Sally O'Neil, film che in Italia prese il titolo \"Le tre grazie\".\nTrama.\nSally, Irene e Mary lavorano come manicure in un salone di parrucchiere. Sono grandi amiche e tutte e tre vogliono sfondare a Broadway come cantanti. Uno dei clienti, il barone Zorka di Stravonia, si innamora di Sally: le ragazze cantano per lui ma vengono interrotte da Gabriel \"Gabby\" Green, il loro ex manager, che vuole che si esibiscano solo dietro compenso. Furibondo, il barone litiga con Gabby e, cercando di stringerlo in un angolo, sfascia il negozio finch\u00e9 non arriva la polizia che se lo porta via. Le ragazze trovano lavoro come sigaraie e guardarobiere in un locale notturno del Greenwich Village dove, quella sera, canta per l'ultima volta Tommy Reynolds. Joyce Taylor, una chorus girl che ha fatto la sua fortuna sposando e divorziando da sette milionari, vuole a tutti i costi che Tommy, di cui si \u00e8 innamorata, non lasci New York. Gabby, subodorando l'affare, le chiede di finanziare uno spettacolo di cui Tommy sar\u00e0 protagonista insieme a Sally, Irene e Mary. Ma, quando Joyce scopre Tommy e Sally che si stanno baciando, d\u00e0 fuori di matto, mettendosi a sparare. Tommy abbandona lo spettacolo, rifiutandosi di continuare. A questo punto, riappare Zorka, disposto a finanziare lo show con venticinquemila dollari se Sally accetter\u00e0 di stare con lui. Gabby accetta il denaro, ma Sally, venuta a conoscenza del patto tra i due, nonostante le suppliche di Gabby, strappa l'assegno di Zorka.\nLa situazione \u00e8 in stallo e tutti sembrano costretti ad abbandonare il sogno di diventare delle star nel mondo dello spettacolo. Arriva per\u00f2 la notizia che un lontano zio ha lasciato in eredit\u00e0 a Mary un piroscafo. Nelle ragazze si riaccenda la speranza di poter finalmente calcare le tavole di un palcoscenico. Ma il supposto piroscafo si rivela essere un decrepito vapore. Per rimetterlo a posto e trasformarlo in un nightclub galleggiante ci vogliono molti soldi e Irene cerca di circuire il barone per ottenere da lui il denaro necessario. Zorka, per\u00f2, non \u00e8 disponibile; cede solo quando arriva Sally che accetta di sposarlo. Tommy, nel frattempo, ha avuto la stessa idea di Sally e si \u00e8 presentato a Joyce, disposto a sposarla in cambio di denaro contante.\nLa sera dell'apertura il nuovo locale \u00e8 preso d'assalto da una folla enorme. Lo show che viene presentato contempla il finto matrimonio tra Sally e Tommy, ma Irene si procura un vero giudice che dovr\u00e0 celebrare la cerimonia, sposando veramente i due giovani. Ma, nel locale caldaie, tale Twitchell, nominato da Gabby \"vice presidente\", sente freddo e accende il fuoco, facendo scoppiare il locale. La nave rompe gli ormeggi e si mette a navigare sul fiume senza alcun controllo. Quando si riesce finalmente ad ormeggiare, il giudice salta gi\u00f9 terrorizzato, senza aver celebrato il matrimonio che per\u00f2, viene portato a termine dal capitano della nave. Rimasti senza promessi sposi, Joyce e Zorka simpatizzano tra di loro, scoprendo di avere molte cose in comune, mentre Irene si ritrova innamorata di Twitchell. E non manca il lieto fine di uno spettacolo che incontra presso il pubblico un grande successo.\nProduzione.\nIl film, prodotto dalla Twentieth Century Fox Film Corporation, fu girato dall'8 novembre a fine dicembre 1937.\nDistribuzione.\nIl copyright del film, richiesto dalla Twentieth Century-Fox Film Corp., fu registrato il 4 marzo 1938 con il numero LP7924.\nDistribuito dalla Twentieth Century Fox Film Corporation, il film usc\u00ec nelle sale cinematografiche USA il 4 marzo 1938 dopo essere stato presentato in prima a New York il 25 febbraio.\nIn Portogallo fu distribuito con il titolo \"As Tr\u00eas Espertalhonas\" il 14 febbraio 1940."}
{"id": "3915304", "revid": "47520770", "url": "https://it.wikipedia.org/wiki?curid=3915304", "title": "Morbus anglicus", "text": ""}
{"id": "3915306", "revid": "1517823", "url": "https://it.wikipedia.org/wiki?curid=3915306", "title": "Serie A1 1996-1997 (hockey su prato maschile)", "text": "Classifica.\nNessuna retrocessione per allargamento campionato (due gironi da sei squadre per un totale di 12 squadre dalla stagione 1997-1998)"}
{"id": "3915308", "revid": "15756", "url": "https://it.wikipedia.org/wiki?curid=3915308", "title": "Personaggi di Zero no tsukaima", "text": "Di seguito sono elencati i principali personaggi della serie di light novel ed anime giapponese \"Zero no tsukaima\".\nGallia.\nJoseph"}
{"id": "3915309", "revid": "1494169", "url": "https://it.wikipedia.org/wiki?curid=3915309", "title": "Psary", "text": ""}
{"id": "3915317", "revid": "6923", "url": "https://it.wikipedia.org/wiki?curid=3915317", "title": "Psary (frazione)", "text": ""}
{"id": "3915321", "revid": "224230", "url": "https://it.wikipedia.org/wiki?curid=3915321", "title": "Grande area di prosperit\u00e0 dell'Asia orientale", "text": ""}
{"id": "3915323", "revid": "287204", "url": "https://it.wikipedia.org/wiki?curid=3915323", "title": "Yanmar Diesel Soccer Club 1974", "text": "Questa voce raccoglie le informazioni riguardanti lo Yanmar Diesel Soccer Club nelle competizioni ufficiali della stagione 1974\nStagione.\nNella stagione in cui Kunishige Kamamoto tocc\u00f2 il traguardo delle cento reti segnate in campionato, lo Yanmar Diesel domin\u00f2 la classifica della Japan Soccer League resistendo a un attacco finale del Mitsubishi Heavy Industries che, pur concludendo in vetta, risult\u00f2 secondo a causa della peggior differenza reti. Al termine della stagione la squadra vinse la sua terza edizione della Coppa dell'Imperatore sconfiggendo in finale l'Eidai Sangyo.\nMaglie e sponsor.\nLe divise, caratterizzate dalla presenza del logo societario sul petto, vedono l'aggiunta di bordi e colletto bianco."}
{"id": "3915324", "revid": "1522738", "url": "https://it.wikipedia.org/wiki?curid=3915324", "title": "Personaggi di The Idolmaster", "text": "Di seguito sono elencati i principali personaggi della serie di videogiochi ed anime giapponese \"The Idolmaster\".\nProject Fairy / Studio 961/765.\nPersonaggi introdotti in \"The Idolmaster SP\"\nProject Jupiter / Studio 961.\nUn gruppo maschile prodotto dallo Studio 961. Viene formato dopo che Miki, Takane e Hibiki lasciano lo Studio 961. Nell'anime, sono un gruppo gi\u00e0 affermato e popolare. Lasciano lo Studio 961 per proseguire una carriera in proprio.\nIdol dello Studio 876.\nTre nuovi idol della 876 Production che vengono introdotti in \"The Idolmaster Dearly Stars\". Appaiono anche in un episodio dell'anime."}
{"id": "3915328", "revid": "763212", "url": "https://it.wikipedia.org/wiki?curid=3915328", "title": "Frazioni della Polonia", "text": "Le frazioni (in polacco: jednostka pomocnicza gminy) rappresentano il quarto livello della suddivisione amministrativa della Polonia. Con il termine frazione si indica un'entit\u00e0 subcomunale che in Polonia assume diverse fattispecie. \nSalvo eccezioni, nei comuni urbani si hanno le \"osiedla\" (al singolare \"osiedle\") o le \"dzielnice\" (al singolare \"dzielnica\") che generalmente sono quartieri o altro tipo di suddivisione urbana. Nei comuni rurali le frazioni sono chiamate \"so\u0142ectwa\" (al singolare \"so\u0142ectwo\")."}
{"id": "3915329", "revid": "1784938", "url": "https://it.wikipedia.org/wiki?curid=3915329", "title": "Teologia dell'Olocausto", "text": "Teologia dell'Olocausto (dal greco \u1f41\u03bb\u03cc\u03ba\u03b1\u03c5\u03c3\u03c4\u03bf\u03c2 (\"olokaustos\", \"bruciato interamente\", a sua volta composta da \u1f45\u03bb\u03bf\u03c2 /\"holos\", \"tutto intero\", e \u03ba\u03b1\u03af\u03c9 / \"kaio\", \"brucio\")\nsi riferisce ad un corpo di dibattiti e riflessioni teologiche e filosofiche, e relativa letteratura, nell'ambito dell'Ebraismo, che tenta di affrontare con diverse opinioni contrastanti, il ruolo di Dio nell'universo e nel mondo del genere umano, alla luce dell'Olocausto avvenuto dai primi anni 1930 fino al 1945, quando circa 11 milioni di persone, tra cui 6 milioni di Ebrei, sono stati sterminati in un genocidio perpetrato dal regime nazista e suoi alleati. La \"Teologia dell'Olocausto\" viene anche definita come \"Theologie nach Auschwitz\" (dal tedesco: \"teologia dopo Auschwitz\" o \"teologia post-Auschwitz\"), a causa della pratica comune di utilizzare \"Auschwitz\" come sineddoche dell'Olocausto nel suo complesso.\nStoria.\nQuesto termine venne usato per la prima volta nel 1940 dalla comunit\u00e0 ebraica in Palestina, in riferimento alla distruzione degli ebrei polacchi (\"Sho'at yehudei polin\"). Da allora definisce nella sua interezza il genocidio della popolazione ebraica d'Europa. Ci\u00f2 spiega come la parola \"shoah\" non sarebbe sinonimo di \"olocausto\", in quanto la seconda si riferisce allo sterminio compiuto dai nazisti e loro alleati nei confronti di tutti coloro che vennero imprigionati e uccisi nei campi di concentramento durante il regime di Hitler, quindi non solo ebrei ma anche prigionieri di guerra, persone diversamente abili, persone affette da disturbi mentali, sovietici, italiani (cfr. Armistizio di Cassibile), spagnoli (cfr. Guerra civile spagnola), serbi, slavi, rumeni, ucraini, Rom, Sinti, africani, persone LGBT, intellettuali, comunisti, socialisti, socialdemocratici, anarchici, liberi pensatori, dissidenti tedeschi (cfr. Resistenza tedesca), cattolici, protestanti, pentecostali, testimoni di Geova eccetera, mentre la prima definisce solamente il genocidio degli ebrei.\nIndica un corpo di dibattiti e riflessioni teologiche e filosofiche, e relativa letteratura, nell'ambito dell'ebraismo, che tenta di affrontare con diverse opinioni contrastanti, il ruolo di Dio nell'universo e nel mondo del genere umano, alla luce dell'olocausto avvenuto dai primi anni 1930 fino al 1945, quando circa 11 milioni di persone, tra cui 6 milioni di ebrei, sono stati sterminati in un genocidio perpetrato dal regime nazista e dai suoi alleati. La teologia dell'olocausto viene anche definita come \"Theologie nach Auschwitz\" (dal tedesco: \"teologia dopo Auschwitz\" o \"teologia post-Auschwitz\"), a causa della pratica comune di utilizzare Auschwitz come sineddoche dell'olocausto nel suo complesso.\nL'interpretazione nella teologia ebraica.\nLa variet\u00e0 di argomentazioni teologiche che gli ebrei hanno articolato sull'olocausto pu\u00f2 essere collegata a pi\u00f9 ampie tradizioni di pensiero. Al fine di comprendere le loro opinioni in proposito, \u00e8 utile vedere l'ampiezza e la portata delle tradizionali teodicee ebraiche del male, come anche descrivere le radici delle opinioni filosofiche ebraiche revisioniste moderne e postmoderne.\nLa tradizione classica della cultura e spiritualit\u00e0 ebraica, rappresentata nei suoi testi storici, comprende molte interpretazioni dell'ebraismo post-esilico e rabbinico. Tali interpretazioni variano da intendimenti legali, o filosofici e complessi, fino a quelle di esoteriche teologie mistiche. Insieme formano una cultura specialistica che gli ebrei hanno sviluppato e portato con s\u00e9 nella diaspora. Questa tradizione di pensiero si \u00e8 evoluta da fonti proprie, e talvolta anche attraverso incontri intellettuali con altre tradizioni, dando e a sua volta ricevendo idee. La teologia rivelata dell'ebraismo ha influito sul pensiero occidentale attraverso le sue forme adattate nel cristianesimo.\nL'altra fonte della cultura occidentale nasce in parallelo dalla filosofia umanistica della Grecia antica, basata su un pensiero indipendente generato da principi primi.\nQuando alla comunit\u00e0 ebraica furono concessi i diritti sociali dopo l'et\u00e0 dell'illuminismo, allora svilupparono le proprie risposte religiose e filosofiche al pensiero moderno. Queste variano da un re-impegno e reinterpretazione dell'osservanza tradizionale, tramite sintesi che comprendono il meglio dei due mondi, e la rivalutazione radicale o revisionista dell'ebraismo storico. In ciascuno di questi approcci, una nuova creativit\u00e0 \u00e8 emersa, con nuove interpretazioni teologiche e filosofiche. La filosofia chassidica ha sviluppato la mistica ebraica in modi nuovi. L'ortodossia Litvish ha formato nuovi approcci agli studi talmudici e mussarici (introspezione etica). Entrambe queste civilt\u00e0 dell'Europa orientale hanno continuato l'interpretazione teorica della Cabala lurianica, che \u00e8 alla base della fede ebraica chared\u00ec fino ad oggi. I pensatori dell'ebraismo ortodosso moderno reinterpretano l'ebraismo nel linguaggio della moderna filosofia laica.\nL'Haskalah ha generato approcci critici e accademici all'ebraismo, a partire dal movimento tedesco \"Wissenschaft des Judentums\" (\"Scienza del giudaismo\") del XIX secolo. Teologi di confessioni ebraiche non ortodosse hanno espresso una serie di opinioni revisioniste della spiritualit\u00e0 e degli studi ebraici. Nuove scuole di pensiero, come ad esempio l'esistenzialismo ebraico, hanno trovato nuovi significati nella Rivelazione, al di fuori dell'ebraismo ortodosso.\nGli sviluppi storici del pensiero ebraico ritrovano un nuovo significato nelle precedenti tradizioni. I primi studiosi dell'Haskalah respinsero la mistica nell'ebraismo, in comune con il pensiero laico occidentale del loro tempo, e il loro personale desiderio di lasciarsi alle spalle lo Shtetl (in yiddish: \u05e9\u05d8\u05e2\u05d8\u05dc; plurale \"shtetlekh\" \u05e9\u05d8\u05e2\u05d8\u05dc\u05e2\u05da; equivalente al tedesco \"St\u00e4dtlein\", \"piccola citt\u00e0\", diminutivo di \"Stadt\", \"citt\u00e0\"). Questa tendenza fu condivisa con i valori prevalenti dell'Illuminismo occidentale secolare loro contemporaneo, che cerca di razionalizzare la Rivelazione. Il padre filosofico dell'Haskalah, Moses Mendelssohn, poteva quindi cercar di rimuovere le dimensioni mistiche della spiritualit\u00e0 ebraica.\nLa nascita degli studi accademici della Cabala con Gershom Scholem, e la ricerca di una pi\u00f9 profonda spiritualit\u00e0 ebraica nel XX secolo, hanno riscoperto il misticismo ebraico per gli ebrei di tutte le denominazioni odierne. Nuovi movimenti di \"rinnovo ebraico\" e \"neochassidismo\", riescono a trovare intuizioni spirituali e filosofiche dal misticismo ebraico, al di fuori dell'ortodossia. Ci\u00f2 riflette altres\u00ec vaste correnti di pensiero nella societ\u00e0 occidentale, dagli aspetti non meccanicistici e neo-mistici della scienza e matematica del XX secolo, a interessi filosofici e artistici nei valori di identit\u00e0 culturale.\nGli sviluppi della vita ebraica dell'Ottocento e Novecento comprendono i pi\u00f9 grandi cambiamenti e sconvolgimenti in un breve lasso di tempo che mai siano avvenuti nella storia degli ebrei. Simili cambiamenti possono caratterizzare la storia nella sua concezione pi\u00f9 ampia, ma l'individualit\u00e0 dell'esperienza ebraica rende il loro incontro con eventi e idee della modernit\u00e0 particolarmente turbolento. Nello spazio di un secolo, hanno vissuto la tragedia dell'olocausto, con la fine dei grandi centri di vita ebraica, seguita dal ritorno storico alla patria biblica, con il simultaneo ristabilimento dello studio e della spiritualit\u00e0 ebraica in Israele e negli Stati Uniti. I due eventi determinanti dell'olocausto e della nascita di Israele influenzano le interpretazioni religiose e filosofiche degli ebrei di oggi. La diversit\u00e0 delle risposte teologiche ebraiche all'olocausto, sono plasmate dalla storia del pensiero ebraico precedente. I grandi testi, le idee e gli sviluppi creativi del pensiero ebraico, danno il contesto alle interpretazioni pi\u00f9 recenti. Risposte teologiche tradizionali e revisioniste all'olocausto, si adattano o reinterpretano precedenti idee ebraiche, in modo da esser meglio comprese nel contesto della loro base pi\u00f9 estesa. Tra le diverse risposte teologiche (e i loro contesti) che gli ebrei hanno dato all'olocausto, se ne elencano alcune qui di seguito.\nTeologia dell'Olocausto e il problema del male.\nI tragici eventi in Europa nel secolo XX hanno offerto nuovi soggetti di riflessione sul problema del male, gi\u00e0 presente da secoli nel Libro di Giobbe e teologicamente rilevante nelle religioni monoteiste.\nEbraismo, cristianesimo e Islam tradizionalmente hanno insegnato che Dio \u00e8 onnipotente (pu\u00f2 tutto), onnisciente (sa tutto) e infinitamente buono (tutta bont\u00e0). Tali affermazioni sembrano essere in stridente contrasto con il fatto che c'\u00e8 molto male nel mondo. Forse la domanda pi\u00f9 difficile che i monoteisti hanno affrontato \u00e8 come conciliare l'esistenza di questa visione di Dio con l'esistenza del male.\nNell'ambito di tutte le fedi monoteistiche molte risposte (teodicee) sono state proposte. Tuttavia, alla luce della grandezza del male visto durante l'Olocausto, molte persone hanno riesaminato le vedute classiche di questo argomento. Una domanda comune \u00e8: \"Come pu\u00f2 la gente aver ancora qualche tipo di fede dopo l'Olocausto?\"\nL'olocausto nel contesto storico.\nNella storia ebraica, l'olocausto deve essere vista come decisamente diversa da precedenti eventi? Una risposta la vede come continuazione della lunga storia dell'antisemitismo. La storia ebraica ha conosciuto molti eventi calamitosi, alcuni dei quali hanno provocato la distruzione di larghe popolazioni, altri accompagnati da grandi sofferenze. Tra i frequenti episodi di persecuzione, forse due eventi precedenti spiccano come diversi, e possono essere chiamati \"Churban\" (\"distruzione\") nazionale. La distruzione del Regno di Giuda e di Gerusalemme da parte di Nabucodonosor II, sembr\u00f2 terminare il piano biblico per Israele, distrusse il Tempio di Salomone, molte persone furono uccise e i sopravvissuti esiliati. La distruzione successiva della Giudea e Gerusalemme sotto Tito, ha distrutto il Secondo Tempio e brutalmente sedato la rivolta ebraica. Questa soppressione \u00e8 stata completata poi sotto Adriano, come reazione ad una seconda rivolta, con ulteriore grossa perdita di vite umane e un secondo esilio della nazione.\nIn questa prospettiva, l'olocausto \u00e8 un altro \"Churban\", e potrebbe non richiedere una nuova risposta teologica. Ci\u00f2 spinge di nuovo ad esaminare la questione del \"perch\u00e9 le disgrazie capitano ai buoni\". Lo scopo della teodicea \u00e8 quello di cercare di conciliare la fede teologica con l'esistenza della sofferenza. Le grandi tradizioni religiose del mondo, tra cui l'ebraismo, hanno formulato molte risposte diverse a questa domanda.\nTuttavia, dal punto di vista umano, articolare questo sforzo pu\u00f2 essere problematico: offrire risposte esaurienti potrebbe essere una insensibilit\u00e0 al dolore; astenersi dal tentare di rispondere potrebbe essere ingiusto. Nella visione che vede una continuit\u00e0 tra la shoah e le tragedie precedenti, essa non dovrebbe quindi cambiare la teologia ebraica.\nI molti aspetti della sofferenza come punizione, espiazione e risoluzione spirituale.\nL'ebraismo rabbinico ha una dottrina nel \"Tanakh\" chiamata \"mi-penei hataeinu\", \"a causa dei nostri peccati siamo stati puniti\". Secondo il \"Tanakh\", quando delle calamit\u00e0 colpivano il popolo ebraico, i profeti insistevano che la sofferenza era il risultato naturale del trasgredire la legge di Dio, e la prosperit\u00e0, la pace e la salute ne erano i risultati naturali. In particolare la \"Torah\" contiene due brani chiamati \"Tochachah\" (\"Avvertimenti\") nel \"Levitico\" e nel \"Deuteronomio\", che sono stati visti come realizzazioni di eventi successivi della storia ebraica.\nL'immortalit\u00e0 dell'anima.\nLa visione tradizionale di ricompensa e punizione comprende anche l'associata convinzione ebraica dell'aldil\u00e0 e dell'immortalit\u00e0 dell'anima. Quest'ultima idea pu\u00f2 fornire un quadro di molte e diverse risposte teologiche all'olocausto, consentendogli di riconciliarsi con l'amore divino. La credenza nella risoluzione e ricompensa del bene e del male in questo mondo con l'elevazione dell'anima eterna nell'altro mondo, risolverebbe le ingiustizie apparenti con una equazione metafisica completa. Ci\u00f2 non offre per\u00f2 una spiegazione diretta della tragedia dell'olocausto (se spiegazioni dirette sono possibili), ma ne pu\u00f2 risolvere l'aspetto pi\u00f9 grande, e quindi venire associata alle altre risposte teologiche.\nIl volto nascosto di Dio.\nL'olocausto \u00e8 un'istanza della temporanea \"Eclissi di Dio\". Ci sono momenti in cui Dio \u00e8 inspiegabilmente assente dalla storia. Esiste una fonte biblica per questa idea nel \"Deuteronomio\" (), dove Dio dice che \"Io, in quel giorno, nasconder\u00f2 il volto a causa di tutto il male che avranno fatto rivolgendosi ad altri d\u00e8i\". Questo avvertimento viene dato in risposta alla ribellione del popolo, dove l'uomo abbandona Dio, cos\u00ec Dio abbandona l'uomo. Tuttavia, qui il risultato \u00e8 diverso dalle altre risposte divine. Invece di una punizione che avviene apertamente, l'occultamento del volto divino abbandona il popolo alle leggi naturali e ai processi storici. Le vie di Dio vengono nascoste e le grida del popolo rimangono senza risposta. Ci sono stati momenti nella storia ebraica quando la sofferenza non sembrava avere una connessione diretta al fallimento spirituale del popolo.\nIl concetto di \"Hester Panim\" nel pensiero tradizionale ebraico indica la sofferenza che non ha una spiegazione regolare. In tali casi, anche l'eventuale collegamento della sofferenza al peccato \u00e8 nascosto, diventando un doppio occultamento del Divino. Argomenti teologici non tradizionali, che mettono in discussione l'equazione di ricompensa e punizione, cercano altre ragioni per l'Eclisse della Presenza Divina e della protezione provvidenziale. Teologie revisioniste limitano il carattere generale e l'interazione di Dio con l'uomo. La visione finale di un Dio non-interventista \u00e8 raffigurato nel deismo, dove Dio \u00e8 un'astrazione filosofica, lontana dal tradizionale appellativo ebraico \"Dio di Abramo, di Isacco e di Giacobbe\".\nSia il pensiero tradizionale ebraico che le opinioni revisioniste propongono concezioni diverse dell'Eclissi di Dio, dalla rimozione temporanea del Volto divino alle limitazioni intrinseche a Dio stesso. Tuttavia, anche i teologi tradizionali danno risalto teologico al fallimento dell'uomo durante l'olocausto. In questa prospettiva, l'olocausto dimostra che il rifiuto nazista di Dio e dell'etica monoteistica ha portato alla loro creazione di una filosofia morale maligna. In questa teologia concentrata sull'uomo, Dio era presente in Auschwitz nel comando divino \"Non uccidere\".\nLa reincarnazione per gli ebrei.\nLa dottrina del \"gilgul\" (reincarnazione) ha un suo posto nella storia nel pensiero tradizionale ebraico, provocando dibattiti e spiegazioni. Il mondo rabbinico dei tempi del \"Talmud\" considerava gli strati multiformi di interpretazione delle Scritture (dal letterale al fantasioso) e gli eventi provvidenziali della storia del popolo ebraico come verifica della fede ebraica. Per esempio, i sapienti rabbinici del \"Talmud\" non ritenevano necessario dimostrare filosoficamente l'esistenza di Dio attraverso la logica dei principi primi, come facevano invece i filosofi di tradizione greca.\nNel Medioevo, quando il pensiero ebraico incontr\u00f2 quello greco, si svilupp\u00f2 l\"'Hakira\" (filosofia ebraica) per conciliare i due sistemi, nonch\u00e9 per formulare le credenze di fede che sono insite nel tradizionale pensiero ebraico. Alcuni filosofi ebrei, come Saadya Gaon, hanno respinto la reincarnazione come dottrina pagana. Dopo il dominio dell'Hakira nella teologia ebraica, arriv\u00f2 la Cabala a sostituire la teologia tradizionale. Nel XVI secolo, Isaac Luria insegn\u00f2 le nuove dottrine della Cabala luriana, che sono state quasi universalmente accettate dal pensiero ebraico tradizionale. Sono infatti ancora alla base della teologia ebraica chared\u00ec e di alcune teologie moderne ebraico-ortodosse. Le dimensioni principali della Cabala lurianica trattano del rapporto tra il Dio Infinito, che \u00e8 l'unica vera esistenza, e la Creazione percepita, che si svolge dentro l'unit\u00e0 Divina, e proviene dalla sua unit\u00e0 stessa. Nuove spiegazioni di redenzione esoterica universale correggono i difetti intrinseci alla fonte originale della Creazione.Tra gli altri insegnamenti, Luria spiegava un sistema ebraico della reincarnazione che differisce da alcune versioni della religione orientale, nel senso che non \u00e8 fatalista o punitiva. Piuttosto, la reincarnazione nel pensiero ebraico \u00e8 una forma particolare della dottrina cosmica luriana \"Tiqqun 'Olam\" (Riparazione). Nel misticismo luriano, che spiega i processi cosmici metafisici in tutte le azioni degli uomini, la reincarnazione avviene per ottenere una elevazione metafisica. Quello che pu\u00f2 apparire come punizione, \u00e8 tale solo incidentalmente. Per esempio, Luria ha detto che le vittime ebraiche medievali dei secoli del pogrom erano reincarnazioni di anime del periodo del primo Tempio biblico, che avevano professato anche l'idolatria. Il loro martirio medievale raddrizzava e perfezionava le loro anime, e Luria diceva che questo processo era stato ormai tutto completato durante il suo tempo.\nMentre il periodo di profezia aperta, come descritto nel \"Tanakh\", \u00e8 finito, il pensiero ebraico tradizionale ritiene che una forma minore di profezia chiamata \"Ruach haQodesh\" (Spirito Santo), nonch\u00e9 alcune altre forme di istruzione dell'anima, siano ancora accessibili a certi individui speciali e santi. Gli insegnamenti di Isaac Luria vennero accettati a suo tempo come compimento di ci\u00f2. Mentre il \"Ruach haQodesh\" e qualsiasi altra interpretazione dell'olocausto che coinvolga la reincarnazione, sono occultate alle persone sante dei nostri tempi, tuttavia la credenza generale in tali processi permette di riconciliare la sofferenza dell'olocausto con la fede ebraica tradizionale. Possibili spiegazioni rimangono ignote, ma i credenti possono sempre affermare che Dio ha le sue ragioni nascoste. Questo tipo di processo non \u00e8 dannoso all'alta considerazione morale in cui le vittime dell'olocausto vengono tenute, poich\u00e9 la visione ebraica della reincarnazione \u00e8 essenzialmente Tikkun, piuttosto che una punizione, e il loro martirio li innalza ad un elevato livello spirituale.\nLa celebrazione mistica della negativit\u00e0 come elevazione ultima.\nUn'altra idea collegata alla Cabala, fornisce un ulteriore sostegno alla sua visione positiva della reincarnazione e anche un'ulteriore dimostrazione dello schema mistico che trova l'amore divino interiore dentro fenomeni apparentemente negativi. Questo d\u00e0 nuova spiritualit\u00e0 alla credenza ebraica della punizione del peccato, o ai drammatici eventi della storia in generale. I testi cabalistici asseriscono che ogni peccato (una decaduta spirituale) serve lil fine ultimo di elevare la persona ad un nuovo pi\u00f9 alto livello (una maggiore ascesa spirituale). Questo risultato \u00e8 ottenuto attraverso il processo pi\u00f9 profondo di Teshuva (\"Ritorno\", tradotto imprecisamente come \"pentimento\"). Ci\u00f2 coincide con l'insegnamento rabbinico preso dal \"Talmud\", che il Teshuva causato dalla paura cancella il peccato, mentre il Teshuva causato dall'amore trasforma il peccato in virt\u00f9. Lo schema luriano del Tiqqun cosmico, prevede la separazione ed elevazione di \"Scintille di Santit\u00e0\" da parte dell'uomo\u00a0\u2013 scintille che sono intrappolate in fenomeni mondani o negativi, e danno loro vita. Questo processo metafisico chiarisce il punto di vista cabalistico che ogni discesa ha lo scopo di una maggiore ascesa. Se il peccato dell'uomo ha esiliato una scintilla del Divino nelle forze di impurit\u00e0, la sua rettifica riscatta la scintilla, e vanifica l'esistenza di un pi\u00f9 grande impurit\u00e0.\nI maestri chassidici, che hanno cercato di mettere in relazione le idee esoteriche della Cabala con il fervore emotivo dell'uomo comune, danno una nuova interpretazione di Divina Provvidenza particolare, che vede ogni evento come spiritualmente significativo. Il comportamento di ogni individuo \u00e8 predisposto in modo che raggiunga le mete della sua vita esoterica: il libero arbitrio dell'uomo pu\u00f2 accelerare o ritardare il processo, ma la sua realizzazione \u00e8 garantita. In questo modo, dicono, mentre il peccato \u00e8 contro la volont\u00e0 di Dio, il suo scopo interiore \u00e8 la pi\u00f9 alta volont\u00e0 dell'elevazione finale. In un certo senso nascosto, il peccato diventa l'inizio dell'ascesa. Attraverso la nozione astratta cabalistica della reincarnazione, l'individuo che non ha ancora completato il processo, a lungo termine sar\u00e0 comunque perfezionato.\nMolti teologi dell'olocausto comprensibilmente rifiutano di applicare tradizionali spiegazioni ebraiche alla sofferenza vista come peccati da scontare.\nPer\u00f2 coloro che cercano spiegazioni di espiazione dei peccati, o per coloro che esaminano altri significati nascosti nel ciclo delle reincarnazioni, allora le reinterpretazioni positive del misticismo ebraico di negativit\u00e0 possono contribuire a riconciliare l'olocausto con un Dio amorevole. Questo approccio si ritrova anche nelle dimensioni \"rivelate\" del pensiero ebraico, come ad esempio l'affermazione contenuta nel \"Talmud\" che si dovrebbe benedire Dio sia per il bene che per il male. In forme pi\u00f9 emotive e vivaci, il midrash antropomorfizza fantasiosamente il rapporto tra Dio e l'uomo. Durante la distruzione del Primo Tempio da parte dei babilonesi, per esempio, il Midrash descrive le due sculture angeliche in cima all'Arca dell'Alleanza come abbracciate insieme con amore, e che rappresentano l'amore di Dio in quel momento della storia d'Israele. I sistemi altamente sviluppati dei cabalisti danno a tali idee una spiegazione metafisica sistemica. La filosofia chassidica pi\u00f9 recente assegna a questa astrazione un senso psicologico.\nIl potere di interpretazione mistica che addolcisce le tradizionali nozioni ebraiche del giudizio divino \u00e8 stato chiaramente dimostrato dai chassidim nei campi di concentramento, che spesso mantenevano la loro fede e fervore. In un altro esempio archetipico, riferito dagli chassidim Chabad-Lubavitch, il loro fondatore Shneur Zalman di Liadi di solito leggeva la porzione settimanale di \"Torah\" nella sinagoga di sabato. Ma una settimana che lui era via, questo ruolo fu sostituito da un membro regolare della congregazione. La porzione di quella settimana era la sezione di \"Tochachah\" (\"Avvertimenti\") nel \"Deuteronomio\", che prediceva calamit\u00e0 per la disobbedienza a Dio. Il figlio del Rebbe e il futuro suo successore, Dovber Schneuri, che era tra il pubblico, divent\u00f2 cos\u00ec angosciato e si sent\u00ec male ascoltando quegli avvertimenti terribili, tanto che poche settimane pi\u00f9 tardi era incerto se avesse potuto digiunare per lo Yom Kippur. Spieg\u00f2 che quando invece suo padre leggeva quella porzione, tutto ci\u00f2 che sentiva erano solo benedizioni.\nI contributi della Cabala ai vari punti di vista filosofici.\nLa tradizione esoterica della mistica ebraica in generale, \u00e8 in grado di offrire nuove prospettive su tutto l'ebraismo, e pu\u00f2 quindi anche contribuire a una teologia ebraica dopo l'olocausto. Con l'avvento della modernit\u00e0 sono emerse varie posizioni filosofiche sul significato dell'ebraismo, e la tradizionale credenza nelle sue origini rivelate. Si va dal letterale, al nazionale, al secolare. Anche il misticismo ebraico, allo stesso modo, ha cercato di offrire il suo apporto a queste diverse posizioni filosofiche odierne.\nCabalisti tradizionali la vedono come interpretazione metafisica interiore, nascosta all'interno della Scrittura divina e della Voce del Sinai, mentre i ricercatori di misticismo non-ortodossi l'hanno visto come un tentativo profondo e penetrante da parte dell'uomo, di sondare i misteri ebraici del Divino. Il loro approccio non-letterale alla tradizione mistica dell'ebraismo, significa che possono scegliere, rifiutare o adattare i suoi insegnamenti. Ricerche accademiche del XX secolo sulla tradizione del misticismo ebraico hanno delineato le sue epoche diverse. Le prime scuole mistiche derivavano dal mondo del \"Tanakh\" e del \"Talmud\" di quei tempi, offrendo percorsi di incontro personale con la spiritualit\u00e0.\nCon l'insegnamento pubblico della Cabala dal Medioevo poi in poi, le dimensioni mistiche della \"Torah\" assunsero forme pi\u00f9 piene concettualmente, che potevano essere applicate a reinterpretare ogni versetto della Scrittura. Questo raggiunse la sua fondamentale forma completa con le nuove dottrine di Isaac Luria nel XVI secolo. Mentre la preoccupazione dei cabalisti era quello di descrivere un elaborato sistema di mondi spirituali che emanavano dalla inconoscibile Divinit\u00e0 Infinita e la connettevano alla nostra pi\u00f9 bassa esistenza fisica, la preoccupazione del movimento chassidico pi\u00f9 recente fu diverso. Lasci\u00f2 da parte l'attenzione filosofica astratta della Cabala ai regni celesti, mettendo invece in risalto l'importanza della tradizione cabalistica per l'uomo.\nQuesta interiorizzazione della Cabala trovava il Divino immanente in tutta la Creazione, e quindi poteva essere espressa al di l\u00e0 dei limiti esoterici della Cabala. Questa era la prima volta che le dimensioni mistiche ebraiche potevano essere presentate a tutta la comunit\u00e0 ebraica, ed i suoi insegnamenti spirituali rinvigorirono le masse, coinvolgendo inoltre i grandi studiosi.\nRisposte degli ebrei ortodossi.\nOpinioni chared\u00ec.\nIl mondo ebraico degli chared\u00ecm pu\u00f2 sembrare pi\u00f9 monolitico agli estranei di quanto in realt\u00e0 non comportino le loro diversit\u00e0 e radici storiche. L'ebraismo chared\u00ec oggi \u00e8 un prodotto di diverse tradizioni orientali ebraiche europee, nella maniera in cui hanno accettato o reagito contro il pensiero moderno e la societ\u00e0. In linea di massima, ci sono due diverse fonti di civilt\u00e0 ebraica tradizionale provenienti dall'Europa orientale: in primo luogo, la continuazione dello studio talmudico, potenziato dalla Cabala per una \u00e9lite riservata, conosciuta come ortodossia Litvish, che si reputava propagatrice e protettrice delle forme tradizionali di culto ebraico tramite lo studio avanzato.\nIn secondo luogo, la rinascita ebraica populista e mistica dello chassidismo, che inizi\u00f2 nel XVIII secolo in Ucraina e poi diffusa in altre aree, celebrava la sincerit\u00e0 al di sopra dell'apprendimento, come un cammino verso Dio, e abbracciava tutta la gente comune. Man mano che il chassidismo si sviluppava, i suoi leader lo sintetizzavano con l'apprendimento tradizionale, mentre il mondo lituano veniva chiamato Mitnagdim (avversari), per la sua pia opposizione alla ristrutturazione del pensiero e della societ\u00e0 ebraiche chassidiche. Entrambe le tradizioni, con l'incontrare le forze secolarizzanti dell'Haskalah, del socialismo politico e del sionismo, hanno reagito con una diversit\u00e0 di vedute, che oggi influenzano le loro varie forme di pensiero e di vita.\nQuesta gamma influente di tradizioni storiche, che oggi formano la diversit\u00e0 dell'ebraismo chared\u00ec, ha dato origine ad una serie di risposte teologiche all'olocausto. Al centro si trova la questione se la tragedia della shoah sia di natura diversa dai precedenti millenni di persecuzione ebraica. Il tradizionale pensiero biblico, rabbinico e cabalistico ha offerto spiegazioni teologiche per tragedie precedenti, dalla reazione dei Profeti alla distruzione di Gerusalemme da parte di Nabucodonosor II e all'esilio della nazione, ai pogrom perpetrati dalla cristianit\u00e0 medievale.\nDato che l'ebraismo chared\u00ec attribuisce uno status unico al tradizionale pensiero ebraico, minimizzando la necessit\u00e0 di esaminare le discipline secolari, allora cerca risposte teologiche reinterpretando fedelmente solo l'ebraismo. In generale, la maggior parte delle opinioni del mondo chared\u00ec tende a vedere l'olocausto in linea con i precedenti approcci rabbinici, sebbene ci siano notevoli e importanti eccezioni. Per coloro che prendono l'approccio tradizionale, si suggeriscono spiegazioni teologiche che potrebbero dare una ragione alla calamit\u00e0, o almeno una ragione contributiva, secondo la tradizionale visione del mondo ebraico. In un'epoca senza profezia aperta, \u00e8 lecito chiedersi se le interpretazioni speculative di questo tipo siano valide, se non addirittura oscene data l'enormit\u00e0 dell'olocausto, anche se i loro sostenitori sono stati a volte grandi figure dell'ebraismo tradizionale.\nNel pensiero tradizionale, le sofferenze del popolo d'Israele hanno cause pi\u00f9 profondamente etiche e mistiche, e richiedono la ricerca collettiva dell'anima e il ritorno a Dio. Va sottolineato, per contestualizzare questa idea, che nel pensiero tradizionale anche i duri decreti di Dio sono benedizioni nascoste, piuttosto che punizioni - un tema particolarmente enfatizzato nel misticismo ebraico. Coloro che sostengono i tipi tradizionali di spiegazione ricordano le tragedie precedenti nella storia ebraica, che a suo tempo ha avuto enormi distruzioni e sofferenze, come la grande perdita di vite umane in Giudea con Tito e Adriano. Si fa anche riferimento ai terribili avvertimenti del \"Levitico\" e \"Deuteronomio\", chiamati sezioni di \"Tochecha\" (\"Avvertimenti\") per la ribellione, insieme alle benedizioni per fedelt\u00e0, che sono solo cantate sottovoce, quando si pronunciano durante il ciclo annuale di lettura sacra.\nPer coloro che appartengono all'ebraismo chared\u00ec, che favoriscono l'attribuzione di cause, alcuni assegnano la colpa dell'olocausto all'abbandono dell'ebraismo tradizionale da parte di molti ebrei europei, e il loro associarsi ad altre ideologie, come il socialismo, il sionismo, o vari movimenti ebraici non ortodossi. Altri suggeriscono che Dio ha permesso ai nazisti di perseguitare gli ebrei in quanto gli ortodossi europei non avevano fatto abbastanza per combattere queste tendenze, o non avevano sostenuto il sionismo. In questa teodicea chared\u00ec, gli ebrei d'Europa non erano pi\u00f9 protetti dalla \"Torah\" e dalla fede, e le azioni di Dio che hanno permesso questo sono state oneste e giuste.\nColoro che propongono questa opinione vedrebbero nelle cause la parte contributiva, mentre nel momento del giudizio tutta la comunit\u00e0 soffre, innocente o colpevole che sia. Idee come questa, che possono sembrare estranee al pensiero non ortodosso, hanno un contesto che ammorbidisce la loro durezza. Il \"Talmud\" offre una discussione legale sulla natura dell'innocenza e della colpa: il raro \"Apikorus\" (\"eretico\"), \u00e8 messo in contrasto con il \"Tinok Shenishba\" (letteralmente un \"bambino rapito\", e dunque cresciuto senza la conoscenza dell'ebraismo). Molte autorit\u00e0 halakhiche hanno deciso che gli ebrei laici di oggi figurano nella seconda categoria, e dovrebbero essere incoraggiati con amore a scoprire l'ebraismo. Se generazioni precedenti furono veramente colpevoli di aver rifiutato l'osservanza ebraica, allora questo argomento si applicherebbe alle nuove generazioni a partire dall'Ottocento.\nColoro che vedono l'olocausto come il dispiegarsi dell'attributo di Dio come giudice potrebbero dire che la colpa si \u00e8 accumulata per alcune generazioni. Anche altre dottrine cabalistiche nascoste e incluse nei \"Misteri della Creazione\", come il \"gilgul\", contribuirebbero ai processi. Gli chared\u00ecm, tuttavia, affermano che tali opinioni rientrano in un apprezzamento dei processi fondamentali ed essenziali di amore divino.\nMenachem Mendel Schneerson.\nLa pi\u00f9 importante tra le altre figure chared\u00ec che rifiutano di spiegare l'olocausto come un atto di punizione divina era il \"Lubavitcher Rebbe\", Menachem Mendel Schneerson, che ha dichiarato blasfema questa rappresentazione di Dio. Le radici di questa visione si trovano nell'amore mistico chassidico per ogni ebreo, anche per le persone potenzialmente indegne.Basandosi su fonti di molti testi classici dell'ebraismo, dal \"rivelato\" al \"mistico\", il Rebbe ha articolato il parere che l'olocausto sia stato un decreto di Dio che \u00e8 al di l\u00e0 della comprensione umana in questo mondo. Ha dichiarato:\nA coloro che sostengono che l'olocausto smentisce l'esistenza di Dio o la sua provvidenza, Schneerson ha scritto:\nSchneerson ha respinto l'idea che l'olocausto sia stata una punizione per i peccati di quella generazione, dicendo:\nMnachem Risikoff.\nUn'altra delle prime voci che hanno respinto l'idea dell'olocausto come punizione divina, con Hitler quale strumento di un piano pi\u00f9 grande, \u00e8 stato il rabbino Mnachem Hakohen Risikoff. Quando il suo predecessore Abraham Isaac Kook mor\u00ec nel 1935, Risikoff - con \"un presentimento della catastrofe\" che stava per arrivare - pubblicava un elogio, in cui asseriva la sua convinzione che Kook era stato preso dal Signore prima, per risparmiarlo dai tempi ancora peggiori che dovevano sopraggiungere. Tali scritti rivelano il suo conflitto interiore nel dover accettare l'idea che l'olocausto fosse una punizione del peccato, e una chiamata al pentimento - e all'inizio consider\u00f2 che Hitler potesse essere parte di un disegno divino. Ma alla fine scriveva come non fosse possibile accettare questa idea, poich\u00e9 tale sofferenza estrema non sarebbe mai potuta venire da Dio, perch\u00e9 Dio agisce in base alla \"Torah\".\nRisikoff \u00e8 forse stato il solo, in termini di teologia dell'olocausto, ad esaminare il ruolo della trib\u00f9 levitica. Nei suoi scritti - specialmente nel suo libro \"HaKohanim vHaLeviim\" (\"I sacerdoti ed i leviti\") (New York: 1940) - ha sottolineato che i membri di questo gruppo esistono in un regno tra storia (sotto) e redenzione (sopra), e sono stati chiamati ad assumere ruoli essenziali nell'esortazione alla preghiera, al pentimento, e all'azione, che contribuiscono a porre fine alla sofferenza. I suoi scritti riflettono una combinazione tra ci\u00f2 che \u00e8 stata chiamata \"metastoria\" (redenzione finale) e la storia, compresa l'idea che parte del problema sulla terra sia la disonest\u00e0 non solo tra individui, ma anche tra le nazioni. Come esempio, Risikoff ha citato che i governi di un certo numero di nazioni avevano promesso all'Austria e alla Cecoslovacchia che sarebbero intervenuti in loro difesa in caso di necessit\u00e0, ma che alla fine non avevano mantenuto la promessa Risikoff \"ha distillato la metastoria dentro la storia con il suo programma di azione sacerdotale per mediare la redenzione\".\n\"Tendenze\" teologiche chared\u00ec.\nLe diverse tradizioni storiche alla base delle diversit\u00e0 di approcci chared\u00ec hanno dato luogo a diverse tendenze teologiche.\nOpinioni dell'ebraismo ortodosso moderno.\nLa maggioranza degli ebrei ortodossi moderni respinge l'idea che l'olocausto sia stata colpa di Dio. Rabbini ortodossi moderni come Joseph Soloveitchik, Norman Lamm, Randalf Stolzman, Abraham Besdin, Emanuel Rackman, Eliezer Berkovits e altri hanno scritto su questo tema, e molte delle loro opere sono state raccolte in un volume pubblicato dal Rabbinical Council of America: \"Theological and Halakhic Reflections on the Holocaust\" (curato da Bernhard H. Rosenberg e Fred Heuman, Ktav/RCA, 1992).\nOpere di importanti teologi ebrei.\nRichard Rubenstein.\nIl professor Richard Rubenstein, nel suo saggio che tratta questo argomento, - intitolato \"After Auschwitz\" (\"Dopo Auschwitz\") - ha dichiarato che l'unica risposta all'olocausto intellettualmente onesta \u00e8 il rifiuto di Dio e il riconoscimento che tutta l'esistenza \u00e8 in definitiva senza senso. Non vi \u00e8 alcun piano o proposito divino, n\u00e9 un Dio che rivela la sua volont\u00e0 al genere umano, n\u00e9 un Dio che si preoccupi del mondo. L'uomo deve affermare e creare il proprio valore nella vita. Questa opinione \u00e8 stata respinta dagli ebrei di tutte le confessioni religiose, ma le sue opere sono state ampiamente lette dalla comunit\u00e0 ebraica degli anni 1970.\nSuccessivamente Rubenstein ha cominciato a scostarsi da questo punto di vista; le sue opere pi\u00f9 tarde affermano una forma di deismo in cui si crede che Dio possa esistere come base della realt\u00e0, e alcune includono anche nozioni cabalistiche sulla natura di Dio.\nEmil Fackenheim.\nEmil Fackenheim \u00e8 noto per la sua affermazione che la gente deve esaminare con molta attenzione l'olocausto, in modo da trovare al suo interno una nuova rivelazione divina. Per Fackenheim, l'olocausto \u00e8 stato un \"evento epocale\". In contrasto con le note opinioni di Richard Rubenstein, Fackenheim sostiene che le persone devono ancora e sempre affermare la loro fede in Dio e il Suo costante ruolo nel mondo. Fackenheim sostiene che l'olocausto ci rivela un nuovo comandamento biblico: \"Ci viene proibito di concedere a Hitler vittorie postume\". Ha asserito che rifiutare Dio a causa dell'olocausto \u00e8 come arrendersi a Hitler.\nIgnaz Maybaum.\nCon un'affermazionea raramente adottata da altri elementi della comunit\u00e0 ebraica o cristiana, Ignaz Maybaum ha proposto che l'olocausto sia l'ultima forma di espiazione vicaria; il popolo ebraico \u00e8 infatti diventato il \"Servo sofferente\" proclamato da Isaia. Il popolo ebraico soffre per i peccati del mondo. A suo parere: \"In Auschwitz gli ebrei hanno sofferto un'espiazione vicaria per i peccati dell'umanit\u00e0.\" La posizione ricorda quella della morte di Ges\u00f9 in croce, necessaria per espiare i peccati dell'umanit\u00e0 secondo i cristiani.\nEliezer Berkovits.\nIl rabbino Eliezer Berkovits (1908-1992) sostiene che il libero arbitrio dell'uomo dipenda dalla decisione di Dio di rimanere nascosto. Se Dio si rivelasse nella storia e bloccasse la mano dei tiranni, il libero arbitrio dell'uomo sarebbe reso inesistente.\nHarold Kushner, William Kaufman e Milton Steinberg.\nI rabbini Harold Kushner, William Kaufman e Milton Steinberg credono che Dio non sia onnipotente, e quindi non colpevole per l'abuso di libero arbitrio da parte del genere umano. Quindi, non vi \u00e8 alcuna contraddizione tra l'esistenza di un Dio buono e l'esistenza di un male immenso da parte dell'umanit\u00e0. Si sostiene che questo sia anche il parere espresso da alcune autorit\u00e0 ebraiche classiche, come ad esempio Abraham ibn Daud, Abraham ibn \u201bEzra e Levi ben Gershon.\nDavid Weiss Halivni.\nRabbi David Weiss Halivni \u00e8 egli stesso un sopravvissuto ungherese dell'olocausto. Asserisce che l'intento di associare l'olocausto e il peccato sia moralmente oltraggioso: Halivni sostiene che non sia giustificato da una lettura rigorosa del \"Tanakh\". Dice inoltre che tale intento rafforza una tendenza allarmante tra i leader ultra-ortodossi di sfruttare tali argomenti asserendo la propria autorit\u00e0. Su \"Prayer in the Shoah\", Halivni d\u00e0 la sua risposta all'idea che l'olocausto sia stato un castigo di Dio:\nIrving Greenberg.\nIrving Greenberg \u00e8 un rabbino ortodosso moderno che ha scritto molto su come l'olocausto dovrebbe influire sulla teologia ebraica. Greenberg ha una comprensione ortodossa di Dio. Come molti altri ebrei ortodossi, non crede che Dio costringa la gente a seguire la legge ebraica, ma piuttosto crede che la legge ebraica sia la volont\u00e0 di Dio per il popolo ebraico, e che gli ebrei debbano seguire la legge ebraica come normativa.\nLa rottura di Greenberg con la teologia ortodossa avviene con la sua analisi delle implicazioni per l'olocausto. Scrive che la cosa peggiore che Dio possa fare al popolo ebraico per non aver seguito la legge sia a livello di devastazione tipo Olocausto, ma questo \u00e8 gi\u00e0 avvenuto. Greenberg non afferma che Dio ha usato l'olocausto per punire gli ebrei; sta solo dicendo che se Dio avesse scelto di farlo, sarebbe la cosa peggiore possibile. Non c'\u00e8 davvero nulla di peggio che si possa fare. Pertanto, poich\u00e9 Dio non ci pu\u00f2 punire peggio di quello che \u00e8 realmente accaduto, e poich\u00e9 Dio non obbliga gli ebrei a seguire la legge ebraica, allora non possiamo affermare che queste leggi siano applicabili a noi. Perci\u00f2 egli sostiene che l'alleanza tra Dio e il popolo ebraico \u00e8 effettivamente rotta e inapplicabile.\nGreenberg osserva che vi sono state diverse terribili distruzioni della comunit\u00e0 ebraica, ciascuna con l'effetto di allontanare ulteriormente il popolo ebraico da Dio. Secondo la letteratura rabbinica, dopo la distruzione del biblico Primo Tempio di Gerusalemme e l'uccisione in massa degli ebrei di Gerusalemme, gli ebrei non hanno pi\u00f9 ricevuto alcuna profezia diretta. Dopo la distruzione del Secondo Tempio di Gerusalemme e l'uccisione in massa degli ebrei durante la prima guerra giudaica, gli ebrei non potevano pi\u00f9 presentare sacrifici al Tempio. Questo modo di arrivare a Dio era finito. Greenberg conclude che, dopo l'olocausto, Dio non risponde pi\u00f9 alle preghiere degli ebrei.\nQuindi, Dio ha unilateralmente spezzato la sua alleanza con il popolo ebraico. In questa prospettiva, Dio non ha pi\u00f9 l'autorit\u00e0 morale di comandare alla gente di seguire la sua volont\u00e0. Greenberg non asserisce per\u00f2 che Dio e gli ebrei si debbano separare, ma sostiene che si dovrebbe invece risanare l'alleanza tra ebrei e Dio e che il popolo ebraico dovrebbe accettare la legge ebraica su base volontaria. Le sue opinioni su questo tema lo hanno reso oggetto di molte critiche all'interno della comunit\u00e0 ortodossa.\nElie Wiesel.\nElie Wiesel \u00e8 uno scrittore ebreo-americano di origine ungherese, professore, attivista politico, premio Nobel e sopravvissuto all'olocausto. \u00c8 autore di 57 libri, tra cui \"La notte\" (1980), un lavoro basato sulle sue esperienze come prigioniero in Auschwitz, Buna e Buchenwald. Il dramma di Wiesel del 1979, \"The Trial of God\" tratta di un processo in cui Dio \u00e8 l'accusato e si basa su eventi ai quali apparentemente Wiesel ha assistito da adolescente ad Auschwitz. Nel corso del processo, una serie di argomentazioni vengono proposte, sia a favore che a difesa della colpevolezza di Dio.\nSimone Weil.\nSimone Weil, mistica e filosofa anarco-cristiana di origine ebraica, pur non riferendosi direttamente ad Auschwitz e all'olocausto (mor\u00ec nel 1943) parla del male anche in relazione al nazismo e alla persecuzione degli ebrei in corso.\nAfferma che la creazione \u00e8 stata, per lei, una \u00abfollia\u00bb di Dio, poich\u00e9 Egli, per darci spazio, ha rinunciato a se stesso, limitandosi tanto da privarsi di una parte dell'Essere: \u00abHa potuto creare solo nascondendosi. Altrimenti ci sarebbe stato egli solo\u00bb.\nDio, come uno schiavo, si \u00e8 incatenato alle leggi di necessit\u00e0, che gli impediscono di intervenire nel mondo, che appare cos\u00ec parzialmente privo della Divina Provvidenza. Il mondo \u00e8 dominato dalla forza, e la cultura stessa \u00e8 fondata sulla forza; questa forza \u00e8 la materia, l'orrore senza nome che tutto schiaccia. La Weil ritiene che la verit\u00e0 definitiva possa esserle rivelata, appunto, solo in \u00abuna delle forme estreme della sventura presente\u00bb:\nDi fronte al dramma delle creature Dio tace, e il suo silenzio, colmo di significati, \u00e8 la sua unica parola, tanto da spingere la Weil a preferire \u00abla sua assenza alla presenza di chiunque altro\u00bb. Ma nell'incarnazione e nell'abbandono di Cristo sulla croce, Dio stesso ha sofferto la condizione tragica dell'uomo. La sventura (\"malheur\", traducibile anche in \u00absofferta infelicit\u00e0\u00bb) dell'essere umano \u00e8 dover soggiacere a meccanismi fatali che gli impongono \u2013 oltre al dolore e all'umiliazione \u2013 il marchio della colpa, sicch\u00e9 \u00abDio ha dovuto incarnarsi e soffrire, per non essere inferiore all'uomo\u00bb; Cristo \u00e8 \u00abil giusto disprezzato, flagellato, abbandonato anche dagli d\u00e8i\u00bb.\nIl post-olocausto e la teologia dell'abuso minorile.\nDavid R. Blumenthal nel suo libro \"Facing the Abusing God\" (1993) ha elaborato su dati presi dall'area dell'abuso sui minori e ha proposto il \"culto di Dio tramite la protesta\" come risposta legittima dei sopravvissuti sia all'olocausto sia all'abuso minorile\nUn altro scrittore che si rivolge ai sopravvissuti dell'olocausto e dell'abuso minorile \u00e8 John K. Roth, il cui saggio \"A Theodicy of Protest\" (\"Una teodicea di protesta\") \u00e8 incluso nel libro \"Encountering Evil: Live Options in Theodicy\" (1982).\nOpinioni di teologi cristiani.\nTeologi riformati.\nJ\u00fcrgen Moltmann.\nNel suo \"Il Dio crocifisso\", J\u00fcrgen Moltmann parla di come in una \"teologia dopo Auschwitz\" la nozione tradizionale di Dio debba essere completamente rivista:\nLa nozione tradizionale di un \"motore immobile\" impassibile era morta in quei campi e non era pi\u00f9 sostenibile. Moltmann propone invece un \"Dio crocifisso\", che \u00e8 un Dio \"sofferente\" e anche \"protestante\". Vale a dire, Dio non si distacca dalla sofferenza, ma entra volontariamente nella sofferenza umana con compassione.\nCi\u00f2 \u00e8 in contrasto sia con l'iniziativa del teismo, che giustifica le azioni di Dio, che con quella dell'ateismo, che accusa Dio o nega l'esistenza di quest'ultimo. La \"teologia della croce\" di Moltmann afferma invece che Dio \u00e8 un Dio che protesta e si oppone agli \"d\u00e8i di questo mondo\" di potere e di dominio, entrando nel dolore umano e sofferendo sulla croce e sul patibolo di Auschwitz. La \"teologia della croce\" di Moltmann \u00e8 stata poi sviluppata nella teologia della liberazione dalle persone che soffrirono sotto lo stalinismo in Unione Sovietica e sotto le dittature militari in Sudamerica e Corea del Sud (cfr. Guerra fredda).\nTeologi cattolici.\nPapa Benedetto XVI.\nNel discorso tenuto in occasione della sua visita al campo di sterminio di Auschwitz, Benedetto XVI ha suggerito una lettura degli eventi dell'olocausto come motivati da un odio contro Dio stesso. Il discorso inizia riconoscendo l'impossibilit\u00e0 di una risposta teologica adeguata:\nTuttavia, il Papa afferma che le azioni dei nazisti possono essere viste come motivate da un odio di Dio e un desiderio di esaltare il potere umano, con l'Olocausto che serve come mezzo per cancellare la testimonianza di Dio e della Sua Legge:\nLa maggioranza delle reazioni al discorso del pontefice \u00e8 stata positiva, con elogi da parte di rabbini italiani e polacchi. Il Centro Simon Wiesenthal ha chiamato la visita \"storica\", e l'indirizzo e le preghiere \"un ripudio dell'antisemitismo e un ripudio di quelli ... che si riferiscono all'Olocausto come ad un mito\".\nCritiche.\nCritiche ebraiche.\nAlcuni commentatori ebrei hanno contestato quello che loro percepivano come un desiderio di \"cristianizzare\" l'olocausto.\nLo status di martire accordato a Edith Stein (una monaca carmelitana tedesca, che si convert\u00ec dall'ebraismo nel 1922 e fu uccisa ad Auschwitz) \u00e8 stato alquanto controverso a causa della questione se sia stata uccisa per la sua fede o per la sua etnia. Molti ebrei considerano la pretesa di attribuzione di martirio alla Stein come un atto di appropriazione dell'olocausto, ritenendo che invece fosse stata presa di mira dai nazisti per la sua etnia ebraica e non per la sua conversione al cattolicesimo. Questa preoccupazione di \"appropriazione\" non \u00e8 unica, critiche simili essendo state fatte in merito a narrative cattoliche di convertiti vittime dell'Olocausto, \"facendo sembrare che la Chiesa, non il popolo ebraico, sia stata la vittima principale del genocidio nazista.\nIl conflitto sulla \"croce di Auschwitz\" installata nei pressi di Auschwitz I caratterizza queste controversie, siccome Auschwitz \u00e8 anche il luogo del martirio (secondo la Chiesa cattolica) di santi come Massimiliano Kolbe.\nCritiche cristiane.\nAlcuni teologi cristiani hanno anche criticato la tendenza a \"storicizzare\" e \"dogmatizzare\" certi eventi politici o secolari, come l'olocausto, che non fanno parte della teologia come intesa tradizionalmente, cio\u00e8 come teologia ermeneutica, \"Fidei Depositum\" e rivelazione divina, e non teologia come sociologia, filosofia, storia o politica.\nAd esempio, durante l'affare Williamson, Robert Wister dichiar\u00f2 pubblicamente che i commenti negazionisti fatti dal controverso vescovo della Fraternit\u00e0 Sacerdotale San Pio X potrebbero essere \"offensivi ed erronei\", ma \"non eretici\" e \"non un reato scomunicabile\", chiamando Williamson \"non un eretico, ma ... un bugiardo\".\nQuesto punto di vista appare in particolare nel \"Dominus Iesus\" della Congregazione per la Dottrina della Fede, che sottolinea la \"pienezza e definitivit\u00e0 della rivelazione di Ges\u00f9 Cristo\", in contrapposizione a concetti alternativi di rivelazioni progressive."}
{"id": "3915331", "revid": "614400", "url": "https://it.wikipedia.org/wiki?curid=3915331", "title": "Michael D. Coe", "text": "Biografia.\nMichael Douglas Coe (meglio noto come Michael D. Coe o solamente Michael Coe) \u00e8 principalmente noto per i suoi studi sulle civilt\u00e0 mesoamericane precolombiane e, in particolare, per la sua ricerca sulla civilt\u00e0 Maya, dove \u00e8 considerato uno dei massimi studiosi del Ventesimo secolo. Coe ha svolto approfondite ricerche in molti siti archeologici americani: dal Messico al Sudamerica. Si \u00e8 specializzato in studi comparativi delle antiche civilt\u00e0 delle foreste tropicali, come quelle dell'America Centrale e del Sud-est asiatico. Nel 2005 divenne professore emerito di Antropologia presso la Yale University, curatore emerito della collezione di Antropologia del Museo di Storia Naturale di Harvard al Peabody, di cui gi\u00e0 fu curatore dal 1968 al 1994.\nCon oltre quattro decenni di esperienza di ricerca sul campo, Coe \u00e8 stato un autore prolifico di testi scientifici, su molti temi archeologici, antropologici e etnostorici. Redasse inoltre anche una serie di opere pi\u00f9 popolari per lettori non specializzati, molte delle quali sono diventate dei best seller e vengono costantemente ristampate in varie lingue.\nCoe si laure\u00f2 in antropologia all'Universit\u00e0 di Harvard nei primi anni 1950. Durante gli studi conobbe la figlia del biologo evolutivo e noto emigrato russo Theodosius Dobzhansky, Sophie, che era allora studentessa di antropologia al Radcliffe College; con lei si spos\u00f2 nel 1955. Sophie ha tradotto dal russo l'importante volume dell'epigrafista Yuri Valentinovich Knorosov, \"La scrittura degli indiani Maya\" (1967). Knorosov basa i suoi studi sull'alfabeto fonetico De Landa ed \u00e8 accreditato come colui che ha trovato la chiave che ha portato alla decifrazione del sistema di scrittura dei Maya.\nPremi e riconoscimenti.\nNel corso della sua lunga carriera scientifica, Coe \u00e8 stato insignito di numerosi riconoscimenti grazie ai suoi contributi sostanziali nei campi di archeologia e antropologia. Fra questi, vi sono:"}
{"id": "3915342", "revid": "93556", "url": "https://it.wikipedia.org/wiki?curid=3915342", "title": "Abbey Simon", "text": "Biografia.\nFormazione.\nSimon inizi\u00f2 a prendere lezioni con David Saperton all'et\u00e0 di cinque anni. All'et\u00e0 di otto anni divenne allievo di Josef Hofmann in una classe del Curtis Institute of Music di Filadelfia nella quale c'erano fra gli altri anche Jorge Bolet e Sidney Foster.\nSimon ha preso lezioni di musica anche da Leopold Godowsky e Harold Bauer.\nPoco dopo il diploma, debutt\u00f2 come esecutore presso la Sala Municipale e la Carnegie Hall di New York. \u00c8 stato il vincitore del Concorso pianistico internazionale di Naumburg del 1940.\nCarriera.\nSimon \u00e8 stato acclamato come supervirtuoso ed \u00e8 riconosciuto come uno dei grandi maestri del pianoforte.\nIl critico Richard Dyer del Boston Globe ha scritto: \"\u00abil recital di Simon ha offerto pi\u00f9 di uno sguardo all'epoca d'oro del mitico pianoforte ... Il suo virtuosismo \u00e8 caratterizzato non solo dalla velocit\u00e0, potenza, leggerezza e precisione, ma anche dalla complessa interazione di voci e lambenti colori\u00bb\".\nLe sue registrazioni comprendono le opere complete per pianoforte di Rachmaninov, Ravel, Chopin, e la maggior parte delle opere di Brahms e Schumann per l'etichetta discografica Vox Records.\nHa effettuato tourn\u00e9e in Europa, Medio Oriente e nel Pacifico. Si \u00e8 esibito con la New York Philharmonic, Boston Symphony, Chicago Symphony, Orchestra reale del Concertgebouw e London Symphony Orchestra.\nSimon ha tenuto classi avanzate presso la Royal Academy of Music di Londra, Royal Conservatory de L'Aja, e il Conservatorio di Ginevra. Ha insegnato nelle facolt\u00e0 di Indiana University, Manhattan School of Music, e alla Juilliard School of Music di New York City. I suoi allievi sono stati i pianisti Frederic Chiu, Karen Shaw, John Kamitsuka, Erika Nickrenz, Richard Dowling, Roger Wright, Andrew Cooperstock, David Korevaar, Terence Yung e Martha Argerich.\nSimon \u00e8 stato per lungo tempo membro della giuria del Concorso pianistico internazionale Van Cliburn, del Concorso pianistico internazionale di Ginevra, del Concorso pianistico internazionale di Leeds, del Concorso pianistico internazionale di Sydney e del Concorso Pianistico Internazionale del Sud Africa.\nSimon \u00e8 vissuto a Ginevra e Houston dove \u00e8 stato docente di pianoforte presso la Scuola di Musica Moores. La sua carriera concertistica, che \u00e8 proseguita per tutta la sua vita, si \u00e8 interrotta per un breve periodo quando, all'inizio del 2016, ha subito la frattura del polso e di due dita in seguito ad un incidente d'auto avvenuto ad Houston. \nAbbey Simon \u00e8 morto nella sua casa di Ginevra il 18 dicembre 2019."}
{"id": "3915344", "revid": "47767", "url": "https://it.wikipedia.org/wiki?curid=3915344", "title": "Phillida", "text": ""}
{"id": "3915345", "revid": "47767", "url": "https://it.wikipedia.org/wiki?curid=3915345", "title": "Philis", "text": ""}
{"id": "3915349", "revid": "486946", "url": "https://it.wikipedia.org/wiki?curid=3915349", "title": "Michael Douglas Coe", "text": ""}
{"id": "3915352", "revid": "1543377", "url": "https://it.wikipedia.org/wiki?curid=3915352", "title": "August H\u00e4feli", "text": "Autore di numerosi progetti, realizz\u00f2 inizialmente la serie dei C-Typ per l'allora azienda tedesco imperiale AGO Flugzeugwerke caratterizzata dall'inusuale configurazione ad elica spingente e doppia trave di coda e collaborando alla principale azienda aeronautica svizzera, la Eidgen\u00f6ssischen Konstruktionswerkst\u00e4tten (EKW), di Thun dove svolse gran parte della sua attivit\u00e0 nel settore aeronautico.\nBiografia.\nDopo essersi trasferito a M\u00fcmliswil frequent\u00f2 le scuole primarie a Balsthal per iscriversi in seguito alla facolt\u00e0 di ingegneria presso l'universit\u00e0 di Burgdorf. Conseguita la laurea in ingegneria indirizz\u00f2 la sua curiosit\u00e0 verso l'aviazione che in quegli anni stava uscendo dalla sua prima fase pionieristica. Per approfondire la sua conoscenza si trasfer\u00ec in Belgio, pi\u00f9 precisamente a , Bruxelles e Liegi.\nNel 1912 si trova a Parigi presso la Soci\u00e9t\u00e9 des avions Henri &amp; Maurice Farman dove collabor\u00f2 allo sviluppo dei primi biplani prodotti dall'azienda francese. Nel 1914 lascia la Francia per accettare l'invito del tedesco Gustav Otto di recarsi a Berlino, nell'allora Impero tedesco, per assumere l'incarico di direttore dell'ufficio tecnico nonch\u00e9 un posto dirigenziale nella neofondata AGO Flugzeugwerke.\nL'incarico ebbe breve durata in quanto le conseguenze della crisi di luglio e l'entrata tedesca nella Prima guerra mondiale a fianco degli Imperi centrali costrinsero H\u00e4feli a rientrare in Svizzera, nazione che non si era schierata dichiarando la propria neutralit\u00e0. Tuttavia, bench\u00e9 non coinvolta nel conflitto, per difendere il territorio nazionale da eventuali sconfinamenti si rese necessario costituire un'aeronautica militare in quanto i pochi velivoli presenti in territorio nazionale, con un'unica eccezione in carico all'Esercito svizzero, erano essenzialmente di propriet\u00e0 di privati ed inadatti a ricoprire ruoli in ambito militare. Al fine di sopperire a questa inferiorit\u00e0 nell'estate del 1915 venne offerto ad H\u00e4feli la gestione di un reparto aeronautico della Eidgen\u00f6ssischen Konstruktionswerkst\u00e4tten (EKW) con l'obiettivo di sviluppare i velivoli con cui costituire le Truppe d'aviazione dell'Esercito svizzero.\nTrasferitosi a Thun, dove erano situati gli stabilimenti della EKW, in quel periodo vennero sviluppati i ricognitori biposto della serie DH, dal primo DH-1 al suo sviluppo finale, il DH-5. H\u00e4feli rimase alla EKW fino al 1929 per poi trasferirsi alla Maschinenfabrik Vogt di Oberdiessbach.\nTra il 1933 ed il 1948 collabor\u00f2 alla ricerca finalizzata allo studio di iniettori da utilizzare in motori e compressori.\nNel 1948 torn\u00f2 a Thun dove apr\u00ec uno studio di consulenza."}
{"id": "3915353", "revid": "61051", "url": "https://it.wikipedia.org/wiki?curid=3915353", "title": "August Haefeli", "text": ""}
{"id": "3915354", "revid": "1573940", "url": "https://it.wikipedia.org/wiki?curid=3915354", "title": "Bactrocera cucurbitae", "text": "Bactrocera cucurbitae (mosca del melone) \u00e8 una mosca della famiglia Tephritidae. \u00c8 un insetto fitofago dell'ordine dei Diptera Brachycera, che crea gravi danni colturali, soprattutto nelle Hawaii.\nIdentificazione.\nMosca adulta.\nLa mosca del melone adulta misura da 6 a 8\u00a0mm di lunghezza. Caratteristiche distintive sono i disegni sulle sue ali, il suo lungo terzo segmento antennale, il dorso del torace giallo rossastro con disegni di colore giallo chiaro e la testa giallognola con macchie nere.\nUovo.\nL'uovo \u00e8 ellittico, lungo circa 2\u00a0mm e di colore bianco puro. \u00c8 quasi piatto sulla superficie ventrale e pi\u00f9 convesso sulla superficie dorsale. Spesso le uova sono leggermente incurvate in senso longitudinale.\nLarva.\nLa larva \u00e8 a forma di verme cilindrico, allungato, con l'estremit\u00e0 anteriore ristretta e leggermente curvata ventralmente. Possiede uncini boccali anteriori, aree ventrali fusiformi e l'estremit\u00e0 caudale appiattita. \nAll'ultimo stadio le larve misurano da 7,5 a 11,8\u00a0mm di lunghezza. Il ventre ha aree fusiformi sui segmenti da 2 a 11. Le carinae boccali anteriori solitamente sono comprese tra 18 e 20. Gli spiracoli anteriori sono leggermente convessi se osservati lateralmente, con tubuli relativamente piccoli, mediamente in numero compreso tra 18 e 20.\nPupa.\nIl pupario pu\u00f2 essere di colore da rosso scuro o giallo marrone a bianco sporco e misura circa 5 \u2013 6\u00a0mm di lunghezza.\nDescrizione del ciclo vitale.\nIl periodo di sviluppo dalla deposizione dell'uovo alla trasformazione nella forma adulta dura da 12 a 28 giorni.\nLa femmina pu\u00f2 deporre fino a 1.000 uova. Le uova solitamente sono deposte nei nuovi frutti, ma talvolta sono deposte anche negli steli succulenti delle piante ospiti. Le uova sono depositate nelle cavit\u00e0 all'uopo create dalla femmina, utilizzando l'ovipositore appuntito.\nLa pupazione solitamente avviene nel suolo. Vi possono essere fino a 8-10 generazioni all'anno.\nComportamento.\nLa mosca del melone spesso \u00e8 osservata sulla vegetazione bassa, con molte foglie, e sulla vegetazione succulenta in prossimit\u00e0 delle aree coltivate. Nei periodi caldi, si riposa sulle facce inferiori delle foglie e nelle aree ombreggiate. \u00c8 un robusto insetto volante e solitamente vola nelle mattinate e nei pomeriggi. Si nutre di frutta in decomposizione, nettare, feci di uccelli e linfa.\nDistribuzione.\nLa mosca del melone \u00e8 nativa dell'India, dove \u00e8 diffusa nella maggior parte del paese.\nLa si pu\u00f2 ritrovare lungo la maggior parte dell'Asia meridionale, in parecchi paesi dell'Africa, alcuni gruppi di isole dell'Oceano Pacifico.\nNegli Stati Uniti d'America, fu la prima specie di mosca della frutta tefritide ad essere classificata nelle isole Hawaii. Vi fu introdotta dal Giappone verso il 1895, e nel 1897, non appena osservata, era gi\u00e0 divenuta un grave minaccia per le colture.\nNon ancora individuata negli Stati Uniti d'America continentali, la \"Bactrocera cucurbitae\" \u00e8 spesso intercettata nei porti.\nOccasionalmente, quando si verifica un'infestazione, \u00e8 subito eradicata. L'ultimo incidente di questo tipo scoperto nell'agosto 2010, in Kern County, California. L'area \u00e8 attualmente in quarantena e un programma di attivazione.\nPiante ospiti.\nLa mosca del melone utilizza almeno 125 piante ospiti. Tra gli altri, arreca gravi danni a pisello, Momordica charantia, Benincasa hispida, cetriolo, melanzana, fagiolino, Lagenaria siceraria, Luffa, melone, peperone, zucca, Cucurbitaceae, pomodoro, anguria e zucchini.\nDanni.\nNella regione Indo-malese, la mosca del melone \u00e8 considerata l'avversit\u00e0 pi\u00f9 distruttiva dei meloni e di altre colture coltivate. Nelle Hawaii, ha causato danni seri alle colture di melone, cetriolo e pomodoro.\nEssa pu\u00f2 attaccare sia i fiori, sia lo stelo e il tessuto radicale e il frutto.\nTecniche di gestione delle infestazioni.\nMetodi di controllo non chimici.\nMeccanici.\nI due metodi di controllo meccanici pi\u00f9 comuni sono il rivestimento dei frutti in sviluppo con una copertura protettiva e l'impiego di trappole con esche.\nColturali.\nLa tecnica pi\u00f9 efficace di gestione della coltura \u00e8 la distruzione di tutti i frutti infestati e non commercializzabili e lo smaltimento dei residui colturali immediatamente dopo il raccolto.\nMetodi biologici.\nTra il 1947 e il 1952, trentadue specie e variet\u00e0 di nemici naturali delle mosche della frutta furono introdotte nelle Hawaii. Questi parassiti depongono le loro uova nelle uova o nelle larve e ne emergono allo stato di pupa.\nQuando si utilizzarono i parassitoidi F. arisanus o P. fletcheri, che attaccarono contemporaneamente sia le uova sia le larve della mosca del melone, la soppressione dello sviluppo raggiunse il 56%.\nIrraggiamento.\nLa sterilizzazione del maschio di mosca del melone mediante irraggiamento si \u00e8 rivelata efficace nel ridurre in maniera significativa il numero delle uova che si schiudono.\nMetodi chimici di controllo.\nNelle esche, applicate sia ai rifugi delle mosche del melone sia, come spray, applicati alle colture, si utilizzano composti chimici tossici.\nGli attrattivi liquidi a base proteica negli insetticidi spray sono un metodo efficace per il controllo delle popolazioni di mosca del melone.\nQuesta esca insetticida \u00e8 spruzzata sulle piante a foglia larga, che possono dare rifugio alla mosca. Queste esche attirano gli adulti a nutrirsi dello spray residuo.\nCome attrattivi per le mosche del melone, si usano anche alcuni composti chimici, quali il benzilacetone.\nRiferimenti bibliografici.\nLiquido, N. J., R. T. Cunningham, and H. M. Couey. 1989. Infestation Rate of Papaya by Fruit Flies (Diptera: Tephritidae) in Relation to the Degree of Fruit Ripeness. J. Econ. Ent. 82(10): 213-219."}
{"id": "3915358", "revid": "599013", "url": "https://it.wikipedia.org/wiki?curid=3915358", "title": "Mark Elrick", "text": ""}
{"id": "3915362", "revid": "767487", "url": "https://it.wikipedia.org/wiki?curid=3915362", "title": "Ken Dugdale", "text": ""}
{"id": "3915363", "revid": "599013", "url": "https://it.wikipedia.org/wiki?curid=3915363", "title": "Ross Nicholson", "text": ""}
{"id": "3915365", "revid": "287204", "url": "https://it.wikipedia.org/wiki?curid=3915365", "title": "Roar Ljokelsoy", "text": ""}
{"id": "3915366", "revid": "599013", "url": "https://it.wikipedia.org/wiki?curid=3915366", "title": "Mark Atkinson", "text": ""}
{"id": "3915367", "revid": "767487", "url": "https://it.wikipedia.org/wiki?curid=3915367", "title": "Mandamento di Bivona", "text": "Il mandamento di Bivona era un mandamento italiano del circondario di Bivona, comprendente quattro comuni della provincia di Girgenti.\nIl suo territorio coincideva con quello del precedente \"circondario di Bivona\", unit\u00e0 amministrativa di terzo livello del Regno delle Due Sicilie, inclusa nel Distretto di Bivona. Vi rientravano i comuni di Bivona (il capoluogo), Alessandria di Sicilia, Cianciana e Santo Stefano di Bivona.\nCome tutti i mandamenti, fu soppresso nel 1927."}
{"id": "3915368", "revid": "599013", "url": "https://it.wikipedia.org/wiki?curid=3915368", "title": "Heremaia Ngata", "text": ""}
{"id": "3915370", "revid": "599013", "url": "https://it.wikipedia.org/wiki?curid=3915370", "title": "Paul Urlovic", "text": ""}
{"id": "3915373", "revid": "599013", "url": "https://it.wikipedia.org/wiki?curid=3915373", "title": "Jonathan Perry", "text": ""}
{"id": "3915374", "revid": "599013", "url": "https://it.wikipedia.org/wiki?curid=3915374", "title": "Che Bunce", "text": ""}
{"id": "3915378", "revid": "599013", "url": "https://it.wikipedia.org/wiki?curid=3915378", "title": "Sean Douglas", "text": ""}
{"id": "3915380", "revid": "767487", "url": "https://it.wikipedia.org/wiki?curid=3915380", "title": "Mosimanegape Ramohibidu", "text": ""}
{"id": "3915392", "revid": "61051", "url": "https://it.wikipedia.org/wiki?curid=3915392", "title": "MH-6 Little Bird", "text": ""}
{"id": "3915400", "revid": "1442080", "url": "https://it.wikipedia.org/wiki?curid=3915400", "title": "Eco della Sicilia", "text": "Eco della Sicilia - Cinquanta Canti popolari siciliani con interpretazione italiana raccolti e trascritti per la ed. casa Ricordi - Milano, nel 1883. La copertina \u00e8 bizzarramente disegnata e colorita.\nIl Frontini intende dare un saggio delle pi\u00f9 caratteristiche canzoni dell'isola. Tutte sono state raccolte dalla viva \"voce\", sia direttamente da lui, sia da altri prima di lui.\nUna parte provengono dalle Raccolte di Giuseppe Pitr\u00e8, sono di S. Torrisi la melodia 21, di Salvatore Pappalardo la 33, di Giovanni Pacini la 40, di B. Geraci la 41, di Martino Frontini la 42. Sono di Giovanni Meli le poesie 11, 17, 23, 40, di G. Guardo la 21 e 39, di G. Bianchi la 33.\nDopo la prima strofa intercalata nelle note musicali, insieme con la interpretazione, segue ad ogni pezzo il resto della poesia, testo ed interpretazione.\nLa raccolta \u00e8 dedicata a G. Pitr\u00e8; il quale vi scrisse la lettera intitolata: \" Di una nuova Raccolta di Melodie popolari siciliane\".(\"Vedi Pasqualino-Vassallo e Pitr\u00e8\")\nCritica.\nNella raccolta frontiniana Eco della Sicilia sono contenuti 50 canti popolari dei quali la parte pi\u00f9 cospicua \u00e8 costituita da canzoni catanesi, arie d'amore o canzonette burlesche, che, sebbene conservino intatti i caratteri etnofonici della melodia siciliana, lasciano trapelare; dalla forma e dalla sostanza melodica, un'origine prettamente cittadina e un'epoca ben determinata della loro genesi.\nLe forme dell'arietta settecentesca o dell'aria teatrale del primo ottocento costituiscono la base della loro struttura e il carattere del canto; possiamo anche aggiungere che un paio di esse \u00e8 probabile non siano state del tutto sconosciute a Vincenzo Bellini.\nDelle autentiche cantilene del popolo e della gente di campagna solo pochi preziosissimi esemplari, sei o sette in tutto, si riscontrano nel volume.\nIn ogni canto siciliano non solo \u00e8 riflessa l'anima del cantore, ma i caratteri della razza e l'afflato della terra a cui esso appartiene vi imprimono il loro segno indelebile. \nAnche senza sapere da quali Provincie dell'Isola i canti provengano non \u00e8 diff\u00eccile stabilire la localit\u00e0, se non addirittura il tempo, in cui essi nascono.\nOgni canto \u00e8 sempre legato ad una tradizione, ad un linguaggio melodico, ad accenti particolari, discorsivi, drammatici o espressivi, che rivelano i modi musicali delle antiche razze che si sono avvicendate in ogni luogo della Sicilia lasciando la loro impronta nei dialetti, negli usi, nei costumi, nelle musiche.\nIl Frontini, spirito complesso e aristocratico, volle mostrare completamente tutta la natura musicale della gente etnea, attraverso le raffinate melodie cittadine e le spontanee cantilene campagnole.\nPresentazione dell'autore.\n\"Nel presentare al pubblico questa Raccolta di Canti Popolari Siciliani, intendo solamente dare un saggio delle pi\u00f9 caratteristiche fra le canzoni dell'isola. Epper\u00f2, \u00e8 da notare, che se qualche melodia del continente si riscontra fra quelle da me raccolte, non \u00e8 da farmene una colpa.\"\n\"\u00c8 risaputo, come molte delle pi\u00f9 briose ed allegre canzoni del napolitano e dell'Italia meridionale, vanno e fanno il giro dell'isola con delle false forme dialettali; e cos\u00ec si dica anche di qualche patetica ed amorosa cantilena siciliana, che va nel vicino continente \u2014 da ci\u00f2, il facile inganno di crederle del paese ove si cantano.\"\n\"Devo, intanto, la mia pi\u00f9 affettuosa riconoscenza all'illustre professore Cav. Giuseppe Pitr\u00e8 da Palermo, che tanta parte ha speso al completamento della mia raccolta, che mi onoro dedicargli.\" (Francesco Paolo Frontini)\nCanti.\n\"In Eco della Sicilia...Spiriti e forme di un secolo eminentemente musicale vengono conservati nella loro lineare purezza attraverso la fedele trascrizione del raccoglitore. Il quale non volle adoperare quei fronzoli perfettamente inutili che adoper\u00f2 un altro raccoglitore di canti siciliani venuto dopo di lui (fronzoli attraverso i quali \u00e8 palese un vanitoso spiegamento di tecnica personale) ma seppe modestamente, saggiamente nascondersi dentro i canti dovuti ad autori che rimarranno eternamente ignoti ma eternamente vivi, poich\u00e9 delle melodie di esse si \u00e8 impossessato il vero, unico autore: il popolo.\" Arie e serenate di Catania romantica 3/12/1945, Francesco Pastura"}
{"id": "3915410", "revid": "1444886", "url": "https://it.wikipedia.org/wiki?curid=3915410", "title": "Polarizzazione (elettrochimica)", "text": "In elettrochimica, la polarizzazione \u00e8 un fenomeno che diminuisce l'efficienza dei processi elettrochimici, rallentando il procedere delle reazioni di elettrodo e dando luogo a cadute di tensione; tali cadute sono dette \"sovratensioni\"; le sovratensioni comportano a loro volta generazione di calore a causa della loro natura dissipativa e rappresentano delle deviazioni dalle condizioni di equilibrio della cella elettrochimica.\nClassificazione.\nA seconda del meccanismo che innesca la polarizzazione, si parla di:\nQuando la polarizzazione avviene in corrispondenza della superficie di un metallo, ne rallenta la corrosione. Un esempio in tal senso \u00e8 rappresentato dal fenomeno della passivazione.\nCurva di polarizzazione.\nLa curva di polarizzazione \u00e8 una rappresentazione del comportamento cinetico di un sistema elettrochimico; si traccia in un piano cartesiano (a partire dall'equazione di Butler-Volmer o dalla legge di Tafel), dove l'ascissa corrisponde alla sovratensione (\u03b7) e l'ordinata corrisponde alla densit\u00e0 di corrente (i).\nLa curva di polarizzazione \u00e8 divisa in due parti (o \"rami\"), ciascuna relativa ad una semireazione:\nElettrodi idealmente non polarizzabili e idealmente polarizzabili.\nUn elettrodo \u00e8 idealmente non polarizzabile se non va mai incontro a polarizzazione, per cui presenta un potenziale di elettrodo sempre uguale a prescindere dal valore di intensit\u00e0 di corrente che lo attraversa. La curva di polarizzazione di un elettrodo idealmente non polarizzabile \u00e8 rappresentata da una retta verticale passante per l'origine.\nUn elettrodo \u00e8 invece idealmente polarizzabile se va sempre incontro a polarizzazione, per cui non \u00e8 mai attraversato da corrente, a prescindere dalla differenza di potenziale ad esso imposta. La curva di polarizzazione di un elettrodo idealmente polarizzabile \u00e8 rappresentata da una retta orizzontale passante per l'origine.\nNella pratica, gli elettrodi di riferimento si avvicinano alla condizione teorica di elettrodi idealmente non polarizzabili, in quanto assorbono una piccolissima quantit\u00e0 di corrente (dell'ordine del microampere o addirittura del nanoampere) quando sono inseriti in una cella elettrochimica, per cui il loro potenziale di elettrodo si mantiene pressoch\u00e9 costante. Ad esempio il potenziale di elettrodo dell'elettrodo standard a idrogeno (HSE) si mantiene sempre vicino a 0 V, mentre il potenziale di elettrodo dell'elettrodo a calomelano saturo (SCE) si mantiene sempre vicino a 0,2412 V."}
{"id": "3915419", "revid": "723748", "url": "https://it.wikipedia.org/wiki?curid=3915419", "title": "Ocean's 12", "text": ""}
{"id": "3915422", "revid": "1963073", "url": "https://it.wikipedia.org/wiki?curid=3915422", "title": "Il caso Chessman", "text": "Il caso Chessman \u00e8 un film TV del 1968 diretto da Giuseppe Fina, trasmesso dalla RAI sul Programma Nazionale (Rai 1). Era ispirato al caso giudiziario di Caryl Chessman, che fu condannato a morte con l'accusa di rapina e sequestro di minore, allora (dopo il caso Lindbergh) punito con la pena capitale. L'esecuzione fu rinviata pi\u00f9 volte per ben dodici anni, fino al 1960, anno in cui fu materialmente eseguita mediante camera a gas."}
{"id": "3915428", "revid": "298229", "url": "https://it.wikipedia.org/wiki?curid=3915428", "title": "Atleta mondiale dell'anno", "text": "L'Atleta mondiale dell'anno, conosciuto anche con il suo nome originale World Athlete of the Year, \u00e8 un premio assegnato annualmente agli atleti che partecipano agli eventi di atletica leggera organizzati dalla World Athletics.\nL'atleta maschile pi\u00f9 titolato \u00e8 il velocista Usain Bolt per un totale di sei volte (2008, 2009, 2011, 2012, 2013, 2016), seguito dal mezzofondista Hicham El Guerrouj (2001, 2002, 2003), mentre l'atleta femminile pi\u00f9 titolata \u00e8 l'astista Elena Isinbaeva (2004, 2005, 2008); anche la velocista e saltatrice in lungo Marion Jones deteneva tre titoli, ma quello del 2000 le fu revocato per doping."}
{"id": "3915429", "revid": "594715", "url": "https://it.wikipedia.org/wiki?curid=3915429", "title": "Riviste letterarie italiane del XXI secolo", "text": "Nel secolo XXI l'attivit\u00e0 delle riviste letterarie continua con le stesse modalit\u00e0 del secolo precedente, spostandosi per\u00f2 in molti casi su internet, o almeno aggiungendo alla carta stampata una finestra nel mondo della rete. \u00c8 esemplare in questo senso e come esempio \"Riga\" che aggiunge agli articoli su fascicolo altri interventi solo sul sito della rivista.\nAltre modalit\u00e0 di scrittura si vanno a confondere con il blog e si nota anche una certa crescita delle illustrazioni. Se tradizionalmente le riviste avevano una funzione critica e in alcuni casi anche di proposta letteraria, con il nuovo secolo si registra una tendenza ad un aumento dell'espressivit\u00e0 e a una diminuzione della critica letteraria."}
{"id": "3915430", "revid": "729019", "url": "https://it.wikipedia.org/wiki?curid=3915430", "title": "Distretto di E\u011firdir", "text": " \nIl distretto di E\u011firdir (in turco E\u011firdir il\u00e7esi) \u00e8 un distretto della provincia di Isparta, in Turchia.\nAmministrazioni.\nAl distretto appartengono 5 comuni e 24 villaggi."}
{"id": "3915432", "revid": "28592", "url": "https://it.wikipedia.org/wiki?curid=3915432", "title": "Et\u00e0 infantile", "text": ""}
{"id": "3915433", "revid": "287204", "url": "https://it.wikipedia.org/wiki?curid=3915433", "title": "Il gioco delle perle di vetro", "text": ""}
{"id": "3915441", "revid": "1305772", "url": "https://it.wikipedia.org/wiki?curid=3915441", "title": "Jos\u00e9 Arg\u00fcelles", "text": "Biografia.\nDopo la laurea in Storia dell'arte ed Estetica conseguita nel 1969 all'Universit\u00e0 di Chicago, si dedica all'insegnamento (ha tenuto lezioni nelle universit\u00e0 di Princeton, della California, Davis, al San Francisco Art Institute e al Naropa Institute) e sviluppa ricerche in ambito New Age.\nIspirandosi alle teorie dell'antropologo russo Nicholas Roerich, fonda nel 1983, insieme alla compagna Lloydine, il Planet Art Network per la pace globale. Nel 1987, tra il 16 il 17 agosto, a Sedona, in Arizona, organizza la Convergenza Armonica, una meditazione globale che riscontra una vastissima adesione.\n\u00c8 noto soprattutto per aver teorizzato il Dreamspell o Calendario delle 13 lune, un raffinato sistema di conteggio del tempo dedotto da una interpretazione del calendario Tzolkin dei Maya, de I Ching e di altre fonti esoteriche. Autore di numerose pubblicazioni, nel 1987 ha dato alle stampe il best seller \"Il fattore maya\", pubblicato in Italia nel 1999.\nBibliografia.\nStephanie South, \"2012: biography of a Time Traveller. The journey of Jos\u00e9 Arg\u00fcelles\", New Jersey, New Page Book, 2009"}
{"id": "3915443", "revid": "132266", "url": "https://it.wikipedia.org/wiki?curid=3915443", "title": "Libretto di mare", "text": ""}
{"id": "3915448", "revid": "599013", "url": "https://it.wikipedia.org/wiki?curid=3915448", "title": "Brasil Open 1999 - Doppio", "text": "Il doppio del torneo di tennis Brasil Open 1999, facente parte del WTA Tour 1999, ha avuto come vincitrici Laura Montalvo e Paola Su\u00e1rez che hanno battuto in finale Janette Hus\u00e1rov\u00e1 e Florencia Labat 6-7(1), 7-5, 7-5."}
{"id": "3915449", "revid": "716642", "url": "https://it.wikipedia.org/wiki?curid=3915449", "title": "Sapekhburto K'lubi K'olkheti-1913 Poti", "text": "Il Sapekhburto K'lubi K'olkheti-1913 Poti (), meglio nota come K'olkheti-1913 Poti \u00e8 una societ\u00e0 calcistica georgiana con sede nella citt\u00e0 di Poti. Milita nella Meore Liga, la terza divisione del campionato georgiano di calcio.\nStoria.\nIl club venne fondato nel 1913 come Kolchida Poti. Nel 1962 partecip\u00f2 al campionato di Klass B, risultando la sua unica partecipazione al secondo livello del campionato sovietico di calcio. Nelle stagioni successive partecip\u00f2 prima al terzo e poi al quarto livello del campionato sovietico. Nel 1978 vinse il campionato georgiano sovietico, successo bissato nel 1988. Nel 1979 cambi\u00f2 denominazione in Kolcheti Poti. Nel 1990 assieme alle altre squadre georgiane abbandon\u00f2 il campionato sovietico per disputare il campionato georgiano di calcio, accedendo alla Umaglesi Liga, la massima serie. Nello stesso anno cambi\u00f2 denominazione in K'olkheti-1913 Poti. Si port\u00f2 subito nelle posizioni di vertice del campionato, giungendo al secondo posto in due edizioni: nella stagione 1993-1994 concluse il suo girone al primo posto per poi finire secondo dietro alla Dinamo Tbilisi nel girone finale; e nella stagione 1996-1997 concluse la stagione regolare al secondo posto sempre dietro alla Dinamo Tbilisi. Negli stessi anni, grazie ai piazzamenti raggiunti in campionato, partecip\u00f2 per due edizioni alla Coppa UEFA e per due edizioni alla Coppa Intertoto. In tutte le occasioni venne eliminato al primo turno. In particolare, nella Coppa UEFA 1997-1998 venne subito eliminato dai bielorussi della Dinamo Minsk per la regola del gol fuori casa, mentre nella Coppa UEFA 1998-1999 venne eliminato dai serbi della Stella Rossa con un pesante 0-11 complessivo. Al termine della stagione 2005-2006, nonostante il decimo posto finale, venne retrocesso per mancanza di supporto finanziario da parte del governo regionale, requisito necessario alla partecipazione alla Umaglesi Liga. Nel 2007 cambi\u00f2 denominazione in K'olkheti Poti e nel 2010 riusc\u00ec a conquistare la promozione in Umaglesi Liga. La permanenza in massima serie dur\u00f2 tre soli anni e nel 2013 venne retrocesso in Pirveli Liga. Nel 2013 cambi\u00f2 nuovamente denominazione in K'olkheti-1913 Poti e l'anno dopo, nonostante il secondo posto nel suo raggruppamento, venne subito promosso in Umaglesi Liga grazie all'allargamento dell'organico a 16 squadre."}
{"id": "3915451", "revid": "1442080", "url": "https://it.wikipedia.org/wiki?curid=3915451", "title": "Open di Zurigo 1999 - Doppio", "text": "Il doppio del torneo di tennis Open di Zurigo 1999, facente parte del WTA Tour 1999, ha avuto come vincitrici Lisa Raymond e Rennae Stubbs che hanno battuto in finale Nathalie Tauziat e Nata\u0161a Zvereva 6-2, 6-2."}
{"id": "3915456", "revid": "1442080", "url": "https://it.wikipedia.org/wiki?curid=3915456", "title": "WTA Bratislava 1999 - Doppio", "text": "Il doppio del torneo di tennis WTA Bratislava 1999, facente parte del WTA Tour 1999, ha avuto come vincitrici Kim Clijsters e Laurence Courtois che hanno battuto in finale Ol'ga Baraban\u0161\u010dikova e Lilia Osterloh 6-2, 3-6, 7-5."}
{"id": "3915457", "revid": "125695240", "url": "https://it.wikipedia.org/wiki?curid=3915457", "title": "Omar Sy", "text": "Biografia.\nNato a Trappes il 20 gennaio 1978 da Diaratou, una cameriera originaria della Mauritania, e Dembe Sy, un operaio senegalese immigrato in Francia. Sy, il quarto di otto figli, non aveva mai osato pensare alla carriera di attore. Il suo compito era prendere il diploma e trovare un lavoro. Un giorno, per\u00f2, accompagna un amico speaker a Radio Nova per la puntata pilota di un programma. Non ci sono ospiti e Sy inventa il personaggio di un calciatore nigeriano. Da quel momento, a cavallo tra il 1996 e il 1997, la sua verve comica gli fa spiccare il volo. Iniziano a chiamarlo alla radio per fare i personaggi telefonici e fa coppia fissa su Radio Nova con Fred Testot. Ben presto, i programmi comici dei due mattatori si moltiplicano, cos\u00ec come il loro successo, e arrivano le prime proposte dalla televisione.\nSy lavora, quindi, su Canal+ accanto a Jamel Debbouze, partecipa al programma \"Le cin\u00e9ma de Jamel\" e crea \"Le visiophon\". Il successo radiofonico degli sketches di Sy e Testot si conferma anche in tv, con il programma \"Omar et Fred: le spectacle\", e nelle pi\u00e8ces che il duo porta a teatro. \u00c8 a Canal+ che Sy incontra il famoso duo comico Eric e Ramzy, che lo coinvolge nella commedia La Tour Montparnasse infernale, nel 2001, di Charles Nemes, offrendogli il suo primo ruolo sul grande schermo, seppur molto piccolo. La partecipazione a questo progetto \u00e8 importante anche perch\u00e9 consente a Sy di conoscere gli sceneggiatori e registi Olivier Nakache e \u00c9ric Toledano, con cui gira il suo primo cortometraggio nel 2002.\nConosciuto assieme a Fred Testot per il duo comico Omar et Fred e per la sua partecipazione a \"Quasi amici - Intouchables\", uno dei film di maggior successo di tutti i tempi in Francia, per la cui interpretazione ha vinto il Premio C\u00e9sar per il migliore attore.\nIl grande successo di questo film gli ha aperto anche le porte di Hollywood; dove \u00e8 stato scritturato per due blockbuster: \"X-Men - Giorni di un futuro passato\" nel ruolo del mutante Alfiere, e \"Jurassic World\", quarto capitolo della saga creata da Steven Spielberg, nel ruolo di Barry Semb\u00e8ne. Nel 2018 partecipa alle riprese di \"Lupin\", nuovo progetto di Netflix per una serie in cui interpreta Assane Diop, un uomo che cerca di vendicare la morte del padre ispirandosi alle avventure di Arsenio Lupin.\nNel 2020 sono iniziate le riprese di \"Jurassic World - Il dominio\" (di Colin Trevorrow) sesto capitolo della saga, in cui l'attore riprende nuovamente il ruolo di Barry. Oltre a Chris Pratt, Bryce Dallas Howard ed Isabella Sermon, recitano al suo fianco alcuni degli attori protagonisti dei film precedenti della saga, come Sam Neill, Jeff Goldblum, Laura Dern e BD Wong. Le riprese sono per\u00f2 state interrotte fino a data da destinarsi a causa della pandemia di COVID-19.\nDoppiatori italiani.\nNelle versioni in italiano dei suoi film, Omar Sy \u00e8 stato doppiato da:\nCome doppiatore, \u00e8 sostituito da:"}
{"id": "3915458", "revid": "1442080", "url": "https://it.wikipedia.org/wiki?curid=3915458", "title": "Generali Ladies Linz 1999 - Doppio", "text": "Il doppio del torneo di tennis Generali Ladies Linz 1999, facente parte del WTA Tour 1999, ha avuto come vincitrici Irina Sp\u00eerlea e Caroline Vis che hanno battuto in finale Tina Kri\u017ean e Larisa Neiland 6-4, 6-3"}
{"id": "3915460", "revid": "287204", "url": "https://it.wikipedia.org/wiki?curid=3915460", "title": "Johannes de Deo", "text": "Biografia.\nNato in Portogallo, nella regione dell'Algarve, si rec\u00f2 a Bologna per studiare diritto canonico e probabilmente anche diritto civile, dove rimase probabilmente dal 1223 al 1229. Fu poi professore di diritto canonico all'Universit\u00e0 di Bologna dove insegn\u00f2 certamente fino al 1255.\nDurante questo lasso di tempo scrisse delle opere sui \"Decretal\", un \"Quaestiones de processu canonico\" e \"Liber poenitentiarius de cautela simplicium sacerdotum\", la sua opera pi\u00f9 importante.\nNel 1260 lo si trova come arcidiacono a Lisbona dove morir\u00e0 nel 1267.\nLe sue opere vennero tenute in gran conto durante il Medioevo, tanto che i suoi manoscritti furono molto diffusi in Europa fino al XV secolo e gli studiosi trattarono estesamente delle sue opere."}
{"id": "3915461", "revid": "1442080", "url": "https://it.wikipedia.org/wiki?curid=3915461", "title": "Sparkassen Cup 1999 - Doppio", "text": "Il doppio del torneo di tennis Sparkassen Cup 1999, facente parte del WTA Tour 1999, ha avuto come vincitrici Larisa Neiland e Mary Pierce che hanno battuto in finale Elena Lichovceva e Ai Sugiyama 6\u20134, 6\u20133"}
{"id": "3915462", "revid": "1573940", "url": "https://it.wikipedia.org/wiki?curid=3915462", "title": "Heterotrichoncus", "text": "Heterotrichoncus \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita in Austria, Slovacchia e Repubblica Ceca.\nTassonomia.\nA dicembre 2011, si compone di una specie:"}
{"id": "3915463", "revid": "729019", "url": "https://it.wikipedia.org/wiki?curid=3915463", "title": "H\u00e4feli DH-3", "text": "L'H\u00e4feli DH-3 era un monomotore da ricognizione biplano sviluppato dall'azienda svizzera Eidgen\u00f6ssischen Konstruktionswerkst\u00e4tten (EKW) negli anni dieci del XX secolo.\nProgettato dall'ingegnere August H\u00e4feli come sviluppo del precedente H\u00e4feli DH-2, fu adottato dalle Forze aeree svizzere rimanendo in servizio fino ai tardi anni trenta. Inoltre prest\u00f2 servizio di posta aerea, il primo in territorio svizzero, dal 1919.\nImpiego operativo.\nIl DH.3 and\u00f2 ad affiancare e progressivamente a sostituire i modelli da ricognizione, tra cui il precedente DH.2, in servizio nei reparti delle Forze aeree svizzere. Venne inoltre impiegato nel ruolo di aereo da addestramento e collegamento. Fu un modello particolarmente longevo in quanto rimase operativo fino al 1939, anno in cui venne radiato l'ultimo esemplare.\nIn data 8 gennaio 1919 un DH.3 inaugur\u00f2 il primo servizio di posta aerea della Svizzera coprendo la tratta tra Zurigo e Berna, operando fino al 1923."}
{"id": "3915464", "revid": "764447", "url": "https://it.wikipedia.org/wiki?curid=3915464", "title": "Carnival Legend", "text": "Carnival Legend \u00e8 una nave da crociera della Carnival Cruise Lines, facente parte della \"Spirit Class\". Come le sue gemelle \u00e8 una nave Panamax, cio\u00e8 una nave che, per le sue dimensioni, pu\u00f2 transitare attraverso il canale di Panama.\nAgli inizi del 2014 fu rinnovata con l'aggiunta del Green Thunder e di alcuni locali interni del Fun Ship 2. Nel Settembre 2014 ha raggiunto Sydney iniziando cos\u00ec la sua stagione in Australia, insieme alla sua gemella \"Spirit\"."}
{"id": "3915466", "revid": "764447", "url": "https://it.wikipedia.org/wiki?curid=3915466", "title": "Carnival Miracle", "text": "Carnival Miracle \u00e8 una nave da crociera della Carnival Cruise Lines, ultima costruita della \"Spirit Class\". Registrata a Panama, come le sue gemelle \u00e8 una nave Panamax, cio\u00e8 una nave che, per le sue dimensioni, pu\u00f2 transitare attraverso il canale di Panama."}
{"id": "3915468", "revid": "287204", "url": "https://it.wikipedia.org/wiki?curid=3915468", "title": "Sapekhburto K'lubi Samt'redia", "text": "Il Sapekhburto K'lubi Samt'redia (), meglio noto come Samt'redia, \u00e8 una societ\u00e0 calcistica georgiana con sede nella citt\u00e0 di Samtredia. Milita nella Erovnuli Liga, la massima divisione del campionato georgiano di calcio. Nella sua storia ha vinto un campionato georgiano e una Supercoppa di Georgia.\nStoria.\nIl club venne fondato nel 1936 come Futbol'nyj Klub Lokomotiv Samtredia. Da allora fino alla dissoluzione dell'Unione Sovietica ha partecipato al campionato sovietico di calcio, senza mai raggiungere i primi due livelli. Nel 1972 ha vinto il campionato georgiano sovietico. Dal 1973 al 1989 ha partecipato continuativamente alla Vtoraja Liga, la terza serie del campionato sovietico di calcio.\nNel 1990 venne organizzato il primo campionato nazionale georgiano, la Umaglesi Liga, a cui la squadra prese parte con la nuova denominazione di Sapekhburto K'lubi Sanavardo Samt'redia e concludendo il campionato al dodicesimo posto. Nei due anni successivi il club cambi\u00f2 denominazione prima in Samt'redia e poi in Lokomotivi Samt'redia, per poi tornare a Samt'redia nel 1993. Nella stagione 1994-1995 il Samt'redia concluse il campionato al secondo posto a soli quattro punti di distanza dalla Dinamo Tbilisi, risultato che gli valse l'ammissione alla Coppa UEFA per l'edizione 1995-1996. La prima partecipazione ad una competizione europea termin\u00f2 al turno preliminare con la doppia sconfitta patita per mano dei macedoni del Vardar. Nella stagione 1996-1997 arriv\u00f2 la prima retrocessione in Pirveli Liga, la seconda serie del campionato georgiano di calcio. Nel decennio successivo il club ebbe alti e bassi, con il ritorno in Umaglesi Liga per tre stagioni dal 1998 al 2001, ma anche con qualche partecipazione alla Meore Liga, la terza serie nazionale. Negli stessi anni il club cambi\u00f2 denominazione pi\u00f9 volte in Juba Samt'redia, Iberia Samt'redia, Lokomotivi Samt'redia, Samt'redia e nuovamente Lokomotivi Samt'redia. Nel 2006 dopo la promozione in Pirveli Liga il club torn\u00f2 ancora alla denominazione Sapekhburto K'lubi Samt'redia. Nella stagione 2015-2016 il Samt'redia concluse il campionato di Umaglesi Liga al secondo posto dietro alla Dinamo Tbilisi, guadagnando cos\u00ec l'accesso alla UEFA Europa League per l'edizione 2016-2017. Come nella prima partecipazione a una competizione UEFA, anche questa volta l'avventura europea si concluse al primo turno preliminare con l'eliminazione ad opera degli azeri del Q\u0259b\u0259l\u0259. Nel 2016 la stagione di transizione al nuovo formato della Umaglesi Liga vide il Samt'redia vincere il gruppo rosso ed accedere alla finale per il titolo contro il Chikhura Sachkhere: dopo aver vinto la gara di andata in casa per 2-0, riusc\u00ec a difendere il vantaggio nella gara di ritorno, vincendo per la prima volta il campionato georgiano. Grazie a questo successo il Samt'redia ha guadagnato l'accesso per la prima volta alla UEFA Champions League per l'edizione 2017-2018, venendo eliminato subito al secondo turno preliminare dagli azeri del Qaraba\u011f.\nOrganico.\nRosa 2021.\n\"Aggiornata al 5 febbraio 2021.\"\nRosa 2020.\n\"Aggiornata al 5 marzo 2020.\""}
{"id": "3915470", "revid": "767487", "url": "https://it.wikipedia.org/wiki?curid=3915470", "title": "Ontico", "text": "Il termine ontico, che deriva dal greco \u1f44\u03bd\u03c4\u03bf\u03c2 (\u00f2ntos), genitivo singolare del participio presente \u1f64\u03bd di \u03b5\u1f36\u03bd\u03b1\u03b9 (e\u00eenai), il verbo essere, in filosofia si riferisce all'esistenza particolare dell'oggetto \u00abin ci\u00f2 che \u00e8 per come \u00e8\u00bb.\nNell'opera \"Essere e tempo\" Martin Heidegger (1889-1976) introduce la radicale distinzione tra \"ontico\" (tutto ci\u00f2 che concerne le singole cose in quanto sono ovvero gli enti) e \"ontologico\" (ogni discorso inerente all'essere in s\u00e9, al tutto).\nAd esempio la filosofia kantiana pu\u00f2 essere considerata una dottrina ontica in quanto specula sugli oggetti, sui problemi interni al mondo e quindi da questo punto di vista \u00e8 opposta a una concezione ontologica che si pone il problema dell'origine del mondo, sull'essere stesso del mondo. \u00c8 in questo senso che Heidegger sostiene di voler opporsi e completare la dottrina kantiana.\nSecondo Heidegger vi \u00e8 un primato ontologico del problema dell'essere poich\u00e9 tale questione precede ogni altra che l'uomo si ponga; primato ontico \u00e8 invece il fatto che l'esistente umano, per comprendere l'essere, deve comprendere s\u00e9 stesso in quanto esserci, in quanto ente privilegiato capace di interrogarsi sull'essere; ente privilegiato cui l'essere, cio\u00e8, si manifesta. Se la caratteristica esistenziale dell'esistente umano (dell'Esserci) \u00e8 quella di rivolgersi a s\u00e9 stesso, al proprio essere, questo modo di comportarsi - di essere - non possiamo che chiamarlo esistenza. \u00abL'esserci comprende sempre s\u00e9 stesso in base alla sua esistenza, cio\u00e8 alla possibilit\u00e0 che gli \u00e8 propria di essere o non essere s\u00e9 stesso\u00bb."}
{"id": "3915471", "revid": "830939", "url": "https://it.wikipedia.org/wiki?curid=3915471", "title": "Bernardino Lurati", "text": "Figlio di Crispino (avvocato) e di Elisabetta Luvini, nel 1851 si laure\u00f2 in scienze giuridiche all'Universit\u00e0 di Pisa. Rientrato in patria, segu\u00ec le orme paterne e divenne anche lui avvocato. Nel settembre 1854 spos\u00f2 Lucrezia Polar; nel 1858 nacque suo figlio Giovanni, successivamente esponente di rilievo del partito conservatore.\nEntr\u00f2 nel Gran Consiglio ticinese nel 1860 e per 20 anni rappresent\u00f2 il partito liberal-conservatore, venendo nominato presidente del Consiglio stesso nel 1876. Dal 1875 al 1880 fu Consigliere nazionale. Nel 1859 aveva fondato la \"Voce del Popolo\", primo foglio del partito, che nel 1863 diviene il \"Cittadino ticinese\" alla fine del 1865 la \"Libert\u00e0\"."}
{"id": "3915474", "revid": "15756", "url": "https://it.wikipedia.org/wiki?curid=3915474", "title": "Saber Marionette R", "text": " \u00e8 una serie OAV legata al franchise \"Saber Marionette\". Si tratta di tre episodi prodotti dalla Bandai Visual e pubblicati nel 1995.\nTrama.\nLa storia si svolge centinaia di anni dopo gli eventi raccontati in \"Saber Marionette J\" ed ha per protagonisti tre nuove marionette, che per\u00f2 hanno gli stessi nomi e le stesse personalit\u00e0 di quelle protagoniste delle serie \"J\" e \"J to X\", ma con un aspetto leggermente differente, pi\u00f9 simile a quello di tre bambine. La storia si svolge nella citt\u00e0-stato di Romana, simile ad un'Italia medievale. Le tre marionette, Cherry, Lime e Bloodberry sono le accompagnatrici di Junior, erede al trono di Romana. Tuttavia, un criminale conosciuto come \"Face\" \u00e8 riuscito ad evadere dalla prigione grazie alla complicit\u00e0 di tre marionette, le Sexadolls: Edge, Brid e Kyanny. Face minaccia il futuro di Romana, uccidendo il re ed usurpando il trono a Junior, che diventa un ricercato. Cherry, Lime e Bloodberry avranno il compito di sconfiggere le Sexadolls, proteggere Junior ed aiutare Romana a ritornare ad essere uno stato pacifico."}
{"id": "3915475", "revid": "536103", "url": "https://it.wikipedia.org/wiki?curid=3915475", "title": "Panta (periodico)", "text": "Panta \u00e8 una rivista fondata nel 1990 da Alain Elkann, Elisabetta Rasy, Elisabetta Sgarbi e Pier Vittorio Tondelli (il cui ruolo dopo la morte viene preso da Jay McInerney); la rivista procede per numeri monografici. Il nome \u00e8 stato inventato da Alberto Moravia per associazione con la rivista statunitense \"Granta\" ed \u00e8 pubblicata da Bompiani."}
{"id": "3915485", "revid": "287204", "url": "https://it.wikipedia.org/wiki?curid=3915485", "title": "Saber Marionette J", "text": " \u00e8 una serie televisiva anime prodotto dalla Hal Film Maker, e trasmesso da TV Tokyo dal 1\u00ba ottobre 1996 al 25 marzo 1997. \u00c8 il secondo capitolo del franchise \"Saber Marionette\", seguito da \"Saber Marionette J Again\" e preceduto da \"Saber Marionette R\".\nDurante la produzione, \"Saber Marionette J\" \u00e8 stato adattato anche in altri media. La serializzazione di un manga \u00e8 stata portata avanti dalla Kadokawa Shoten sulla rivista \"Monthly Dragon Age\" dall'ottobre 1996 al novembre 1999, per poi essere raccolto in cinque volumi. Contemporaneamente veniva trasmesso un drama radiofonico. La serie \u00e8 stata inoltre lo spunto per la realizzazione di un videogioco per PlayStation intitolato \"\".\nIl manga \u00e8 stato pubblicato in Italia dalla Play Press in 10 numeri.\nTrama.\nLa storia ruota intorno al giovane Mamiya Otaru e le sue tre marionette, robot umanoidi femminile. In un mondo in cui le donne non esistono pi\u00f9, gli uomini sopravvissuti hanno ricreato le donne nella forma di robot umanoidi, chiamate \"marionette\". Le marionette sono costruite per servire gli uomini ed hanno delle limitazioni nella loro possibilit\u00e0 di interagire con gli uomini. Il giovane e squattrinato Otaru Mamiya un giorno incontra una graziosa marionetta chiamata Lime. Lime \u00e8 un modello \"Saber\", ovvero dotato di uno speciale circuito chiamato \"otome kairo\" in grado di fornirle delle emozioni vere. Quando Otaru risveglia altre due Saber Marionettes, la piccola e riservata Cherry, e l'esuberante e prosperosa Bloodberry, la sua vita da ragazzo normale terminer\u00e0, ed inizier\u00e0 una serie di avventure legate alle sue tre nuove amiche. Infatti le tre marionette sono cos\u00ec speciali da diventare la mira del crudele Faust, leader del regno di Gartland, che intende impadronirsene per soddisfare i suoi desideri di conquista del pianeta.\nMedia.\nManga.\nUn paio di mesi prima della pubblicazione dell'anime, la serializzazione di un manga di \"Saber Marionette J\" \u00e8 iniziata sulla rivista \"Monthly Dragon Age\" della Kadokawa, scritto dal creatore della serie Satoru Akahori ed illustrato da Yumisuke Kotoyoshi. La serie \u00e8 andata avanti dall'ottobre 1996 al novembre 1999, ed \u00e8 stata poi raccolta in cinque volumi dal gennaio 1997 al dicembre 1999.\nIn Italia il manga \u00e8 stato pubblicato da Play Press dal 1\u00ba ottobre 2002 al 1\u00ba luglio 2003, dividendo ogni volume originale in due, portando cos\u00ec il numero da 5 a 10.\nLight novel.\nUn totale di quattordici light novel sono state realizzate per la serie, scritte da Satoru Akahori ed illustrate da Tsukasa Kotobuki. I volumi sono stati pubblicati dalla Fujimi Shobo fra aprile 1995 e luglio 1999.\nDrama.\nSono stati realizzati due serie di CD drama della serie: la prima distribuita direttamente nei negozi \u00e8 stata pubblicata dal 24 gennaio al 22 maggio 1995 in quattro volumi pubblicati dalla King Records, sotto l'etichetta Starchild. Successivamente questa serie \u00e8 stata trasmessa il 21 ottobre. La seconda serie \u00e8 stata trasmessa da TBS ed \u00e8 ispirata alle suddette light novel. Le trasmissioni sono andate avanti dal 27 aprile al 3 luglio 1997.\nVideogioco.\nTom Create, una piccola casa produttrice di videogiochi ha prodotto un videogioco picchiaduro intitolato \"\", pubblicato dalla Bandai Visual nel 1997 per PlayStation."}
{"id": "3915496", "revid": "1573940", "url": "https://it.wikipedia.org/wiki?curid=3915496", "title": "Saber Marionette J Again", "text": " \u00e8 una serie sei di OAV prodotta nel 1998 dalla Bandai Visual. Si tratta del sequel dell'anime \"Saber Marionette J\" ed \u00e8 il terzo capitolo nel franchise di \"Saber Marionette\".\nTrama.\nLa trama dell'anime si sviluppa subito dopo gli eventi di \"Saber Marionette J\". Nella storia, Faust chiede ad Otaru di ricevere le tre Saber Dolls nel suo appartamento, in modo che egli possa educarle come ha fatto con Lime, Cherry e Bloodberry. Contemporaneamente, a Lorelei viene chiesto di riparare il circuito di Tiger che \u00e8 andato distrutto. Intanto il pianeta Terra II sta affrontando una gravissima crisi ambientale. La chiave per salvare il pianeta risiede in una nuova marionetta, a cui \u00e8 stato dato il nome di Marine. Il mistero dietro Marine risiede nel suo triplo circuito, che la fa maturare molto pi\u00f9 rapidamente rispetto alle altre marionette e le dona una forza straordinaria."}
{"id": "3915503", "revid": "1573940", "url": "https://it.wikipedia.org/wiki?curid=3915503", "title": "Saber Marionette J to X", "text": " \u00e8 una serie televisiva anime, quarto ed ultimo capitolo della serie \"Saber Marionette\" e seguito diretto della serie OAV \"Saber Marionette J Again\".\nTrama.\nLa storia \u00e8 ambientata all'incirca un anno dopo la fine di \"Saber Marionette J Again\" e Otaru, Lime, Bloodberry e Cherry stanno conducendo una vita tranquilla e serena. Tuttavia nel loro destino compare un clone del malvagio Faust, che come l'originale \u00e8 intenzionato a piegare il mondo alla propria volont\u00e0, aiutato dalle sue subordinate, le Saber Dolls. Ritornano anche i malvagi scienziati Yan di Xian e Dr. Hesse, aiutanti sottoposti di Faust, che in realt\u00e0 portano avanti un proprio piano segreto. I due scienziati riusciranno a mettere le mani sulle marionette, facendo perdere loro la memoria."}
{"id": "3915508", "revid": "1417447", "url": "https://it.wikipedia.org/wiki?curid=3915508", "title": "Da qui all'eternit\u00e0 (disambigua)", "text": ""}
{"id": "3915509", "revid": "1573940", "url": "https://it.wikipedia.org/wiki?curid=3915509", "title": "Saber Marionette Z", "text": " \u00e8 un manga realizzato da Satoru Akahori e Katsumi Hasegawa e pubblicato dalla Gakken dal maggio 1995 al gennaio 1996.\nProduzione.\n\"Saber Marionette Z\" avrebbe dovuto essere il sequel di \"Saber Marionette R\", ma non ne \u00e8 stato realizzato mai alcun anime. Alla fine la storia di \"Saber Marionette Z\" si \u00e8 sviluppata soltanto in un manga di soli sette capitoli serializzati da aprile a dicembre del 1995. Un ottavo capitolo fu pubblicato come romanzo, ma la storia non fu mai completata.\nTrama.\nLa storia \u00e8 ambientata cento anni dopo \"Saber Marionette R\" e vede protagonista Z, una marionetta potentissima ed ipertecnologica, in grado di unirsi con altre marionette, che dovr\u00e0 salvare la Terra da una partita di marionette difettose che, andate in berserk, minacciano l'umanit\u00e0."}
{"id": "3915521", "revid": "61051", "url": "https://it.wikipedia.org/wiki?curid=3915521", "title": "Hispano-Suiza HS-41 8Aa", "text": ""}
{"id": "3915523", "revid": "61051", "url": "https://it.wikipedia.org/wiki?curid=3915523", "title": "Hispano-Suiza HS-41", "text": ""}
{"id": "3915529", "revid": "111207715", "url": "https://it.wikipedia.org/wiki?curid=3915529", "title": "Tomaso Malvenda", "text": "Biografia.\n\"Tomaso\" (\"Tom\u00e1s\") \"Malvenda\" \u2039malb\u210e\u00e9nda\u203a o \"Maluenda\", esegeta e storico critico spagnolo, entr\u00f2 nell'Ordine dei Frati Predicatori Domenicani in giovent\u00f9.\nAll'et\u00e0 di trentacinque anni sembra aver gi\u00e0 insegnato filosofia e teologia. Le sue critiche sugli \"Annales Ecclesiastici\" di Baronius, evidenziata in una lettera della corrispondenza all'autore (1600), dimostra la sua competenza e Baronio usa la sua influenza per convocare Malvenda a Roma. Qui era un consigliere del cardinale, mentre viene incaricato anche nella revisione del Breviario Domenicano, le annotazioni all\"'Index Expurgatorius\" di Brasichelli, e scrivere alcuni annali dell'ordine dei Domenicani, (\"Annalium sacri ordinis Praedicatorum centuria prima\", 1627; la cui narrazione giungeva fino al 1246, che sono stati pubblicati contro la sua volont\u00e0 e senza la sua revisione). A questo periodo appartengono anche il suo \"Antichristo libri XI\" (Roma, 1604), e \"De paradiso voluptatis\" (Roma, 1605).\nTornato in Spagna nel 1608, Malvenda di dedica a una nuova versione del Vecchio Testamento in latino, con i commentari. Con questo lavoro arriva fino a Ezechiele, XVI, 16, quando mor\u00ec a Valencia nel 1628. D\u00e0 una versione in latino di ogni parola dell'originale, ma molte delle parole latine impiegate sono comprensibili solo attraverso parole equivalenti fornite a margine, ci\u00f2 dovuto al suo volersi attenere alla traduzione letterale della parola ebraica. L'opera fu pubblicata postuma a Lione nel 1650 in 5 volumi come \"Commentaria in S. Scripturam, una cum nova de verbo in verbum ex hebraeo translatione\", ecc."}
{"id": "3915535", "revid": "511211", "url": "https://it.wikipedia.org/wiki?curid=3915535", "title": "Giuseppe Oddo (chimico)", "text": "Il suo nome \u00e8 legato alla regola di Oddo-Harkins, che sostiene che gli elementi con numero atomico pari (come ad esempio il carbonio) sono molto pi\u00f9 comuni nell'Universo di quelli con numero atomico dispari (come ad esempio l'azoto)."}
{"id": "3915545", "revid": "121666257", "url": "https://it.wikipedia.org/wiki?curid=3915545", "title": "Indik\u00e0", "text": "Indik\u00e0 (, L'India) \u00e8 un'opera di carattere storico-geografica dedicata all'India e scritta da Arriano, l'unica monografia di questo tipo sull'India pervenuta dal mondo antico.\nFonti e struttura.\nArriano basa l'opera sui diari di Nearco, ammiraglio di Alessandro Magno, che rientr\u00f2 dall'India via nave, e sulle notizie fornite da Megastene, ambasciatore di Alessandro presso il re indiano Chandragupta Maurya.\nGli \"Indik\u00e1\", concepiti dallo storico di Nicomedia come una sorta di appendice, per quanto distinta, dalla \"Anabasi\", sono distinti in due parti: i capp. 1\u201317, dedicati alla descrizione geo-etnografica del subcontinente Indiano, con un accumulo di notizie desunte praticamente \"in toto\" da Megastene e i capp. 18\u201343, sulla narrazione del periplo di Nearco. In effetti, Arriano, contrariamente al suo \"usus\" nell'opera maggiore su Alessandro Magno, usa la prima parte come un enorme \"excursus\" su quell'India che fu il termine estremo della conquista macedone: si pu\u00f2 pensare che, non avendo che poche notizie nelle sue fonti alessandrografiche principali, Tolomeo I e Aristobulo di Cassandrea, abbia pensato di integrare il racconto della \"Anabasi\" con Megastene e, appunto, con Nearco, per non spezzare il filo conduttore della narrazione su Alessandro.\nInteressante anche, in questa \"riscrittura\" dell'antica etnografia, il fatto che Arriano si riallacci ad Erodoto, riprendendone il dialetto ionico, che, peraltro, egli non usa in altre sue opere pervenute."}
{"id": "3915555", "revid": "28592", "url": "https://it.wikipedia.org/wiki?curid=3915555", "title": "Stato polacco-lituano", "text": ""}
{"id": "3915556", "revid": "47529551", "url": "https://it.wikipedia.org/wiki?curid=3915556", "title": "MarkoftheSpider-Man", "text": ""}
{"id": "3915560", "revid": "47529594", "url": "https://it.wikipedia.org/wiki?curid=3915560", "title": "Vladimir I. Arnold", "text": ""}
{"id": "3915563", "revid": "76963", "url": "https://it.wikipedia.org/wiki?curid=3915563", "title": "Noriko Matsueda", "text": "Laureata al Conservatorio Shobi di Tokyo, nel 1994 \u00e8 entrata a far parte della Square (oggi Square Enix) dove ha realizzato brani per nove videogiochi.\nIl suo ultimo lavoro accreditato \u00e8 l'album \"Final Fantasy X-2 Piano Collection\" (2004), realizzato poco prima del suo abbandono della compagnia\nStile ed influenze.\nCita George Gershwin, Herbie Hancock, Chick Corea, Igor Stravinsky, e Gustav Mahler tra le proprie influenze musicali.\nHa affermato che nella composizione trae ispirazione da ogni parte del gioco (storia, ambientazione, grafica, personalit\u00e0 dei personaggi) "}
{"id": "3915568", "revid": "95993", "url": "https://it.wikipedia.org/wiki?curid=3915568", "title": "Scuola Liang di Baguazhang", "text": ""}
{"id": "3915569", "revid": "307923", "url": "https://it.wikipedia.org/wiki?curid=3915569", "title": "Kabasele", "text": "Kabasele \u00e8 un cognome belga. Pu\u00f2 riferirsi a:"}
{"id": "3915571", "revid": "228587", "url": "https://it.wikipedia.org/wiki?curid=3915571", "title": "Myra (nome)", "text": "Origine e diffusione.\nApparentemente, questo nome venne creato nel XVII secolo dal poeta Fulke Greville per i suoi poemetti romantici. Vi sono varie ipotesi su come possa averlo ideato: \nOnomastico.\nIl nome \u00e8 adespota, quindi l'onomastico si pu\u00f2 festeggiare il 1\u00ba novembre per Ognissanti, oppure lo stesso giorno del nome Maria."}
{"id": "3915572", "revid": "47767", "url": "https://it.wikipedia.org/wiki?curid=3915572", "title": "Mayra", "text": ""}
{"id": "3915582", "revid": "1442080", "url": "https://it.wikipedia.org/wiki?curid=3915582", "title": "Premier Division 2012 (Irlanda)", "text": "La League of Ireland Premier Division 2012 \u00e8 stata la 92\u00aa edizione del massimo livello del campionato irlandese di calcio. La stagione \u00e8 iniziata il 2 marzo ed \u00e8 terminata il 26 ottobre 2012, con una pausa in corrispondenza del Campionato europeo di calcio 2012. Lo Sligo Rovers ha vinto il titolo per la terza volta.\nFormula.\nLe 12 squadre partecipanti si sono affrontate tre volte nel corso della stagione, per un totale di 33 giornate.\nLa squadra campione d'Irlanda ha ottenuto il diritto di partecipare alla UEFA Champions League 2013-2014 partendo dal secondo turno di qualificazione.\nLa vincitrice della Coppa nazionale \u00e8 ammessa alla UEFA Europa League 2013-2014 partendo dal secondo turno di qualificazione.\nLa seconda e la terza classificata del campionato sono ammesse alla UEFA Europa League 2013-2014 partendo dal primo turno di qualificazione.\nLa penultima classificata gioca uno spareggio promozione/retrocessione contro la vincente del play-off di First Division.\nL'ultima classificata \u00e8 retrocessa direttamente in First Division.\nSquadre partecipanti.\nCon l'ampliamento da 10 a 12 squadre, Cork City e Shelbourne sono state promosse automaticamente dalla First Division. Inoltre il Monaghan United, terzo classificato in First Division, ha sconfitto il Galway United nel play-off promozione-retrocessione.\nAvvenimenti.\nIl 18 giugno 2012 il Monaghan United ha annunciato il proprio ritiro dal campionato. I risultati delle partite disputate sono stati annullati"}
{"id": "3915583", "revid": "1573940", "url": "https://it.wikipedia.org/wiki?curid=3915583", "title": "Pheidole megacephala", "text": "Pheidole megacephala () \u00e8 una formica della sottofamiglia Myrmicinae.\nDistribuzione e habitat.\nDescritta per la prima volta nel 1793 dall'entomologo Johan Christian Fabricius nell'isola di Mauritius, \"P. megacephala\" \u00e8 stata introdotta e si \u00e8 naturalizzata in numerosi paesi di Nord America, Sud America, Europa, Africa, Asia e Oceania. Gli specialisti della IUCN hanno inserito la specie nella lista delle 100 tra le specie invasive pi\u00f9 dannose al mondo."}
{"id": "3915589", "revid": "6923", "url": "https://it.wikipedia.org/wiki?curid=3915589", "title": "Athroisminae", "text": " Athroisminae \u00e8 una sottotrib\u00f9 di piante spermatofite dicotiledoni appartenenti alla famiglia delle Asteraceae (sottofamiglia Asteroideae, trib\u00f9 Athroismeae).\nEtimologia.\nIl nome della sottotrib\u00f9 deriva dal suo genere pi\u00f9 importante \"Athroisma\" la cui etimologia potrebbe derivare dalla parola greca \"athro\" (= affollato). Il nome scientifico \u00e8 stato definito per la prima volta dal botanico contemporaneo Jos\u00e9 L. Panero (1959-) nella pubblicazione \"Phytologia; Designed to Expedite Botanical Publication. New York - 87(1): 5. 2005\" del 2005.\nDescrizione.\nLe piante di questa sottotrib\u00f9 hanno un ciclo biologico perenne (poche sono annuali) con un habitus erbaceo, arbustivo o simile a piccoli alberi.\nLe foglie lungo il caule sono disposte in modo alternato. Il portamento delle foglie pu\u00f2 essere fascicolato. Sono sessili e talvolta picciolate con spine basali. La lamina ha un contorno lineare, lanceolato o ovato, oppure obovato.\nLe infiorescenze sono composte da capolini omogami o eterogami. I capolini possono essere solitari o riuniti a formare infiorescenze compatte o di tipo panicolato; la forma pu\u00f2 essere sia discoide che radiata. I capolini sono formati da un involucro composto da diverse brattee (o squame) disposte in modo embricato che fanno da protezione al ricettacolo sul quale sono inseriti due tipi di fiori: i fiori del raggio ligulati e i fiori del disco tubulosi. Gli involucri (i contenitori dei fiori) sono formati da squame (o brattee), ed hanno una forma strettamente campanulata. I ricettacoli, posti all'interno degli involucri e sui quali sono inserite le basi dei fiori, sono provvisti di pagliette a protezione dei fiori stessi.\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori del disco sono ermafroditi, raramente solo funzionalmente maschili. I fiori del raggio sono femminili, qualche volta con androceo. I fiori sono tutti attinomorfi, raramente sono zigomorfi. I fiori, quelli solamente femminili sono pochi o assenti con corolle tubolari; quelli ermafroditi sono da 2 a 25 con corolle campanulate.\nII frutti sono degli acheni con pappo. La forma dell'achenio \u00e8 sub-affusolata e strettamente obovata, con coste longitudinali ed epidermide senza cristalli. Il pappo \u00e8 formato da piccole scaglie fuse alla base formanti una specie di tazza, oppure \u00e8 assente.\nDistribuzione e habitat.\nL'habitat tipico delle piante di questa sottotrib\u00f9 \u00e8 quello delle zone tropicali. Le specie di questo gruppo sono distribuire sia in Africa che in Asia. La tabella del paragrafo successivo mette in evidenza le particolari aree di distribuzione dei vari generi della sottotrib\u00f9.\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Athroismeae \u00e8 una delle 21 trib\u00f9 della sottofamiglia. La trib\u00f9 Athroismeae a sua volta \u00e8 suddivisa in 3 sottotrib\u00f9 (Athroisminae \u00e8 una di queste).\nComposizione della sottotrib\u00f9.\nLa sottotrib\u00f9 comprende 3 generi e 28 specie. \nChiave per i generi.\nPer meglio comprendere ed individuare i vari generi della sottotrib\u00f9 l'elenco seguente utilizza il sistema delle chiavi analitiche:"}
{"id": "3915590", "revid": "442418", "url": "https://it.wikipedia.org/wiki?curid=3915590", "title": "Segnaletica stradale in Bielorussia", "text": "I segnali stradali in Bielorussia sono regolati dal \"\u0414\u0437\u044f\u0440\u0436\u0430\u045e\u043d\u044b\u043c \u0441\u0442\u0430\u043d\u0434\u0430\u0440\u0442\u0430\u043c \u0420\u044d\u0441\u043f\u0443\u0431\u043b\u0456\u043a\u0456 \u0411\u0435\u043b\u0430\u0440\u0443\u0441\u044c \u0421\u0422\u0411 1140-99\" (\"\u0413\u043e\u0441\u0443\u0434\u0430\u0440\u0441\u0442\u0432\u0435\u043d\u043d\u044b\u043c \u0421\u0442\u0430\u043d\u0434\u0430\u0440\u0442\u043e\u043c \u0420\u0435\u0441\u043f\u0443\u0431\u043b\u0438\u043a\u0438 \u0411\u0435\u043b\u0430\u0440\u0443\u0441\u044c \u0421\u0422\u0411 1140-99\", Regolamento della segnaletica stradale della Bielorussia), entrato in vigore nel 1999 e contenuto all'interno del \"\u041f\u0440\u0430\u0432\u0456\u043b\u044b \u0434\u0430\u0440\u043e\u0436\u043d\u0430\u0433\u0430 \u0440\u0443\u0445\u0443 \u0420\u044d\u0441\u043f\u0443\u0431\u043b\u0456\u043a\u0456 \u0411\u0435\u043b\u0430\u0440\u0443\u0441\u044c\" (\"\u041f\u0440\u0430\u0432\u0438\u043b\u0430 \u0434\u043e\u0440\u043e\u0436\u043d\u043e\u0433\u043e \u0434\u0432\u0438\u0436\u0435\u043d\u0438\u044f \u0420\u0435\u0441\u043f\u0443\u0431\u043b\u0438\u043a\u0438 \u0411\u0435\u043b\u0430\u0440\u0443\u0441\u044c\", Codice della strada della Repubblica di Bielorussia).\nI segnali stradali bielorussi sono suddivisi in permanenti e temporanei e ciascuno ha un proprio numero di identificazione. I segnali con sfondo giallo hanno validit\u00e0 temporanea o sono posizionati su mezzi d'opera mobili, quelli con sfondo bianco hanno invece validit\u00e0 permanente. In caso di contraddizione tra segnali permanenti e temporanei, hanno validit\u00e0 unicamente le prescrizioni indicate dai cartelli temporanei.\nI segnali sono suddivisi in:\nLa forma, le dimensioni ed i colori dei segnali stradali della Bielorussia ricalcano molto fortemente gli omologhi segnali russi e sono simili a quelli della maggior parte dei segnali stradali europei; inoltre ciascuno di essi \u00e8 classificato e catalogato con un numero proprio.I segnali verticali sono validi per tutti gli utenti della strada a meno che l'eccezione non venga esplicitamente indicata da un pannello integrativo. Il testo riportato nei segnali \u00e8 il bielorusso con iscrizioni unicamente in cirillico, eccezion fatta per il segnale di \"fermarsi e dare la precedenza\" che riporta la scritta \"STOP\" in caratteri latini, il segnale di \"fermarsi per pericolo\" che riporta anche la scritta \"danger\" (in inglese), e il segnale di \"Dogana\", che \u00e8 riportato anche in lingua polacca.\nSegnali di pericolo.\nIn Bielorussia, la maggior parte dei segnali di pericolo hanno forma di un triangolo equilatero bianco con bordo rosso; sono installati a circa 50-100 metri a distanza dal pericolo indicato nei centri abitati o a 150-300 metri su strade extraurbane. Se il pericolo \u00e8 ad una distanza differente da quella normativa viene utilizzato un pannello integrativo di distanza o quello di estesa per indicare per quanti metri \u00e8 valido il pericolo.\nSegnali di priorit\u00e0.\nI segnali di priorit\u00e0 forniscono informazioni od obblighi su intersezioni e la priorit\u00e0 vigente in essi. Hanno forma e dimensione come nella maggior parte dei Paesi europei ed hanno validit\u00e0 anche in corrispondenza di intersezioni semaforiche con sistema spento o non funzionante. Sono posti a 150 - 300 metri prima degli incroci su strade extraurbane o a 50 - 100 metri su strade urbane."}
{"id": "3915591", "revid": "47530395", "url": "https://it.wikipedia.org/wiki?curid=3915591", "title": "Multiplatino", "text": ""}
{"id": "3915593", "revid": "47767", "url": "https://it.wikipedia.org/wiki?curid=3915593", "title": "Marija", "text": ""}
{"id": "3915594", "revid": "47767", "url": "https://it.wikipedia.org/wiki?curid=3915594", "title": "Mariya", "text": ""}
{"id": "3915595", "revid": "47767", "url": "https://it.wikipedia.org/wiki?curid=3915595", "title": "Marjo", "text": ""}
{"id": "3915597", "revid": "47767", "url": "https://it.wikipedia.org/wiki?curid=3915597", "title": "Maaria", "text": ""}
{"id": "3915598", "revid": "47767", "url": "https://it.wikipedia.org/wiki?curid=3915598", "title": "M\u00e1ire", "text": ""}
{"id": "3915599", "revid": "47767", "url": "https://it.wikipedia.org/wiki?curid=3915599", "title": "Mariah", "text": ""}
{"id": "3915605", "revid": "47767", "url": "https://it.wikipedia.org/wiki?curid=3915605", "title": "Marjut", "text": ""}
{"id": "3915606", "revid": "47767", "url": "https://it.wikipedia.org/wiki?curid=3915606", "title": "Marjatta", "text": ""}
{"id": "3915607", "revid": "47767", "url": "https://it.wikipedia.org/wiki?curid=3915607", "title": "Marita", "text": ""}
{"id": "3915608", "revid": "47767", "url": "https://it.wikipedia.org/wiki?curid=3915608", "title": "Maiken", "text": ""}
{"id": "3915609", "revid": "47767", "url": "https://it.wikipedia.org/wiki?curid=3915609", "title": "Majken", "text": ""}
{"id": "3915610", "revid": "47767", "url": "https://it.wikipedia.org/wiki?curid=3915610", "title": "Madlenka", "text": ""}
{"id": "3915611", "revid": "125164774", "url": "https://it.wikipedia.org/wiki?curid=3915611", "title": "Riccardo Cazzola", "text": "Carriera.\nDopo aver militato tra i dilettanti del San Zeno, quartiere di Verona, nell'estate del 2003 viene acquistato dal , che, dopo una stagione senza presenze in gare ufficiali, lo gira in prestito alla , con cui debutta tra i professionisti e disputa 6 partite in Serie C1. L'anno successivo si trasferisce al Pro Vasto, vestendone la maglia per tre stagioni in serie C2, con complessive 85 presenze e 3 reti.\nIl 7 luglio 2007 viene acquistato a titolo definitivo dall', squadra che milita nel campionato di Prima Divisione Lega Pro. Con questa maglia, nella stagione 2007-2008, colleziona 18 presenze, senza mai segnare.\nIl 10 luglio 2008 passa invece all', in Seconda Divisione Lega Pro: con questa maglia colleziona 31 presenze e 3 gol. Il 20 luglio 2009 viene acquistato dal , con cui disputa 29 partite senza gol.\nIl 25 luglio 2010 passa a titolo definitivo alla . Nella stagione 2010-2011 colleziona 34 presenze ed un gol, conquistando la quinta posizione in classifica e di conseguenza la promozione in Serie B vincendo la finale dei play-off contro l'. Nella stagione 2011-2012, in Serie B, nella prima met\u00e0 di campionato colleziona 21 presenze e 2 gol, entrambi su azione.\nIl 31 gennaio 2012 approda tra le file dell', in Serie A, con la formula del prestito oneroso con diritto di riscatto. Debutta nella massima serie il 12 febbraio seguente, subentrando a partita in corso durante Atalanta- (0-0). Il 20 giugno il club orobico esercita il proprio diritto di riscatto sul giocatore, acquistandolo cos\u00ec a titolo definitivo per un milione di euro. Dopo due stagioni e mezzo con 40 presenze in Serie A nell'estate 2014 passa in prestito al Cesena, club neopromosso in Serie A. Dopo tre mesi di assenza per un infortunio al ginocchio, esordisce in bianconero nella partita persa per 4-2 dopo i tempi supplementari contro l'Udinese in Coppa Italia, subentrando dalla panchina nel secondo tempo. \nNell'agosto dello stesso anno rinnova il suo contratto con l'Atalanta e passa successivamente in prestito al , in Serie B. Segna il suo primo gol in maglia amaranto il 14 novembre 2015 contro il Vicenza.\nIl 6 luglio 2016 viene acquistato a titolo definitivo dall', con cui firma un contratto biennale. Nel corso della seconda stagione rimane vittima di un grave infortunio che lo costringe all'inattivit\u00e0 per un anno e mezzo.\nNel luglio del 2019 firma un contratto annuale con la , rinnovato l'anno successivo.\nLa stagione 2021-2022 resta in terza serie e si trasferisce al club di Gorgonzola della Giana Erminio.\nStatistiche.\nPresenze e reti nei club.\n\"Statistiche aggiornate al 21 dicembre 2021.\""}
{"id": "3915612", "revid": "580197", "url": "https://it.wikipedia.org/wiki?curid=3915612", "title": "Nederlands landskampioenschap 1939-1940", "text": "Il campionato era formato da cinquantadue squadre e il vinse il titolo."}
{"id": "3915613", "revid": "47767", "url": "https://it.wikipedia.org/wiki?curid=3915613", "title": "Marieke", "text": ""}
{"id": "3915614", "revid": "47767", "url": "https://it.wikipedia.org/wiki?curid=3915614", "title": "Maike", "text": ""}
{"id": "3915615", "revid": "1494169", "url": "https://it.wikipedia.org/wiki?curid=3915615", "title": "Mareike", "text": ""}
{"id": "3915617", "revid": "47767", "url": "https://it.wikipedia.org/wiki?curid=3915617", "title": "Miep", "text": ""}
{"id": "3915618", "revid": "47767", "url": "https://it.wikipedia.org/wiki?curid=3915618", "title": "Mieke", "text": ""}
{"id": "3915619", "revid": "47767", "url": "https://it.wikipedia.org/wiki?curid=3915619", "title": "Maaike", "text": ""}
{"id": "3915620", "revid": "115749354", "url": "https://it.wikipedia.org/wiki?curid=3915620", "title": "Annales Ecclesiastici", "text": "Gli Annales Ecclesiastici (titolo completo \"Annales ecclesiastici a Christo nato ad annum 1198\", \"Annali Ecclesiastici dalla nativit\u00e0 di Cristo al 1198\") sono una storia ecclesiastica, che copre i primi dodici secoli della Chiesa cristiana, scritti dal cardinale Cesare Baronio, composta da dodici volumi in folio.\nOrigini e struttura.\nL'opera fu pubblicata la prima volta tra il 1588 e il 1607 come una risposta alla \"Historia Ecclesiae Christi\" (\"Storia della Chiesa di Cristo\") luterana, in cui i teologi di Magdeburgo esaminavano la storia della chiesa al fine di dimostrare come la Chiesa cattolica rappresentasse l'Anticristo ed avesse deviato dalle credenze e dalle pratiche della chiesa primitiva. \nCesare Baronio, bibliotecario della Biblioteca Apostolica Vaticana dal 1597, aveva accesso a materiale e fonti in precedenza inediti o inutilizzati, che utilizz\u00f2 nello sviluppo del suo lavoro. Proprio perch\u00e9 nata in risposta ai luterani, l'opera fu inizialmente intitolata \"Historia ecclesiastica controversa\".\nQuesta, in sintesi, \u00e8 la struttura dell'opera, incompiuta (l'ultimo volume fu pubblicato postumo) e che si ferma alle soglie del XIII secolo:\nNell'ultimo volume, pubblicato postumo, Baronio negava l'autenticit\u00e0 della cosiddetta donazione di Costantino. \nPer la mole e lo sforzo, prima di allora mai compiuto, gli \"Annales Ecclesiastici\" sono stati a lungo considerati dalla maggior parte degli studiosi come estremamente utili e completi\u02d0 tra gli altri, l'eminente storico Lord Acton la defin\u00ec \"la pi\u00f9 grande storia della Chiesa mai scritta\". Comunque, il limite oggettivo dell'opera, nonostante la grande mole di fonti utilizzate, \u00e8 proprio questa divisione della materia per anni (e qualche volta per mesi), che sminuzza la realt\u00e0, riducendola quasi a un semplice racconto di fatti e gesta."}
{"id": "3915621", "revid": "47767", "url": "https://it.wikipedia.org/wiki?curid=3915621", "title": "Mariele", "text": ""}
{"id": "3915622", "revid": "287204", "url": "https://it.wikipedia.org/wiki?curid=3915622", "title": "Mariska", "text": ""}
{"id": "3915623", "revid": "287204", "url": "https://it.wikipedia.org/wiki?curid=3915623", "title": "Mitzi", "text": ""}
{"id": "3915624", "revid": "47767", "url": "https://it.wikipedia.org/wiki?curid=3915624", "title": "Mojca", "text": ""}
{"id": "3915625", "revid": "47767", "url": "https://it.wikipedia.org/wiki?curid=3915625", "title": "Marzena", "text": ""}
{"id": "3915627", "revid": "426330", "url": "https://it.wikipedia.org/wiki?curid=3915627", "title": "Nederlands landskampioenschap 1940-1941", "text": "Il campionato era formato da cinquantadue squadre e l'Heracles vinse il titolo."}
{"id": "3915628", "revid": "767487", "url": "https://it.wikipedia.org/wiki?curid=3915628", "title": "Governatori romani della Pannonia", "text": "Questa \u00e8 la lista dei governatori romani conosciuti delle province della Pannonia, Pannonia \"superior\" e \"inferior\", localizzata nei moderni stati di Austria, Ungheria e Serbia. Sino alla riforma dioclezianea, tutti i governatori sono da intendere come Legati Augusti pro praetore di rango consolare.\nLe province pannoniche.\nLa nuova provincia di Pannonia nacque dopo la rivolta pannonica del 6-9, scorporata dalla provincia dell'\"Illyricum\", molto probabilmente agli inizi del principato di Tiberio (tra il 14 ed il 20). Inizialmente \u00e8 da identificarsi con la provincia dell'\"Illyricum Inferior\". In seguito fu divisa in Pannonia superiore (di rango consolare) ed inferiore (di rango pretorio) da Traiano nel 103, ed entrambe le province furono amministrate da un legatus Augusti pro praetore.\nLe sedi dei rispettivi governatori erano ora \"Carnuntum\" per la Pannonia superiore ed \"Aquincum\" (attuale Budapest) per la Pannonia inferiore. Caracalla ordin\u00f2 una nuova divisione amministrativa/militare nell'ambito dell'area pannonica (nel 214), attribuendo all'amministrazione della Pannonia inferiore anche la fortezza legionaria di \"Brigetio\". In questo modo entrambe le Pannonie disponevano entrambe di 2 legioni ciascuna. Fino a quel momento la \"Superiore\" ne aveva tre, ed una soltanto quella \"Inferiore\"."}
{"id": "3915629", "revid": "92924661", "url": "https://it.wikipedia.org/wiki?curid=3915629", "title": "Campionato di calcio della Repubblica Socialista Sovietica d'Estonia 1967", "text": "Il Campionato di calcio della Repubblica Socialista Sovietica d'Estonia 1967 era la massima divisione del campionato estone ed era un campionato regionale sovietico. La vittoria finale and\u00f2 al Norma Tallinn che vinse il secondo titolo della sua storia.\nFormula.\nEra formato da dodici squadre: ogni formazione si incontrava le altre in gironi di andata e ritorno, per un totale di 22 incontri. Erano previsti due punti per la vittoria e uno per il pareggio."}
{"id": "3915637", "revid": "426330", "url": "https://it.wikipedia.org/wiki?curid=3915637", "title": "Nederlands landskampioenschap 1941-1942", "text": "Al campionato parteciparono cinquantadue squadre e l' vinse il titolo.\nSpareggio.\nAGOVV Apeldoorn qualificata per il gruppo finale per una migliore differenza reti stagionale."}
{"id": "3915639", "revid": "599013", "url": "https://it.wikipedia.org/wiki?curid=3915639", "title": "Geoff Pierson", "text": "Biografia.\nAttivo dal 1981, \u00e8 tuttavia noto soprattutto per i numerosi ruoli televisivi negli anni della maturit\u00e0, in cui ha impersonato costantemente avvocati, politici e ufficiali di polizia.\nIn particolare \u00e8 noto per i ruoli del padre di famiglia Jack Malloy, nei 100 episodi (5 stagioni) della sitcom \"E vissero infelici per sempre\", di Thomas Matthews in \"Dexter\" in diverse stagioni della celebre serie televisiva e del presidente USA John Keeler in \"24\" (2003-2005).\nHa lavorato meno frequentemente anche sul grande schermo, in un paio di occasioni come caratterista con Clint Eastwood che gli affidato di nuovo il ruolo dell'avvocato difensore Hahn (\"Changeling\") e del politico Palmer (\"J. Edgar\").\nIl portamento e il volto fiero dell'attore si sono ben evidenziate in queste circostanze, ambientate nei primi decenni del Novecento, stessa ambientazione della serie di successo di HBO \"Boardwalk Empire - L'impero del crimine\" in cui Pierson impersona la figura storica del senatore Walter Edge (1873-1956), trattato nella serie in modo libero e romanzato.\nDoppiatori italiani.\nNelle versioni in italiano dei suoi film, Geoff Pierson \u00e8 stato doppiato da:"}
{"id": "3915641", "revid": "729019", "url": "https://it.wikipedia.org/wiki?curid=3915641", "title": "Classici (Oscar Mondadori)", "text": "I \"Classici\" sono una sottocollana degli Oscar Mondadori, nata nel 1983."}
{"id": "3915642", "revid": "183666", "url": "https://it.wikipedia.org/wiki?curid=3915642", "title": "Geoffrey Pierson", "text": ""}
{"id": "3915644", "revid": "125265756", "url": "https://it.wikipedia.org/wiki?curid=3915644", "title": "Giovanni di Gorze", "text": "Biografia.\nNato in una famiglia ricca e pia, Giovanni ricevette un'accurata formazione, prima a Metz e successivamente nel monastero benedettino di Saint-Mihiel.\nAlla morte del padre dovette occuparsi della gestione del patrimonio di famiglia, fino a che non ne furono in grado i fratelli. Il conte Ricuino lo nomin\u00f2 curato della chiesa di Saint-Pierre de Vandi\u00e8res, allora di sua propriet\u00e0 ed allo stesso modo un nobile di nome Warnier gli offr\u00ec la cura della chiesa di San Lorenzo di Fontenoy-sur-Moselle.\n\"Jean de Vandi\u00e8res\" aspirava ad una vita di asceta e ne cerc\u00f2 la via. Si rec\u00f2 quindi in pellegrinaggio in Italia a visitare alcuni monasteri, insieme ad altri amici chierici come lui, tra i quali l'arcidiacono Einoldo di Toul. Di ritorno in Lotaringia si ripropose, con i suoi compagni di viaggio, di entrare in uno dei monasteri italiani visitati ma il vescovo di Metz Adalberone I, venuto a conoscenza dei loro progetti, propose loro la rifondazione di un'abbazia a Gorze. Cos\u00ec, nel 934, \"Jean de Vandi\u00e8res\" ed i suoi amici entrarono nell'abbazia di Gorze. Essi si dedicano a riformare la regola benedettina, facendo s\u00ec che la vecchia abbazia (allora in territorio germanico) diventasse la punta di lancia di un movimento che si estese successivamente a tutto l'impero.\nEgli ottenne da Bosone, conte di Champagne, la restituzione del Vanou. Nel 953 accett\u00f2 di condurre un'ambasciata per conto di Ottone I presso Abd al-Rahman III, califfo di Cordova in Spagna, rimanendovi prigioniero fino al 956.\nRientrato a Gorze, divenne abate nel 968, succedendo ad Einoldo. Termin\u00f2 i suoi giorni come abate di Gorze.\nCulto.\nLa sua santit\u00e0, non caratterizzata da alcun miracolo, fu riconosciuta solo in epoca moderna e solamente tramite gli agiografi benedettini. Una cappella gli \u00e8 dedicata nella chiesa di Vandi\u00e8res ma egli non venne mai ufficialmente canonizzato dalla Chiesa cattolica.\nLa sua vita \u00e8 descritta da Jean de Saint-Arnoul in un testo agiografico in lingua latina, la \n\"Historia de vita Johannis Gorzie coenobii abbatis\".\nViene ricordato il 27 febbraio."}
{"id": "3915648", "revid": "436907", "url": "https://it.wikipedia.org/wiki?curid=3915648", "title": "Tutta scena", "text": "Tutta scena \u00e8 un singolo del rapper italiano J-Ax, pubblicato il 28 febbraio 2012 come quinto estratto dal quarto album in studio \"Meglio prima (?)\".\nVideo musicale.\nPer il brano \u00e8 stato realizzato un videoclip, reso disponibile il 23 febbraio 2012 attraverso il canale YouTube del rapper."}
{"id": "3915653", "revid": "722344", "url": "https://it.wikipedia.org/wiki?curid=3915653", "title": "Fran\u00e7oise Mbango", "text": ""}
{"id": "3915658", "revid": "124927444", "url": "https://it.wikipedia.org/wiki?curid=3915658", "title": "Marie-Esm\u00e9ralda del Belgio", "text": "Famiglia.\n\u00c8 la figlia minore di Leopoldo III del Belgio e della sua seconda moglie Mary Lilian Baels (nota come principessa di R\u00e9thy o sua altezza reale principessa Lilian del Belgio). I suoi fratelli sono il principe Alexandre del Belgio e la principessa Marie-Christine del Belgio. I suoi fratellastri includono re Baldovino I del Belgio e re Alberto II del Belgio, che \u00e8 anche suo padrino, e la principessa Giuseppina Carlotta del Belgio (granduchessa del Lussemburgo). I suoi nonni paterni erano il re Alberto I del Belgio e la regina Elisabetta Wittelsbach nata duchessa in Baviera; quelli materni Henri Baels e Anne Marie de Visscher.\nVita personale.\nLavora come giornalista e scrive sotto il nome di Esm\u00e9ralda R\u00e9thy. Ha sposato sir Salvador Moncada, un farmacologo honduregno-britannico, a Londra il 4 aprile 1998. Hanno una figlia, Alexandra Leopoldine (nata a Londra il 4 agosto 1998), e un figlio, Leopoldo Daniel (nato a Londra il 21 maggio 2001)."}
{"id": "3915677", "revid": "47767", "url": "https://it.wikipedia.org/wiki?curid=3915677", "title": "Maarika", "text": ""}
{"id": "3915678", "revid": "287204", "url": "https://it.wikipedia.org/wiki?curid=3915678", "title": "Club Atl\u00e9tico y Social Honor y Patria", "text": "Il Club Atl\u00e9tico y Social Honor y Patria \u00e8 stata una societ\u00e0 calcistica argentina di Bernal, fondata il 1\u00ba maggio 1911.\nStoria.\nLa societ\u00e0 venne fondata a Bernal nel 1911; prima di giungere alla denominazione \"Honor y Patria\" si chiam\u00f2 Bola de Nieve e R\u00edo de La Plata. Il club milit\u00f2 a lungo in seconda divisione, per poi affiliarsi alla Asociaci\u00f3n Amateurs de Football nel 1919. Anche in tale federazione gioc\u00f2 in seconda serie: ottenne la promozione nel 1926, grazie al primo posto in Divisi\u00f3n Intermedia, ma la fusione delle due federazioni allora esistenti, AAm e AAF, imped\u00ec al club di disputare la massima divisione. Nonostante la vittoria del campionato precedente, l'Honor y Patria rimase in cadetteria, partecipando alla neonata Primera Divisi\u00f3n B, la nuova seconda serie unificata; nel 1927 contava 310 soci e un capitale di 6.000 pesos. Nel 1929 vinse la Primera Divisi\u00f3n B e si guadagn\u00f2 il diritto di giocare in Primera Divisi\u00f3n. L'unica stagione in massima serie dell'Honor y Patria fu proprio quella del 1930: il club ottenne 14 punti in 35 partite, con 4 vittorie, 6 pareggi e 25 sconfitte. Classificatosi al 35\u00ba posto su 36, fu pertanto declassato nuovamente. Nel 1931 nel calcio argentino fu introdotto il professionismo: l'Honor y Patria si sciolse proprio negli anni 1930."}
{"id": "3915679", "revid": "298229", "url": "https://it.wikipedia.org/wiki?curid=3915679", "title": "Atleta europeo dell'anno", "text": "L'Atleta europeo dell'anno, conosciuto anche con il suo nome originale European Athlete of the Year Trophy, \u00e8 un premio assegnato annualmente agli atleti che partecipano agli eventi di atletica leggera organizzati dalla European Athletic Association (EAA).\nAtleti emergenti.\nIn aggiunta al premio assoluto, dal 2007 la EAA assegna un premio anche al miglior atleta emergente, riservato ad atleti che abbiano meno di 23 anni."}
{"id": "3915680", "revid": "648716", "url": "https://it.wikipedia.org/wiki?curid=3915680", "title": "Infanta Beatriz (nave)", "text": "La Infanta Beatriz fu una nave spagnola costruita nel 1928 a Kiel.\nStoria.\nQuesta nave fu la prima dedicata al trasporto passeggeri costruita per la compagnia spagnola \"Cia Trasmediterranea\". Le fu dato il nome dalla principessa Beatrice. Completata da Krupp AG (Germaniawerft) di Kiel secondo progetti gi\u00e0 utilizzati, rappresent\u00f2 una tappa fondamentale nel progresso della marineria spagnola. La rotta per cui era stata costruita era quella che collegava le Isole Canarie alla Germania, e per questo le stive erano per lo pi\u00f9 dedicate al commercio delle banane.\nLa nave con l'avvento della repubblica prese il nome di \"Ciudad De Sevilla\", perdendo l'intitolazione all'infanta di Spagna.\nNel 1939, mentre si trovava sottobordo a Barcellona, durante la Guerra civile spagnola, fu bombardata e quindi affond\u00f2.\nIn seguito venne riportata a galla e riparata per riprendere a percorrere la rotta destinatagli fino agli anni Sessanta.\nCaratteristiche.\nL'Infanta Beatriz non era certo all'avanguardia per gli standard europei, non era infatti molto veloce (14 nodi) ma per la Spagna rappresent\u00f2 un importante incremento, d'altra parte seguiva un progetto di costruzione di successo gi\u00e0 proposto ad un'importante compagnia tedesca.\nGli alloggi per i passeggeri erano di un livello davvero elevato, con la particolarit\u00e0 di avere un numero insolitamente alto di cabine singole. Divisi in tre classi, i passeggeri erano in totale 232.\nLa capacit\u00e0 lorda era di 5200 t, dedicate in particolare al commercio di banane."}
{"id": "3915687", "revid": "22475", "url": "https://it.wikipedia.org/wiki?curid=3915687", "title": "Riccordia ricordii", "text": "Lo smeraldo cubano (\"Riccordia ricordii\" ()) \u00e8 un uccello della famiglia Trochilidae. Conosciuto localmente come \"zun-zun\", \u00e8 uno dei due uccelli nazionali di Cuba.\nDescrizione.\nIl maschio, \u00e8 verde scuro con sfumature azzurro metallico, la coda \u00e8 biforcata ed il becco lungo ed appuntito. La femmina, \u00e8 simile con i fianchi verdi meno appariscenti, mentre la biforcazione della coda \u00e8 un po' meno marcata. Entrambi i sessi hanno punteggiature biancastre dietro l'occhio.\nDistribuzione e habitat.\n\u00c8 presente nel Centro America ed in particolare in una vasta gamma di habitat semiaperti a Cuba e nelle isole Bahamas.\nBiologia.\nGli uccelli appartenenti a questa specie sono colibr\u00ec molto attivi e territoriali. Sono facilmente osservabili, durante il giorno, spostarsi velocemente di fiore in fiore nelle zone verdeggianti ed ombrose, limitrofe ai litorali.\nAlimentazione.\nQuesti colibr\u00ec si alimentano prevalentemente di nettare e di insetti ed hanno un ruolo attivo nell'impollinazione di diverse specie di fiori."}
{"id": "3915688", "revid": "120923683", "url": "https://it.wikipedia.org/wiki?curid=3915688", "title": "Grande grande amore/Prima che il mattino arrivi", "text": "Grande grande amore \u00e8 una canzone pop, incisa nel 1986 dalla cantante italiana Lena Biolcati e vincitrice nella sezione \"Nuove proposte\" al Festival di Sanremo di quell'anno.\n&lt;br&gt;\nAutori del brano sono Stefano D'Orazio e Maurizio Fabrizio.\nIl brano fa parte dell'album eponimo di debutto della cantante, pubblicato sempre nel 1986.\nStoria.\nNel 1986, Lena Biolcati si ripresent\u00f2 nella sezione \"Nuove proposte italiane\" del Festival di Sanremo dopo la partecipazione all'edizione precedente, quando giunse terza con \"Innamoratevi come me\" e la vittoria (andata a Cinzia Corrado) le sfugg\u00ec per due soli punti.\nAl Festival di Sanremo 1986, la Biolcati esegu\u00ec il brano per la prima volta nel corso della seconda serata, che si svolse venerd\u00ec 14 febbraio, qualificandosi alla finale insieme a Lanfranco Carnacina, Aleandro Baldi, i Mecano, Giampiero Artegiani, i Chiari e Forti e Francesco Hertz.\nNella serata finale, svoltasi sabato 15 febbraio 1986, il brano della Biolcati risult\u00f2 vincitore con 720 punti, davanti a \"La nave va\" di Aleandro Baldi, che totalizz\u00f2 708 punti, ed a \"E le rondini sfioravano il grano\" di Giampiero Artegiani, che totalizz\u00f2 620 punti.\n\"Grande grande amore\" si aggiudic\u00f2 anche il Premio della Critica nella categoria \"Nuove proposte\".\nTesto.\nIl testo parla di una donna in attesa del grande amore della sua vita. Per un eventuale grande amore, dice di essere disposta a \"sciogliersi\" e \"darsi\" completamente."}
{"id": "3915691", "revid": "716642", "url": "https://it.wikipedia.org/wiki?curid=3915691", "title": "Spordiklubi Dvigatel Tallinn", "text": "Il Dvigatel Tallinn era una societ\u00e0 calcistica di Tallinn.\nStoria.\nIl club fu fondata nel 1969, portando il nome di un'importante azienda metallurgica sovietica; da allora ha sempre militato nella massima divisione calcistica estone, vincendo 2 campionati e 1 coppa nazionale.\nNell'anno della sua fondazione si distinse immediatamente, conquistando un double (coppa e campionato).\nAl termine della stagione 1991 fu retrocesso per la prima volta nella sua storia, finendo ultimo. L'anno successivo il club fu sciolto"}
{"id": "3915692", "revid": "643662", "url": "https://it.wikipedia.org/wiki?curid=3915692", "title": "Dvigatel Tallinn", "text": ""}
{"id": "3915693", "revid": "287204", "url": "https://it.wikipedia.org/wiki?curid=3915693", "title": "Ckyne", "text": ""}
{"id": "3915700", "revid": "729019", "url": "https://it.wikipedia.org/wiki?curid=3915700", "title": "Slittovie del Sassolungo e di Costabella", "text": "La slittovia del Sassolungo e la slittovia di Costabella erano due impianti a fune, del tipo a slittovia, che collegavano Selva di Val Gardena (allora semplicemente \"Selva\"), in provincia di Bolzano, rispettivamente con il monte Ciampinoi e con Costabella (\"Sch\u00f6nblick\"). \nErano gestite dalla Societ\u00e0 Slittovie Gardena che forniva il servizio di risalita alle piste sciistiche della val Gardena.\nStoria.\nEntrambe le slittovie di Sassolungo e di Costabella furono inaugurate il 21 gennaio 1939 in occasione dell'apertura del 6\u00ba Convegno Nazionale della Federazione Italiana Sport Invernali dall'allora presidente della stessa, l'onorevole Renato Ricci, e dal prefetto di Bolzano Giuseppe Mastromattei. Il giornale fascista \"La Provincia di Bolzano\" del 22-01-1939 defin\u00ec l'impianto come \"autentico gioiello della meccanica italiana\".\nNel 1989 \u00e8 stato inaugurato l'attuale impianto di risalita, del tipo a cabinovia con una capacit\u00e0 di 2400 passeggeri per ora.\nTecnica.\nI passeggeri venivano trasportati da due vetture vincolate tra loro dalla fune traente che salivano e scendevano alternativamente analogamente a quanto accade nelle funicolari. Le vetture erano due grandi slitte in legno ed acciaio che scivolavano sul manto nevoso grazie a due coppie di pattini orientabili. Azionando questi ultimi tramite un volante di tipo automobilistico, i manovratori potevano intervenire sulla direzione per compensare le irregolarit\u00e0 della superficie e mantenere la vettura sul percorso.\nSlittovia del Sassolungo.\nL'impianto consentiva di superare in sette minuti e mezzo il dislivello di 600 metri percorrendo la distanza di 1200 metri tra la stazione di valle a Selva di Val Gardena e la stazione di monte a quota 2250m s.l.m. sul Ciampinoi, da dove partivano 20 percorsi per gli sciatori. La capacit\u00e0 era di 150 passeggeri per ora; in mancanza di neve non era in grado di funzionare e doveva essere chiuso."}
{"id": "3915702", "revid": "287204", "url": "https://it.wikipedia.org/wiki?curid=3915702", "title": "Le terrificanti storie di zio Montague", "text": "Le terrificanti storie di zio Montague (titolo originale \"Uncle Montague's Tales of Terror\") \u00e8 un romanzo che contiene una serie di novelle, scritto da Chris Priestley nel 2007, con illustrazioni di David Roberts. La prima edizione italiana \u00e8 stata tradotta da Chiara Manfrinato. Il romanzo \u00e8 il primo volume della serie \"Tales of Terror\", ed \u00e8 seguito da \"Le terrificanti storie del Vascello Nero\".\nTrama.\nLa vicenda che fa da cornice ai racconti \u00e8 narrata in prima persona da Edgar. Il ragazzino saltuariamente percorre uno striminzito sentiero nel bosco vicino a casa, per fare visita all'anziano e misterioso zio Montague, nella sua casa tenebrosa e inquietante. Accolto con ospitalit\u00e0 dallo zio, Edgar \u00e8 attratto dai molti curiosi oggetti che adornano il suo soggiorno. Lo zio trae spunto da ciascuno di questi oggetti, e intrattiene il nipote con una serie di novelle, tutte con ragazzi come protagonisti, tutte con una conclusione negativa, se non tragica.\nQueste le storie dello zio Montague:"}
{"id": "3915703", "revid": "92924664", "url": "https://it.wikipedia.org/wiki?curid=3915703", "title": "Campionato di calcio della Repubblica Socialista Sovietica d'Estonia 1968", "text": "Il Campionato di calcio della Repubblica Socialista Sovietica d'Estonia 1968 era la massima divisione del campionato estone ed era un campionato regionale sovietico. La vittoria finale and\u00f2 al BLTSK che vinse il nono titolo della sua storia.\nFormula.\nEra formato da dodici squadre: ogni formazione si incontrava le altre in gironi di andata e ritorno, per un totale di 22 incontri. Erano previsti due punti per la vittoria e uno per il pareggio."}
{"id": "3915709", "revid": "287204", "url": "https://it.wikipedia.org/wiki?curid=3915709", "title": "Horni Vltavice", "text": ""}
{"id": "3915710", "revid": "1782831", "url": "https://it.wikipedia.org/wiki?curid=3915710", "title": "Ritorno a Maria Worth", "text": "Ritorno a Maria Worth (\"Der Arzt vom W\u00f6rthersee\") \u00e8 un film per la televisione del 2006, diretto da Karsten Wichniarz.\nTrama.\nA Maria W\u00f6rth vivono Susanne Scheuring e Max Benninger, due giovani medici che precedentemente hanno avuto una relazione sentimentale complicata. Il padre di Susanne, R\u00fcdiger, \u00e8 sindaco della citt\u00e0, che per i suoi scopi \u00e8 abituato a manipolare le persone. Susanne col passare del tempo, scopre che la causa della separazione con Max \u00e8 proprio suo padre e alla fine cerca di riallacciare un rapporto con il suo collega."}
{"id": "3915713", "revid": "195924", "url": "https://it.wikipedia.org/wiki?curid=3915713", "title": "Emanuelle Cristaldi", "text": "Biografia.\nLasciato il liceo senza concludere il terzo anno, prende il diploma di dattilografa e si iscrive a 18 anni all'istituto per estetista, aprendo dopo un anno un centro estetico a Piombino. Ha i suoi primi rapporti sessuali a 19 anni e, incinta e ritenendosi non in condizione di tenere il bambino, abortisce. Pochi mesi dopo si sposa. Visitando un night club a Follonica ebbe l'idea di esibirsi anche lei sul palco, dando inizio ad un periodo della sua vita pi\u00f9 trasgressivo con le esibizioni in vari locali.\nHa esordito nel cinema erotico-soft, prendendo parte al \"Paprika\" di Tinto Brass, e nel 1992 \u00e8 passata al cinema e agli spettacoli hardcore.\n\u00c8 testimonial e responsabile dal 2006 della sezione di Piombino dell'associazione per la salvaguardia degli animali AIDAA. \u00c8 inoltre vegetariana e sportiva, praticando nuoto. In discoteca si esibisce come dj sotto lo pseudonimo di Shangai69."}
{"id": "3915714", "revid": "110157", "url": "https://it.wikipedia.org/wiki?curid=3915714", "title": "B\u011bl\u00e1 nad Radbuzou", "text": "B\u011bl\u00e1 nad Radbuzou (in tedesco \"Wei\u00dfensulz\") \u00e8 una citt\u00e0 della Repubblica Ceca facente parte del distretto di Doma\u017elice, nella regione di Plze\u0148.\nComuni limitrofi.\nComuni limitrofi T\u0159eme\u0161n\u00e9, Str\u00e1\u017e, Hostou\u0148, Mut\u011bn\u00edn, Rybn\u00edk nad Radbuzou, Stadlern, Sch\u00f6nsee, Eslarn."}
{"id": "3915719", "revid": "110157", "url": "https://it.wikipedia.org/wiki?curid=3915719", "title": "Hol\u00fd\u0161ov", "text": "Hol\u00fd\u0161ov (in tedesco \"Holeischen\") \u00e8 una citt\u00e0 della Repubblica Ceca facente parte del distretto di Doma\u017elice, nella regione di Plze\u0148."}
{"id": "3915722", "revid": "287204", "url": "https://it.wikipedia.org/wiki?curid=3915722", "title": "Hor\u0161ovsk\u00fd T\u00fdn", "text": "Hor\u0161ovsk\u00fd T\u00fdn (in tedesco \"Bischofteinitz\") \u00e8 una citt\u00e0 della Repubblica Ceca facente parte del distretto di Doma\u017elice, nella regione di Plze\u0148.\nIl castello di Hor\u0161ovsk\u00fd T\u00fdn.\n\u00c8 una fortezza vescovile di carattere unico, edificata dall'arcivescovo di Praga Ernesto di Pardubice nel XIV secolo.\nL'edificio fu ricostruito dopo l'incendio del 1547 come ampio castello rinascimentale e fino al XX secolo fu abitato da diverse famiglie aristocratiche boeme.\nGli interni custodiscono una preziosa cappella, la mobilia rinascimentale, l'armeria e le cucine con arredi dell'epoca.\nAnche il parco presenta interesse naturalistico e paesaggistico."}
{"id": "3915723", "revid": "287204", "url": "https://it.wikipedia.org/wiki?curid=3915723", "title": "Kratusin", "text": ""}
{"id": "3915724", "revid": "110157", "url": "https://it.wikipedia.org/wiki?curid=3915724", "title": "Hostou\u0148 (Plze\u0148)", "text": "Hostou\u0148 (in tedesco \"Hostau\") \u00e8 una citt\u00e0 della Repubblica Ceca facente parte del distretto di Doma\u017elice, nella regione di Plze\u0148."}
{"id": "3915729", "revid": "295921", "url": "https://it.wikipedia.org/wiki?curid=3915729", "title": "Sabrina Barsotti", "text": ""}
{"id": "3915731", "revid": "110157", "url": "https://it.wikipedia.org/wiki?curid=3915731", "title": "Kdyn\u011b", "text": "Kdyn\u011b (in tedesco \"Neu Gedein\") \u00e8 una citt\u00e0 della Repubblica Ceca facente parte del distretto di Doma\u017elice, nella regione di Plze\u0148."}
{"id": "3915732", "revid": "110157", "url": "https://it.wikipedia.org/wiki?curid=3915732", "title": "Sta\u0148kov (Plze\u0148)", "text": "Sta\u0148kov (in tedesco \"Stankau\") \u00e8 una citt\u00e0 della Repubblica Ceca facente parte del distretto di Doma\u017elice, nella regione di Plze\u0148."}
{"id": "3915734", "revid": "287204", "url": "https://it.wikipedia.org/wiki?curid=3915734", "title": "Kristanov", "text": ""}
{"id": "3915736", "revid": "74801", "url": "https://it.wikipedia.org/wiki?curid=3915736", "title": "Hora\u017e\u010fovice", "text": "Hora\u017e\u010fovice (in tedesco \"Horaschdowitz\") \u00e8 una citt\u00e0 della Repubblica Ceca facente parte del distretto di Klatovy, nella regione di Plze\u0148."}
{"id": "3915740", "revid": "436907", "url": "https://it.wikipedia.org/wiki?curid=3915740", "title": "Arisa per Natale", "text": "Arisa per Natale \u00e8 il primo EP della cantante Arisa, pubblicato il 26 dicembre 2011 dalla Warner Music Italy.\nIl disco.\nContiene il brano \"Il tempo che verr\u00e0\" (sigla del film di Ricky Tognazzi \"Tutta colpa della musica\"), il video ufficiale di \"Sincerit\u00e0\", e \"Oggi\", brano contenuto nell'album del 2010 \"Malamoren\u00f2\"."}
{"id": "3915743", "revid": "287204", "url": "https://it.wikipedia.org/wiki?curid=3915743", "title": "Ktis", "text": ""}
{"id": "3915744", "revid": "125970222", "url": "https://it.wikipedia.org/wiki?curid=3915744", "title": "Biblioteca comunale di Polistena", "text": "La Biblioteca comunale di Polistena, spesso chiamata semplicemente \"Biblioteca comunale\" nacque nel 1986 per custodire i numerosi manoscritti e libri posseduti dal comune di Polistena.\nStoria.\nLa biblioteca venne aperta nel giugno 1969 nei locali del vecchio Teatro Comunale. Nel 1986 essa fu trasferita al primo piano del Palazzo Municipale dove si trova tuttora per aumentare cos\u00ec lo spazio a disposizione. Quando finiranno i lavori di restauro, la biblioteca e il Museo Civico verranno spostati nel Palazzo Sigill\u00f2.\nSettori.\nLa biblioteca conserva oltre ai circa 60.000 volumi ed opuscoli, tre fondi archivistici ed un'emeroteca che comprende 12 quotidiani nazionali e 5 calabresi; 109 periodici nazionali e 48 calabresi in corso oltre 283 periodici nazionali e 249 calabresi non in corso, per un totale complessivo di 689 testate. Il numero orientativo dei fascicoli \u00e8 di oltre 150.000.\nLa biblioteca dispone oltre ai settori riguardanti le opere di carattere enciclopedico (Tra i pi\u00f9 importanti troviamo quelli riguardanti la \u201cNarrativa\u201d e la \u201cPoesia\u201d sia italiana che straniera) anche un settore che riguarda esclusivamente il meridione, in particolare la Calabria. La Biblioteca ha infatti rivolto particolare attenzione ai problemi della storia calabrese come: il brigantaggio, l'emigrazione, la mafia, la 'ndrangheta, la camorra e la droga.\nDonazioni.\nTra le numerose donazioni ricordiamo quella del senatore Girolamo Tripodi e quella del duca Riario Sforza. Il primo don\u00f2 la raccolta degli Atti Parlamentari di 4 legislature e il secondo un fondo archivistico appartenente alla famiglia Milano. Questo fondo comprende 50 pergamene e oltre 1800 unit\u00e0 cartacee riguardanti la storia economica e feudale dei comuni sotto il dominio dei Milano (Polistena, San Giorgio, Melicucco, Galatro, Plaesano, Ardore, Bombile, San Nicola, Siderno, Scudieri e molti altri). La biblioteca conserva inoltre altri due fondi archivistici appartenuti alle famiglie Rodin\u00f2 di Miglione e Avati.\nLa biblioteca si \u00e8 anche occupata di recuperare e restaurare il numeroso materiale archeologico presente nel territorio creando cos\u00ec un vero e proprio Museo Civico.\nPersonale e orari di apertura.\nLa Biblioteca \u00e8 aperta al pubblico dal luned\u00ec al venerd\u00ec dalle ore 8:00 alle 14:00. Da poco tempo, \u00e8 aperta di pomeriggio anche di marted\u00ec e gioved\u00ec, dalle ore 15:00 alle 17:00."}
{"id": "3915747", "revid": "56620", "url": "https://it.wikipedia.org/wiki?curid=3915747", "title": "Alberic de Trois-Fontaines", "text": ""}
{"id": "3915748", "revid": "767487", "url": "https://it.wikipedia.org/wiki?curid=3915748", "title": "Guglielmo di Tocco", "text": "Biografia.\nGuglielmo era il figlio di Pietro Tocco, notaio di Melfi, nel Regno di Napoli ai tempi del Re Carlo I d'Angi\u00f2. Nel 1330 fu nominato governatore di Corf\u00f9 da Filippo I d'Angi\u00f2.\nSi spos\u00f2 due volte. Dal suo primo matrimonio con Giovanna Torelli ebbe un figlio, Pietro, conte di Martina Franca e siniscalco di Roberto di Taranto. Dal suo secondo matrimonio con Margherita Orsini, figlia di Giovanni Orsini, ebbe quattro figli:\nGuglielmo di Tocco \u00e8 uno dei tre biografi di San Tommaso d'Aquino, frate domenicano che fu testimone diretto e promotore della causa di beatificazione. Gi\u00e0 sacerdote, dal 1271 al 1274 assistette alle lezioni di Tommaso nel convento domenicano di Napoli, dove conobbe fra Reginaldo da Piperno e altri confratelli che in seguito gli avrebbero fornito notizie inerenti la vita dell'Aquinate. Il processo di canonizzazione gli diede modo di udire tutti i monaci di Fossanova, dove il teologo domenicano trascorse i suoi ultimi giorni. Inoltre registr\u00f2 le testimonianze di Tommaso II Sanseverino e di Caterina di Morra, rispettivamente figli di Teodora e di Maria, sorelle del santo."}
{"id": "3915756", "revid": "767487", "url": "https://it.wikipedia.org/wiki?curid=3915756", "title": "Josh Portis", "text": "Firm\u00f2 coi Seattle Seahawks come free agent dopo non essere stato scelto nel Draft NFL 2011.\nCarriera universitaria.\nDopo la carriera nella scuola superiore, Portis era ampiamente classificato come uno dei migliori prospetti tra i quarterback della nazione a livello di high school. Josh frequent\u00f2 la University of Florida per una stagione per poi trasferirsi alla University of Maryland. Nel 2009, si trasfer\u00ec nuovamente nella California University of Pennsylvania della Division II , dove stabil\u00ec i record dell'istituto con 3.421 yard passate, 36 touchdowns e 3.870 yard offensive totali.\nCarriera professionistica.\nSeattle Seahawks.\nPortis firm\u00f2 coi Seattle Seahawks come free agent, dopo il draft 2011 in cui non venne selezionato, il 26 luglio 2011. Entr\u00f2 nel roster dei Seahawks il 3 settembre dietro il titolare Tarvaris Jackson. L'11 agosto 2011, nella gara di pre-stagione contro i San Diego Chargers, Portis complet\u00f2 5 passaggi su per 69 yard ed un touchdown nella vittoria di Seattle. Durante la stagione regolare della NFL per\u00f2 non entr\u00f2 mai in campo, vedendosi preferito Charlie Whitehurst nel ruolo di prima riserva di Jackson.\nIl 31 agosto 2012, Portis fu tagliato dai Seahawks ma rifirm\u00f2 il giorno successivo per far parte della squadra di allenamento di Seattle.\nToronto Argonauts.\nL'8 marzo 2013, Portis firm\u00f2 coi Toronto Argonauts della Canadian Football League.\nRitorno ai Seahawks.\nIl 3 aprile 2013, Portis firm\u00f2 un nuovo contratto biennale coi Seahawks ma dopo essere stato arrestato per guida in stato di ebbrezza il 5 maggio, il 21 dello stesso mese fu svincolato."}
{"id": "3915757", "revid": "110157", "url": "https://it.wikipedia.org/wiki?curid=3915757", "title": "Janovice nad \u00dahlavou", "text": "Janovice nad \u00dahlavou (in tedesco \"Janowitz an der Angel\") \u00e8 una citt\u00e0 della Repubblica Ceca facente parte del distretto di Klatovy, nella regione di Plze\u0148."}
{"id": "3915759", "revid": "767487", "url": "https://it.wikipedia.org/wiki?curid=3915759", "title": "M\u011b\u010d\u00edn", "text": "M\u011b\u010d\u00edn (in tedesco \"Metschin\") \u00e8 una citt\u00e0 della Repubblica Ceca facente parte del distretto di Klatovy, nella regione di Plze\u0148."}
{"id": "3915760", "revid": "1272592", "url": "https://it.wikipedia.org/wiki?curid=3915760", "title": "Il Jesto senso", "text": "Il Jesto senso \u00e8 il terzo album in studio del rapper italiano Jesto, pubblicato nel 2010 dalla ALTOent.\nDescrizione.\nCome avvenuto gi\u00e0 per \"Estremo\", in quest'album sono assenti collaborazioni al microfono. Le strumentali sono state prodotte principalmente da 3D e Mixer-T. Sono stati realizzati in totale cinque video ufficiali estratti dall'album che insieme compongono un concept molto oscuro, collegandosi di conseguenza al mood stesso del disco."}
{"id": "3915762", "revid": "767487", "url": "https://it.wikipedia.org/wiki?curid=3915762", "title": "Nal\u017eovsk\u00e9 Hory", "text": "Nal\u017eovsk\u00e9 Hory \u00e8 una citt\u00e0 della Repubblica Ceca facente parte del distretto di Klatovy, nella regione di Plze\u0148."}
{"id": "3915763", "revid": "287204", "url": "https://it.wikipedia.org/wiki?curid=3915763", "title": "Pl\u00e1nice", "text": "Pl\u00e1nice (in tedesco \"Planitz\") \u00e8 una citt\u00e0 della Repubblica Ceca facente parte del distretto di Klatovy, nella regione di Plze\u0148."}
{"id": "3915766", "revid": "287204", "url": "https://it.wikipedia.org/wiki?curid=3915766", "title": "Rej\u0161tejn", "text": "Rej\u0161tejn (in tedesco \"Unterreichenstein\") \u00e8 una citt\u00e0 della Repubblica Ceca facente parte del distretto di Klatovy, nella regione di Plze\u0148."}
{"id": "3915773", "revid": "110157", "url": "https://it.wikipedia.org/wiki?curid=3915773", "title": "Blovice", "text": "Blovice (in tedesco \"Blowitz\") \u00e8 una citt\u00e0 della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3915774", "revid": "2039709", "url": "https://it.wikipedia.org/wiki?curid=3915774", "title": "Basilica di Santa Maria del Pozzo", "text": "La basilica di Santa Maria del Pozzo di Capurso con l'annesso convento alcantarino, progettata dall'architetto barese G. Sforza, fu ultimata nel 1770. Per volont\u00e0 di papa Pio IX, venne elevata al rango di basilica minore e in seguito, per interessamento della famiglia reale di Napoli, i Borbone delle Due Sicilie, a reale basilica. Al suo interno si conserva ed \u00e8 venerata l'icona bizantina della Madonna, ritrovata il 30 agosto 1705 da don Domenico Tanzella all'interno del pozzo sito nella contrada Piscino, nella periferia campestre di Capurso.\nIl culto a Capurso della Madonna del Pozzo \u00e8 tra le pi\u00f9 importanti realt\u00e0 di turismo religioso mariano dell'Italia meridionale.\nIl convento alcantarino.\nDon Domenico Tanzella decise di affidare il culto della Madonna del Pozzo all'ordine religioso dei frati francescani alcantarini. Don Lorenzo Pappacoda, marchese di Capurso, sollecitato dal Tanzella, nel 1713 si rivolse alla Santa Sede per il nulla osta, primo atto necessario, per la fondazione di un convento alcantarino accanto alla cappella patronale del sacerdote Tanzella in Capurso. Dopo una lunga serie di cavilli e ricorsi burocratici, che si protrassero dal 1714 al 1728, solo con papa Benedetto XIII, domenicano e ammiratore degli alcantarini, il 31 gennaio 1729, nella pienezza dell'autorit\u00e0 apostolica, il papa eman\u00f2 finalmente il breve di fondazione che fu reso esecutivo dal diretto intervento dell'imperatore Carlo VI il 30 maggio 1733.\nGli alcantarini, il 5 novembre 1737, con il beneplacito dell'arcivescovo di Bari, Maurizio Gaeta II, furono immessi nel pieno, pacifico e definitivo possesso della cappella di San Lorenzo e dei beni a essa connessi.\nSubito dopo, si solennizz\u00f2 la posa della prima pietra del convento, su progetto dell'architetto barese Giuseppe Sforza. Gli alcantarini volevano costruire la chiesa e il convento sul pozzo del miracoloso rinvenimento ma, non avendo ottenuto il terreno appartenente al Capitolo, ripiegarono sul fondo offerto da Lorenzo Tanzella, fratello di don Domenico, sempre sulla via di Noicattaro, ma pi\u00f9 vicino al paese. Agli inizi del 1738 la fabbrica presentava un'altezza media di 3 metri. Il breve definitivo della fabbrica lo eman\u00f2, il 26 settembre 1746, papa Benedetto XIV. I frati alcantarini recuperarono molti donativi, libri, documenti e somme di denaro che negli anni si erano ritenuti ormai dispersi.\nSi pot\u00e9 completare la costruzione del convento, la cui facciata volgeva verso Capurso e misurava un fronte di 43 metri. Di forma quadrata, al piano terra si apriva un imponente porticato con due pozzi centrali; al piano superiore, sistemate su 4 corridoi, si snodavano 38 celle monastiche. In un ampio vano del piano terra fu allestita, in attesa della costruzione della basilica, una provvisoria chiesetta, chiamata cappella interna al convento, che ospit\u00f2 l'icona della Madonna del Pozzo dal 24 agosto 1748 al 27 agosto 1778.\nLa basilica.\nNon ancora ultimato il convento, nell'estate del 1750 i frati alcantarini iniziarono a costruire una grande chiesa per la definitiva collocazione dell'icona della Madonna del Pozzo. La benedizione della prima pietra avvenne il 5 luglio 1750. La fabbrica della chiesa in un primo momento ebbe alcuni problemi durante l'edificazione, tanto che l'architetto Sforza, nel 1751, decise di demolirla e ricominciare ex novo i lavori di costruzione. Completata nel 1770 la possente mole della facciata, i lavori continuarono all'interno. \nLa traslazione definitiva dell'icona della Madonna del Pozzo avvenne il 27 agosto 1778: fu collocata sull'altare maggiore in una nicchia ricavata nella parete e mai pi\u00f9 rimossa.\nAnche ai visitatori e pellegrini del nostro tempo, la basilica si presenta maestosa. Alla imponenza della facciata, in tufo locale come il convento, corrisponde la maestosit\u00e0 dell'interno, a una sola navata con pianta basilicale del seicento classico.\nEntrando nella chiesa, con un sol colpo d'occhio si osservano i poderosi pilastri con gli arconi delle cappelle laterali, l'altare maggiore con la parete di fondo, al cui centro risalta la nicchia della Madonna del Pozzo.\nIl pavimento \u00e8 di marmo bianco con fascioni di bardiglio, gli altari risplendono di marmi policromi e pregiati. La parete di fondo, autentica opera d'arte per la preziosit\u00e0 dei marmi e la tecnica compositiva, fu rivestita nel 1830 dal maestra Raffaele Trinchese, su disegno dell'architetto Antonio Barletta, ambedue napoletani. L'altare maggiore \u00e8 consacrato a Santa Maria del Pozzo - Madre e Regina di Misericordia, e Papa Gregorio XVI lo dichiar\u00f2 \"Privilegiato Quotidiano Perpetuo\" con breve del 28 maggio 1839."}
{"id": "3915775", "revid": "767487", "url": "https://it.wikipedia.org/wiki?curid=3915775", "title": "Cheek", "text": "Il suo soprannome, Cheek, risale ai tempi della scuola. Si trasfer\u00ec a T\u00f6\u00f6l\u00f6, dove tuttora risiede. Alle superiori si interess\u00f2 di musica rap e incominci\u00f2 a comporre nel 1998. Nel 2000, entr\u00f2 a far parte del gruppo rap 5th Element e ne divenne il membro principale.\nBiografia.\nGli inizi.\nI primi demo autoprodotti di Cheek furono \"Human &amp; Beast\" e \"50/50\". La maggior parte dei testi erano composti in inglese. Successivamente, Cheek si mise a comporre testi solamente in finlandese. Nell'ottobre del 2003 il rapper ha firmato un contratto con la Sony Music Entertainment.\nIl primo album prodotto con la Sony fu \"Avaimet mun kulmille\" , pubblicato il 31 maggio 2004. L'album conteneva tre singoli che presto divennero dei successi, \"Avaimet mun kiesiin\", \"Raplaulajan vapaap\u00e4iv\u00e4\" e \"Avaimet mun himaan\". Il 18 maggio 2005 vide la luce il suo secondo album, \"K\u00e4\u00e4nn\u00e4n sivuu\", che, come il precedente, entr\u00f2 nella classifica degli album pi\u00f9 venduti in Finlandia.\nAbbandono della Sony.\nNel 2007, Cheek pass\u00f2 dalla Sony all'etichetta di musica rap indipendente R\u00e4hin\u00e4 Records, la cui sottosezione, Alarm Entertainment, ha pubblicato il suo terzo album, \"Kasvukipuja\" il 18 aprile 2007. Il primo singolo tratto dall'album fu \"Sun t\u00e4ytyy\", pubblicato da Sami Saari, seguito da \"Tuhlaajapoika\", con la collaborazione di Tasis.\nIl suo quarto album fu \"Kuka s\u00e4 oot\" pubblicato il 21 maggio 2008. Il primo singolo estratto fu \"Liekeiss\u00e4\", che venne scelto dalla stazione radio finlandese \"The Voice\" come il tormentone estivo del 2008. L'album invece \u00e8 stato premiato con il disco d'oro. Il secondo singolo estratto invece fu \"Kanssa tai ilman\".\nIl quinto album di Cheek fu l'oro \"Jare Henrik Tiihonen\", pubblicato il 13 maggio 2009. Il primo singolo dell'album fu \"Jos m\u00e4 oisin s\u00e4\" suonato per la prima volta l'8 aprile 2009. L'album raggiunse un tale successo da essere pubblicato successivamente come DVD il 19 novembre 2009. Cheek stesso \u00e8 stato premiato per aver ricevuto 4 dischi d'oro, 2 per gli album e due per i singoli.\nNel 2010 Cheek ha vinto un Emma Gala per il miglior album hip hop.\nAbbandono della R\u00e4hin\u00e4.\nNel settembre del 2010 \u00e8 stato inoltre pubblicato il sesto album di studio di Cheek, \"Jare Henrik Tiihonen 2\" da cui sono stati estratti tre singoli, \"Jippikayjei\", \"Maanteiden kingi\" e \"Mik\u00e4 siin\u00e4 on\", on la partecipazione di Jontte. Nel 2012, Cheek rompe con la R\u00e4hin\u00e4 Records per firmare un contratto con la Liiga Music Oy. Nello stesso anno \u00e8 stato pubblicato il singolo \"Pyrkiny v\u00e4hent\u00e4\u00e4\", con la partecipazione di Spekti, che ha anticipato l'uscita del settimo album, \"Sokka irti\", pubblicato il aprile. vennero poi pubblicati altri singoli.\nIl 31 maggio 2013 \u00e8 stato pubblicato \"Jossu\", singolo che divent\u00f2 tormentone estivo 2013 e a seguire, il 9 agosto dello stesso anno, venne pubblicato il secondo singolo, \"Timantit on ikuisia\", che raggiunse i vertici delle classifiche. Entrambi i singoli anticiparono la pubblicazione dell'ottavo album, \"Kuka muu muka\", avvenuta il 20 settembre 2013."}
{"id": "3915781", "revid": "76963", "url": "https://it.wikipedia.org/wiki?curid=3915781", "title": "David Schmoeller", "text": "\u00c8 noto per aver diretto diversi film horror e fra questi, \"Tourist Trap\" (1979), \"The Seduction\" (1982), \"Puppet Master - Il burattinaio\" (1989), \"Catacombs - La prigione del diavolo\" (1988) e \"Crawlspace\" (1986) con Klaus Kinski.\nBiografia.\nSchmoeller nacque in Kentucky ma crebbe e studi\u00f2 in Texas. Consegu\u00ec un Master in Radio-Televisione-Cinema all'Universit\u00e0 del Texas ad Austin. Parlando un ottimo spagnolo, fece da interprete per l'ABC Sports durante l'Olimpiade di Citt\u00e0 del Messico del 1968.\nCollabor\u00f2 per sei mesi con il regista e sceneggiatore Peter Hyams per la realizzazione del film \"Capricorn One\", prima di scrivere e dirigere il suo primo lavoro \"Tourist Trap\" (1979).\n\"Tourist Trap\" era basato sulla sua tesi di laurea all'Universit\u00e0 del Texas, dal titolo \"The Spider Will Kill You\". Girato in ventiquattro giorni, con musiche di Pino Donaggio e con protagonisti Chuck Connors e Tanya Roberts, conteneva effetti sonori tratti da \"The Time Machine\" (1960) e \"Via col vento\" (1939).\nSchmoeller scrisse anche le sceneggiature per \"Tourist Trap\" (1979), \"The Seduction\" (1982), \"Crawlspace\" (1986) e \"Catacombs - La prigione del diavolo\" (1988).\nNel 1982 diresse \"The Seduction\" (1982), un thriller con Morgan Fairchild e Andrew Stevens.\nDiresse il film horror \"Puppet Master - Il burattinaio\" nel 1989 del quale scrisse anche la sceneggiatura. La maggior parte dei personaggi creati per il film \"Puppet Master - Il burattinaio\" apparvero poi in diversi \"sequel\" del film.\nNel 1991 Schmoeller diresse \"The Arrival\" con John Saxon. \"The Arrival\" \u00e8 una fiction horror che narra la storia di un vecchio provenience da altri mondi su un grosso meteorite. Presto il vecchio comincia a diventare sempre pi\u00f9 giovane perdendo anni a ritroso. Nello stesso tempo sviluppa una sete crescente di sangue.\nNei primi anni 1990 diresse diversi episodi di serie televisive come \"Silk Stalkings\" e \"Renegade\", ed un film per la TV dal titolo \"Search for the Jewel of Polaris: Mysterious Museum\" nel 1999.\nIn tempi recenti Schmoeller ha anche prodotto molti dei suoi film compreso \"Thor at the Bus Stop\" (2009) e i cortometraggii \"Please Kill Mr. Kinski\" (1999) e \"Spanking Lessons\" (2007).\nIl suo ultimo lavoro, un corto video dal titolo \"The Rules of House-Sitting\", venne completato nel 2010.\nEgli attualmente insegna alla University of Nevada a Las Vegas."}
{"id": "3915783", "revid": "372624", "url": "https://it.wikipedia.org/wiki?curid=3915783", "title": "Jean-Baptiste Cerlogne", "text": "\u00c8 ricordato come il massimo poeta dialettale della Valle d'Aosta.\nBiografia.\nJean-Baptiste Cerlogne nacque il 26 marzo 1826 nel villaggio valdostano di Cerlogne, nel comune di Saint-Nicolas, dove suo padre Jean-Michel, veterano di Napoleone, lavorava come maestro. Nell'infanzia condivise la sorte di tanti suoi compaesani coetanei: di origini umili, fin da piccolo aiutava la famiglia contadina nei lavori agricoli e nel settembre del 1837, appena undicenne, dovette emigrare a Marsiglia per fare lo spazzacamino. Rientr\u00f2 nel 1841 ma ripart\u00ec in autunno; dopo alcuni mesi sempre a Marsiglia, divenne sguattero dell\"'H\u00f4tel des Princes\". Nel 1845 torn\u00f2 a Saint-Nicolas dove seguit\u00f2 a frequentare la scuola di villaggio. Il 4 gennaio 1847 part\u00ec da Aosta come soldato di leva per servire il re Carlo Alberto. Prese parte alle battaglie di Goito e di Santa Lucia. Nel 1848 part\u00ec di nuovo per partecipare alla Prima guerra di indipendenza italiana: nella battaglia di Valeggio,venne fatto prigioniero e trattenuto dagli austriaci fino al 7 settembre 1848. Nella sua autobiografia sottoline\u00f2 l'umanit\u00e0 con la quale venne trattato dall'esercito austriaco. Il 23 marzo 1849 partecip\u00f2 alla battaglia di Novara, alla fine di settembre venne congedato e rientr\u00f2 a Saint-Nicolas dove frequent\u00f2 ancora, pi\u00f9 che maggiorenne, la scuola di villaggio.\nNel settembre del 1851 entr\u00f2 come cuoco al Seminario maggiore di Aosta, dove l'anno successivo compose le prime poesie in lingua francese. Nell'agosto 1854 temendo di perdere il posto dopo la morte del Superiore del Seminario si trasfer\u00ec al pensionato. L'anno successivo mor\u00ec sua la madre e a luglio lasci\u00f2 il lavoro in cucina per tornare al paese natale. Nell'agosto 1855 venne richiamato in seminario dove gli offrirono l'incarico di camerario, ma mancando il cuoco Cerlogne riprese il suo posto in cucina.\nNel 1855 il Canonico \u00c9douard B\u00e9rard, credendo di smascherare un impostore lo invit\u00f2 a comporre una poesia in patois valdostano sul \"Figliol prodigo\", nacque cos\u00ec in una quindicina di giorni \"L'Infan prodeggo\", la prima poesia in patois della letteratura valdostana, che venne letta alla presenza di monsignor Andr\u00e9 Jourdain, vescovo di Aosta, e del conte Crotti. Nello stesso anno, prima di Natale, compose la poesia \"La maenda \u00e0 Tsesalet\" (\"La merenda a Chesallet\") e monsignor Jourdain si impegn\u00f2 a sostenere le spese per gli studi.\nDal 16 agosto 1856 Cerlogne lasci\u00f2 il suo incarico di cuoco e inizi\u00f2 gli studi sotto la guida del parroco di Saint-Nicolas, don Basile Guichardaz. Il 15 ottobre 1859 rientr\u00f2 al seminario, non pi\u00f9 come cuoco ma come seminarista. Nel 1861 Cerlogne compose la sua canzone pi\u00f9 famosa in dialetto valdostano: \"La Pastorala\", il canto di Natale per eccellenza in Valle d'Aosta. La melodia \u00e8 quella di una pastorale suonata all'organo da Tibaldi durante le feste di Natale, le parole vennero pubblicate sul \"Secolo\" nel 1884. Nel 1862 sulla stessa melodia compose \"la Pastorale\" in lingua francese.\nDi l\u00ec a poco sent\u00ec la vocazione e, dopo alcuni anni di vicariato, divenne curato di campagna: il 22 dicembre 1864 celebr\u00f2 la sua prima messa a Saint-Nicolas, il 1\u00ba febbraio fu nominato vicario a Valgrisenche dove tradusse in dialetto la \"Bolla sull'Immacolata Concezione\" che venne inserita dal canonico B\u00e9rard nella raccolta che ne contiene 250 traduzioni. Verso la fine di settembre del 1866 fu trasferito a Pontboset, dove ottenne una Medaglia al merito civile per l'assistenza alla popolazione durante l'epidemia di colera del 1867.\nL'anno seguente compose l'inno \"Les petits chinois\" (\"I piccoli cinesi\") sull'aria \"Aveine, aveine ...\" (\"Averne, averne\").\nDal 19 novembre 1870 venne nominato parroco di Champdepraz, dove inizi\u00f2 la sua attivit\u00e0 di viticoltore dissodando degli appezzamenti incolti.\nNell'ottobre 1879 venne inviato su sua richiesta alla Rettoria di Saint-Jacques d'Ayas dove per quattro anni lavor\u00f2 alla redazione del dizionario e della grammatica del dialetto valdostano. Nel settembre 1883 rientr\u00f2 a Champdepraz ove compose nel 1886 \"Lo Tsemin de Fer\" (\"La ferrovia\"), l'anno seguente \"Le s-ou et le dove com\u00e9re\" (\"Le uova e le due comari\") e \"A do dzovenno epaou\" (\"A due giovani sposi\"), e nel 1888 la \"Pastorala di Rei\" (\"La pastorale dei re magi\").\nNel 1889 si trasfer\u00ec a Trino (villaggio di Gressoney-Saint-Jean) in qualit\u00e0 di rettore, nel 1891 a Barbania, in provincia di Torino, dove pubblic\u00f2 due numeri dell\"'Armanaque di Velladzo\", (\"L'almanacco del villaggio\") che nell'edizione del 1893 contiene la \"Tsanson de Carnaval\" (\"La canzone di carnevale\"), sette strofe sul carnevale visto dai poveri.\nTra Casa Savoia e Cerlogne intercorreva un rapporto privilegiato di affetto e stima reciproci. Anche taluni dei suoi scritti si prestano a evidenziare l'esistenza di uno speciale legame tra popolo e dinastia, vista quasi come collante e simbolo identitario. In una poesia del 1890, dedicata \"\u00c0 Sa Majest\u00e9 la Reine d'Italie lors de son second s\u00e9jour \u00e0 Gressoney\" (per la regina Margherita), egli parla, tornando con la memoria ai tempi in cui segu\u00ec il re Carlo Alberto sui campi di battaglia: \"Que l'Ange du bon Dieu, Vous couvrant de son aile, / Vous conserve Vous, la Famille Royale, / \u00e0 l'amour des sujets qui mourraient pour leur Roi\".\nIl 16 giugno 1893 divenne cappellano alle Grangie di Front Canavese dove pubblic\u00f2 \"Le ma\u00e7on de Saint-Gra\" (\"I muratori di San Grato\"). Il 30 ottobre 1894 si trasfer\u00ec a Pessinetto dove compose \"La vie du petit ramoneur\" (\"La vita del piccolo spazzacamino\"), e nel gennaio 1896 la \"Tsanson de Carnaval\" (\"La canzone di carnevale\"), dal titolo identico a quella del 1893 ed come la precedente ispirata dall'ingiustizia sociale che contrappone i potenti ai poveri. Nella penultima strofa di quest'opera l'autore descrive il dramma dell'emigrazione.\nNel luglio 1896 ancora un trasloco, a Cantoira, per soli otto mesi, prima di recarsi a La Calma di Corio dove compose nel 1898 \"Cinquanti\u00e9mo annivers\u00e9ro de 48\" (\"Cinquantesimo anniversario del '48\"). Il 12 ottobre si spost\u00f2 a San Vito per poi rientrare il 12 marzo 1899 a Champdepraz da dove pubblica \"Il Prete gobbo al gabba preti\".\nIl 26 agosto 1899 Cerlogne fu nuovamente trasferito, a Canale d'Alba, che lasci\u00f2 il 12 maggio 1901 per la rettoria di Vieyes, villaggio di Aymavilles, dove compose \"Le 22 juillet 1901 \u00e0 Courmayeur\" (\"Il 22 luglio 1901 a Courmayeur\") per l'inaugurazione del Giardino botanico \"abb\u00e9 Henry\", \"La freide po\u00e9sie\" e diverse altre poesie.\nIl 30 novembre 1903 entr\u00f2 nel Priorato di Saint-Jacqu\u00eame a Saint-Pierre, la casa di riposo dei sacerdoti valdostani in cui compose \"Le patois vald\u00f4tain\" pubblicata nel 1909. In questo testo compare \"La fenna consolaye\", una canzone raccolta da Cerlogne che secondo l'Abb\u00e9 \u00abi nostri vegliardi di 80 anni hanno imparato dalle loro nonne\u00bb. Il 6 marzo 1908 lasci\u00f2 il priorato e si trasfer\u00ec prima a Villeneuve, ospite del letterato Marius Thomasset, poi nella canonica di Saint-Nicolas, dove si spense il 7 ottobre 1910.\nCerlogne poeta e linguista.\nJean-Baptiste Cerlogne fu il primo poeta valdostano noto, ossia ad aver lasciato poesie scritte: la prima poesia in patois \u00e8 la sua \"L'Infan prodeggo\" del 1855. Fu soprattutto uno spirito curioso: pioniere della dialettologia, il suo lavoro sul patois valdostano \u00e8 ancora oggi punto di riferimento per gli studiosi di francoprovenzale, mentre la sua grammatica di patois seppe sistematizzare e raccogliere in forma scritta la variet\u00e0 delle parlate locali; Cerlogne seppe anche trasformare la sua esperienza come contadino e spazzacamino in poesie dai toni lirici, usando la sua lingua madre per descrivere la vita quotidiana o alcuni aneddoti pastorali, come nella \"Bataille di vatze \u00e0 Vertozan\" (a proposito della Bataille de reines).\nCerlogne coltivatore, vinificatore e distillatore.\nNon fu solo prete e poeta, ma anche coltivatore, vinificatore e distillatore di grappa. Ci \u00e8 rimasta testimonianza di una lettera del Prof. Zuccaro, scritta a Novara il 21 gennaio 1888 e citata da Ren\u00e9 Willien nel suo libro dedicato a Cerlogne, in cui gli si ordina una mezza dozzina di litri del suo eccellente distillato (\"excellente eau-de-vie\"). Come coltivatore, fu contrario alla legge che eliminava l'esenzione dalla tassa di distillazione per i proprietari dei fondi coltivati a vite.\nRiconoscimenti.\nA Saint-Nicolas, nei pressi del Bois de la Tour, nel 1914 venne dedicato all'Abb\u00e9 Cerlogne un busto con iscrizione in francese; il giornale \"Le Pays d'Aoste\" vi rilev\u00f2 alcuni errori ortografici che vennero corretti.\nA Cerlogne \u00e8 sono dedicati anche:\nIl \"Concours Cerlogne\".\nIn collaborazione con il Centre d'\u00e9tudes francoproven\u00e7ales Ren\u00e9 Willien di Saint-Nicolas, il BREL (\"Bureau R\u00e9gional pour l'Ethnologie et la linguistique\", l'Ufficio regionale per l'etnologia e la linguistica della Regione autonoma Valle d'Aosta) organizza il Concours de Patois (concorso di dialetto) Abb\u00e9 Cerlogne. A partire dalla prima edizione del 1963, il concorso coinvolge ogni anno circa 2.000 alunni delle scuole materne, elementari e medie della Valle d'Aosta ed ultimamente anche scolaresche della Savoia, del Vallese, delle valli arpitane del Piemonte e delle comunit\u00e0 alloglotte di Faeto e Celle di San Vito in provincia di Foggia.\nEsso si propone di iniziare gli allievi alla ricerca di documenti in \"Arpitano\" appartenenti alla tradizione orale, attorno ad un tema annuale riguardante la civilt\u00e0 alpestre, nonch\u00e9 di creare nelle nuove generazioni l'interesse per il dialetto.\nIl Concours Cerlogne inizia con due giornate di preparazione ed aggiornamento destinate agli insegnanti interessati. Durante l'anno scolastico, insegnanti e alunni svolgono ricerche presso i loro genitori e parenti. Il materiale (vecchi documenti, foto, oggetti, testimonianze orali, ecc.) viene raccolto, analizzato e il risultato della ricerca viene presentato sotto forma di album illustrati, CD-ROM, cassette audio e video. I lavori del Concours Cerlogne sono conservati e consultabili presso il Centre d'\u00e9tudes francoproven\u00e7ales. Il concorso si conclude nel mese di maggio con una festa di tre giorni che si svolge ogni anno in un diverso comune della Valle d'Aosta."}
{"id": "3915790", "revid": "599013", "url": "https://it.wikipedia.org/wiki?curid=3915790", "title": "Marcel Peeper", "text": ""}
{"id": "3915791", "revid": "47767", "url": "https://it.wikipedia.org/wiki?curid=3915791", "title": "Marisol Duran", "text": ""}
{"id": "3915792", "revid": "110157", "url": "https://it.wikipedia.org/wiki?curid=3915792", "title": "Dob\u0159any", "text": "Dob\u0159any (in tedesco \"Dobrzan\"; dal 1939 al 1945 \"Wiesengrund\") \u00e8 una citt\u00e0 della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3915793", "revid": "125077960", "url": "https://it.wikipedia.org/wiki?curid=3915793", "title": "Personaggi di Angel's Friends", "text": "Lista dei personaggi del fumetto italiano \"Angel's Friends\" e del cartone animato omonimo.\nAngels.\nGli Angels sono gli angeli abitanti di Angie Town, i protettori dei Terreni.\nRaf.\nNel fumetto, vive con sua madre in una grande casa ad Angie Town e ha 12 astri. \u00c8 perseverante, leale, fantasiosa e coraggiosa, ma testarda ed imprudente. Organizza i concerti della band degli Angels, nella quale fa la cantante. Il suo terreno \u00e8 Andrea. Ama la cucina e l'erboristeria ed \u00e8 innamorata del Terreno Raoul. La sua mascotte \u00e8 la coccinella Cox, che si trasforma nel ciondolo della sua collana.\nNel cartone animato, ha 15 \"astri\". \u00c8 curiosa e vivace, pratica e razionale, romantica e premurosa. \u00c8 a capo delle Angel's Friends, il gruppo di Angels della scuola. Quando ha qualche problema, confida i suoi pensieri al suo diario. Il suo Terreno \u00e8 Andrea e il suo rivale Devil \u00e8 Sulfus. Raf si innamora di lui e, per contrastare questo sentimento, i professori sostituiscono Andrea con le gemelle Elena e Giulia; il nuovo rivale di Raf \u00e8 Gas. Successivamente, ritorna ad essere la Angel di Andrea, e nella seconda stagione di Daniele. \u00c8 particolarmente gelosa di Misha. Scopre, a causa di una voglia sul collo, che non \u00e8 nata Angel, ma Terrena. Re\u00ecna le racconta che i suoi genitori erano due potenti sovrani, morti per via di uno scontro fra Angels e Devils, ma in realt\u00e0 \u00e8 la figlia di Malachia (che sacrifica la propria vita per salvarla) e sua moglie Angelie (tenuta rinchiusa, immersa in un sonno perenne, in una campana di cristallo). La mascotte di Raf \u00e8 Cox, una coccinella che riposa sulla fibbia della sua cintura. \nPoteri: i poteri di Raf si chiamano \"Fast Fly\" e si basano sulla velocit\u00e0, sia della mente che del corpo.\nPer realizzare la versione animata di Raf, la creatrice Simona Ferri si \u00e8 ispirata alla cantante Avril Lavigne.\nUri\u00e9.\nNel fumetto, \u00e8 originaria di Angie Town e nella sua cameretta ha una collezione di poster e foto della Terra. Ha 11 astri. \u00c8 dolce, vivace, fantasiosa e divertente, ma sbadata e ingenua. Nella band degli Angels suona la batteria. \u00c8 segretamente innamorata del Devil Mefisto. La sua Terrena \u00e8 Mara. La sua passione \u00e8 la fotografia e adora raccontare barzellette. La sua mascotte \u00e8 la lucciola Lampo, che si trasforma in una delle sue mollette.\nNel cartone animato, \u00e8 la migliore amica di Raf sin da prima dello stage, tuttavia a volte mostra di essere invidiosa di lei e delle sue doti di leader. Ha una vera passione per la fotografia e possiede una macchina fotografica magica, la Digi-dream, che pu\u00f2 fotografare sia gli oggetti realmente esistenti che i sogni delle persone, permettendo anche di entrare nella loro memoria. \u00c8 sensibile, ingenua e sognatrice, allegra, spontanea, ambiziosa e socievole. La sua Terrena \u00e8 Ginevra nella prima stagione e Sara J nella seconda, ed \u00e8 in coppia con Cabiria. La sua mascotte \u00e8 la lucciola Lampo, che riposa sul fiore che Uri\u00e9 ha sulla gonna. \nPoteri: i poteri di Uri\u00e9 si chiamano \"Natural Fly\" e si basano sulla natura.\nMiki.\nNel fumetto, vive ad Angie Town con la mamma, che vorrebbe si vestisse in modo pi\u00f9 femminile; sta frequentando il suo secondo stage sulla Terra perch\u00e9 l'ultima volta \u00e8 stata bocciata: contravvenendo al V.E.T.O., infatti, ha toccato il suo Terreno Adriano per guarirlo. Ha 9 astri, \u00e8 generosa e sincera, ma lunatica e brusca. Suona la chitarra e prepara gli arrangiamenti nella band funky degli Angels. Il suo Terreno \u00e8 Edoardo. Si occupa della rubrica musicale su \"AF\". \u00c8 leggermente sovrappeso e la sua mascotte \u00e8 la libellula Lula, che si trasforma nel codino che ferma la sua treccia.\nNel cartone animato \u00e8 una ripetente, gentile e generosa con tutti, tranne che con i Devils, verso i quali si mostra invece piuttosto irascibile. \u00c8 sportiva e le piace molto scherzare e divertirsi con gli amici. \u00c8 anche molto coraggiosa e non si tira indietro dinanzi alle difficolt\u00e0. Inizialmente il suo Devil avversario \u00e8 Gas e il suo Terreno Matteo, poi, con l'allontanamento di Raf e Sulfus, sostituisce l'amica come Angel di Andrea. Successivamente, diventa la Angel anche di Giulia ed Elena; nella seconda stagione, invece, custodisce Caterina. La mascotte di Miki \u00e8 Lula, una libellula che quando non \u00e8 attiva si presenta come la stella che ha fra i capelli.\nPoteri: Miki non ama la violenza, quindi i suoi poteri, il cui nome \u00e8 \"Defense Fly\", sono di tipo difensivo.\nGabi.\nNel fumetto \u00e8 nato ad Angie Town, dove torna sempre durante i fine settimana. Ha 11 astri, \u00e8 razionale, ingegnoso e vivace, ma sbadato e senza senso pratico. Nella band degli Angels, suona la tastiera. La sua Terrena \u00e8 Alessia. Gabi \u00e8 appassionato di rompicapi, tecnologia e informatica: grazie al suo palmare (il Celeston), \u00e8 in grado di prevedere il comportamento dei Terreni. \u00c8 segretamente innamorato di Raf. La sua mascotte \u00e8 l'ape Ginger, che si trasforma in un moschettone appeso al passante della cintura dei suoi pantaloni.\nNel cartone animato \u00e8 un Guardian Angel gi\u00e0 diplomato, richiamato sulla Terra da Arkhan per controllare Raf e assicurarsi che stia lontana da Sulfus, con la scusa di farle da tutor. Nell'episodio 21 decide di smettere di controllare Raf, poich\u00e9 lei sceglie di dimenticare Sulfus, ma viene morso dal ragno di Re\u00ecna e si innamora della giovane Angel, decidendo cos\u00ec di restare ancora al suo fianco e tenerla lontana il pi\u00f9 possibile da Sulfus. Dopo il sacrilegio, la cotta per Raf svanisce e Gabi torna ad Angie Town al posto di Raf.\nPoteri: i suoi poteri si chiamano \"Star Fly\".\nArkan.\nArkan (\"Arkhan\" nel cartone animato) \u00e8 il professore degli Angels e insegna Infanzia Terrena positiva (nel fumetto), e Vita Terrena positiva (nel cartone animato).\nPoteri\nSolo fumetto.\nAng-L\u00ec.\nAppassionato di manga, ha 8 astri, porta un grosso paio di occhiali ed \u00e8 un tipo tranquillo, goloso e fantasioso, ma pigro. Condividendo le sue passioni con Cabiria, la incontra spesso per scambiarsi opinioni e materiale. \u00c8 il saxista e il trombettista della band angelica. La sua Terrena \u00e8 Ginevra. La sua mascotte \u00e8 Zeppo, un insetto stecco.\nCimentus.\nProfessore degli Angels, insegna Volo e Portamento serafico.\nSolo cartone animato.\nDolce.\nIngenua, buffa, allegra e spiritosa, riesce a far sorridere le sue amiche in qualsiasi momento, anche quando sono tristi. Le piace scherzare e non prende le cose seriamente, anche se a volte si dimostra saggia. Le sue passioni sono lo shopping e collezionare occhiali da sole. Le piace anche mangiare lecca-lecca. Il suo Terreno \u00e8 Edoardo nella prima stagione, Li\u00f9 nella seconda, invece la sua rivale Devil \u00e8 Kabal\u00e9. La sua mascotte \u00e8 la farfalla Butterfly, che riposa sulla sua fascia per capelli. \nPoteri: i poteri di Dolce si chiamano \"Tecno Fly\" e si basano sulla tecnologia.\nTyco.\n\u00c8 un Angel vissuto durante l'antica civilt\u00e0 azteca. \u00c8 innamorato della Devil Sai, ma cerca di non ammetterlo e fa di tutto per nasconderlo. Dopo aver commesso sacrilegio baciando Sai, viene cacciato dal mondo angelico. Insieme all'amata intraprende il Sentiero delle Metamorfosi per diventare Terreno e vivere con lei, ma, sebbene arrivino in fondo, falliscono e lui dove tornare indietro senza Sai, costretto ad essere infelice per tutta la vita. La sua mascotte \u00e8 Fulmina, un camaleonte che ha lasciato a Sai come suo ricordo.\nPoteri\nTerence.\nCompare per la prima volta nel film \"Tra sogno e realt\u00e0\". Professore delle Angels, insegna Recitazione Terrena e Interazione Terrena. Sulfus crede che Raf si sia innamorata di lui. Nella seconda stagione, si trasferisce alla Golden School a insegnare Proiezione e Personificazione.\nPoteri\nOmnia.\nNuova professoressa degli Angels nella seconda stagione, insegna Storia e geografia angeliche.\nPoteri\nAbel e Mabel.\nDue soldati della guardia d'onore di Cassidy, sono Angel gemelle che amano lo sport, soprattutto la pallavolo. Compaiono per la prima volta nella seconda stagione e affrontano Miki e Gas.\nPoteri\nArcangelo.\nUno dei soldati della guardia d'onore di Cassidy, \u00e8 un Angel che ha potere sulla scherma. Compare per la prima volta nella seconda stagione e affronta Kabal\u00e9.\nPoteri\nTyrone.\nUno dei soldati della guardia d'onore di Cassidy, \u00e8 un Angel con poteri basati sulla forza. Compare per la prima volta nella seconda stagione e sfida i gruppi di Raf e Sulfus.\nPoteri\nDevils.\nSono i Diavoli abitanti di Zolfanello City, che irretiscono i Terreni.\nSulfus.\nNel fumetto, ha 13 lampi, proviene da Zolfanello City, dove vive in una grotta con i genitori, ed \u00e8 pluriripetente. \u00c8 prepotente, egoista, bugiardo e vanitoso, ma ha paura dei dottori. \u00c8 innamorato di Raf, ma fa molta fatica ad ammetterlo. Nella band dei Devils suona il basso. \u00c8 appassionato di rafting, surf, immersioni e hackeraggio; ama conquistare le ragazze. La sua mascotte \u00e8 il serpente Basilisco.\nNel cartone animato, \u00e8 il capo del gruppo dei Devils, i Devil's Enemies. \u00c8 freddo, implacabile, superbo, vanitoso, non si lascia spaventare da niente ed \u00e8 spesso violento e prepotente. Adora stuzzicare Raf, della quale si \u00e8 innamorato a prima vista. La Angel \u00e8 in coppia con lui per assistere Andrea, ma poi i due vengono separati e lui si trova ad avere come Terreno Matteo e ad affrontare Miki, che sconfigge la maggior parte delle volte. Nella seconda stagione tenta Daniele. \u00c8 geloso di Gabi, che \u00e8 sempre intorno a Raf, e di Terence. La sua mascotte \u00e8 Basilisco, un serpente corallo. Quando non \u00e8 attivo si trasforma nel tatuaggio sull'avambraccio destro del suo padrone.\nPoteri: i poteri di Sulfus si basano sul contatto fisico e si chiamano \"Power Fly\".\nPer realizzare la versione animata di Sulfus, la creatrice Simona Ferri si \u00e8 ispirata al cantante Bill Kaulitz.\nCabiria.\nNel fumetto, ha 11 lampi, \u00e8 intelligente ed elegante, ma molto permalosa ed introversa, possiede una grande biblioteca/videoteca a Zolfanello City. \u00c8 amica di Ang-L\u00ec, che ha le sue stesse passioni: cinema (soprattutto i film muti degli anni trenta) e lettura (libri gotici e fumetti). \u00c8 la batterista dei Devils. La sua Terrena \u00e8 Alessia. La sua mascotte \u00e8 il ragno Aracno.\nNel cartone animato, \u00e8 testarda e determinata, non si arrende facilmente. \u00c8 malinconica, fredda, calcolatrice e la pi\u00f9 intelligente del suo gruppo. Passa molto tempo a riflettere e adora ingannare gli altri e ordire intrighi. \u00c8 affascinata dalle creature della notte ed \u00e8 appassionata di moda. \u00c8 la migliore amica di Kabal\u00e9. Durante lo stage assiste Ginevra nella prima stagione, e Sara J nella seconda, e combatte contro Uri\u00e9. La sua mascotte \u00e8 Aracno, un ragno, che quando non \u00e8 attivo si trasforma in uno dei suoi orecchini.\nPoteri: i suoi poteri si basano sulle tenebre, infatti il loro nome \u00e8 \"Darkness Fly\".\nKabal\u00e9.\nNel fumetto, proviene da Zolfanello City, dove ha un libro di pozioni e svolge esperimenti. Ha 10 lampi, \u00e8 allegra e intelligente, ma tende ad imbrogliare e il suo sorriso la fa sembrare un po' pazza. \u00c8 il braccio destro di Sulfus. Le piace creare pozioni, scherzare e barare al gioco d'azzardo. Nella band diabolica \u00e8 la chitarrista. Il suo Terreno \u00e8 Edoardo. La sua mascotte \u00e8 il pipistrello Nosferatu.\nNel cartone animato, \u00e8 una Devil amica di Sulfus. Ama le sfide e il gioco d'azzardo, al quale bara sempre. Le piace apparire e ha una passione per le pozioni. Durante lo stage il suo Terreno \u00e8 Edoardo nella prima stagione, Li\u00f9 nella seconda, mentre la sua rivale Angel \u00e8 Dolce. La sua mascotte \u00e8 Nosferatu, un pipistrello che riposa sul suo braccialetto con le borchie.\nPoteri: i poteri di Kabal\u00e9 si chiamano \"Transformer Fly\" e le permettono di cambiare forma.\nGas.\nNel fumetto \u00e8 il Devil pi\u00f9 debole e tonto, che pensa solo al cibo, ai videogiochi e a dormire. \u00c8 la vittima preferita degli scherzi dei suoi compagni, in particolare di Sulfus, e fa il tastierista della band dei Devils.\nNel cartone animato, \u00e8 un amico di Sulfus un po' tonto, \u00e8 molto sovrappeso perch\u00e9 la sua passione \u00e8 il cibo, soprattutto pizza, hamburger e gelati. La sua Angel avversaria \u00e8 Miki e il suo Terreno Matteo, ma poi si trova contro Raf per le anime di Giulia ed Elena; nella seconda stagione tenta Caterina. \u00c8 innamorato della professoressa dei Devils, Temptel. Cerca di comportarsi da duro, ma \u00e8 il Devil pi\u00f9 innocuo. Gli piacciono i piercing. La sua mascotte \u00e8 la rana Gracida, che si trova sul suo bracciale con le borchie.\nPoteri\nTemptel.\n\u00c8 la professoressa dei Devils e insegna Infanzia Terrena negativa (nel fumetto) e Vita Terrena negativa (nel cartone animato). Nel cartone animato, Gas \u00e8 perdutamente innamorato, ma lei non lo considera, sia perch\u00e9 \u00e8 un suo alunno, sia perch\u00e9 ha troppa voglia di studiare.\nPoteri\nSolo fumetto.\nMefisto.\nCantante della band dei Devils, ha 12 lampi, \u00e8 rozzo, ignorante e parla in modo sgrammaticato; ama la musica (soprattutto heavy metal) e ascolta sempre il suo lettore mp3. Gli piace suonare il basso elettrico e la chitarra elettrica, mentre non sopporta gli insetti, soprattutto le coccinelle. La sua Terrena \u00e8 Ginevra, mentre la sua mascotte \u00e8 il geco Okkio.\nPutzo.\n\u00c8 un professore dei Devils, insegna Malefici alchemici.\nSolo cartone animato.\nMisha.\nGiovane, bella e provocante Guardian Devil gi\u00e0 diplomata. Il suo compito \u00e8 tenere d'occhio Sulfus e controllarlo affinch\u00e9 stia lontano da Raf. Viene morsa dal ragno di Re\u00ecna, che la fa innamorare di Sulfus, in modo da far ingelosire Raf e farla avvicinare ancora di pi\u00f9 al Devil. Dopo il sacrilegio, la cotta per Sulfus passa e Misha torna a Zolfanello City al posto di Sulfus.\nPoteri\nSai.\n\u00c8 una Devil della civilt\u00e0 azteca, innamorata dell'Angel Tyco, ma, al contrario di lui, non ha paura di ammettere il suo amore. Dopo aver commesso sacrilegio baciandolo, viene cacciata dal mondo diabolico. Insieme all'amato intraprende il Sentiero delle Metamorfosi per diventare Terrena e vivere con lui, ma, sebbene arrivino in fondo, falliscono e Tyco deve tornare indietro senza di lei, che invece rimane alla fine del Sentiero, costretta a trascorrere una vita infelice. La sua mascotte \u00e8 Gricera, una tarantola, che ha lasciato a Tyco come suo ricordo.\nPoteri\nZebel.\nUn Devil vissuto alla fine dell'Ottocento, contendeva l'anima di Malachia a Re\u00ecna. Dopo la scomparsa della moglie del Terreno, Angelie, riusc\u00ec a fargli intraprendere la via sbagliata. Assistette al tentativo di Re\u00ecna di far innamorare Malachia con un filtro d'amore che egli stesso aveva preparato e cerc\u00f2 di fermarla quando lei decise di andare al Golden Castle a rubare il ritratto del Terreno, ma fall\u00ec. Non si sa cosa gli sia accaduto dopo il sacrilegio di Re\u00ecna.\nPoteri\nScarlett.\nCompare per la prima volta nel film \"Tra sogno e realt\u00e0\". Giovane professoressa dei Devils, come Terence insegna Recitazione Terrena e Interazione Terrena. Nella seconda stagione, si trasferisce alla Golden School a insegnare \"Proiezione e Personificazione\".\nGnosis.\nNuovo professore dei Devil nella seconda stagione, insegna Storia e geografia diaboliche. Ha una coda da diavolo, al contrario degli altri Devil.\nPoteri\nKuspide.\nUna dei soldati della guardia d'onore di Kubral, ha sempre avvolto intorno al braccio un serpente velenoso; anche i suoi capelli ricordano dei serpenti, e ha il corpo coperto di scaglie. Compare per la prima volta nella seconda stagione, combattendo contro Sulfus.\n\"Poteri\"':\nMiguel.\nUno dei soldati della guardia d'onore di Kubral, \u00e8 un Devil torero. Compare per la prima volta nella seconda stagione e affronta Uri\u00e9.\nPoteri\nDeimos e Phobos.\nDue soldati della guardia d'onore di Kubral, sono Devil gemelli che attaccano sempre insieme, colpendo la terra con delle clave che possono cambiare la gravit\u00e0. Nessuno di loro parla: emettono versi. Compaiono per la prima volta nella seconda stagione e affrontano Cabiria e Dolce.\nPoteri\nTerreni.\nSono gli umani che abitano sulla Terra e devono essere custoditi dagli \"Angels\" o tentati dai \"Devils\".\nAndrea.\nNel fumetto, \u00e8 un ragazzo bugiardo, custodito da Raf e irretito da Sulfus.\nNel cartone animato, \u00e8 il Terreno quattordicenne che si contendono Raf e Sulfus. Dall'episodio 10 (per decisione dei professori che vogliono separare la Angel e il Devil) il ragazzo non \u00e8 pi\u00f9 custodito e tentato da loro. Adora i videogiochi. Vive con la sorellina di un anno, il padre e la madre Valeria. Nel romanzo \"Segreti e ombre alla Golden School\", scopre di essere stato adottato. Non \u00e8 molto bravo a giocare a pallacanestro. Ha successo con le ragazze e, successivamente, diventa il ragazzo di Ginevra.\nGinevra.\nNel fumetto, \u00e8 la ragazza custodita da Ang-L\u00ec e tentata da Mefisto.\nNel cartone animato, \u00e8 la giovane Terrena che si contendono Uri\u00e9 e Cabiria. Si distingue dalle altre ragazze perch\u00e9 ha un look naturale e non segue la moda del momento. \u00c8 la ragazza di Andrea.\nEdoardo.\nNel fumetto, \u00e8 un ragazzo avaro e con la passione per gli affari protetto da Miki e irretito da Kabal\u00e9. \u00c8 innamorato di Mara.\nNel cartone animato, \u00e8 il giovane Terreno che si contendono Dolce e Kabal\u00e9. I suoi genitori sono divorziati e lui vive con la madre, mentre suo padre Filippo vive e lavora in un'altra citt\u00e0 e si vedono solo qualche volta. \u00c8 di famiglia benestante ed \u00e8 innamorato di Ginevra. Ha una passione per la musica, in particolare per la batteria.\nSolo fumetto.\nAlessia.\nTenera ma burbera e litigiosa, si comporta come un maschiaccio. Ha un passione per la chimica ed \u00e8 la sorella minore di Raoul. I loro genitori sono separati e lei vive con sua madre. \u00c8 la Terrena di Gabi e Cabiria.\nMara.\n\u00c8 la Terrena creativa custodita da Uri\u00e9 e tentata da Gas.\nRaoul.\nIl ragazzo Terreno del quale Raf \u00e8 innamorata, fratello maggiore di Alessia. I loro genitori sono separati e lui vive con suo padre.\nSolo cartone animato.\nMatteo.\n\u00c8 il giovane Terreno che si contendono Miki e Gas. In seguito Gas viene sostituito da Sulfus. Durante il processo per sacrilegio Sulfus sar\u00e0 sostituito da Cabiria. Suona la chitarra elettrica.\nGiulia ed Elena.\nDue gemelle molto ricche, che si sono appena trasferite in citt\u00e0. Diffidano del prossimo poich\u00e9, in tutte le scuole in cui si sono trasferite precedentemente, gli altri ragazzi volevano essere loro amici soltanto per i loro soldi. La loro Angel \u00e8 Raf, che per essere separata da Sulfus \u00e8 costretta a smettere di custodire Andrea, mentre il loro Devil \u00e8 Gas. Durante il processo per sacrilegio Raf sar\u00e0 sostituita da Uri\u00e9. Successivamente, la loro Angel diventa Miki. Hanno entrambe una cotta per Matteo.\nAngelie.\n\u00c8 la moglie di Malachia e la madre di Raf, scomparsa misteriosamente in un vortice mentre giocava con la piccola nel giardino della Mistery House. Viene tenuta prigioniera in una campana di vetro, immersa in un sonno profondo, da Kubral e Cassidy, ma riesce a mettersi in contatto con Raf ogni volta che quest'ultima dorme profondamente grazie ai suoi poteri telepatici; \u00e8 inoltre in grado di guarire le ferite, risolvere i conflitti, volare e vedere i sempiterni. Motivo per il quale Kubral e Cassidy la rapirono poich\u00e9 a causa delle sue abilit\u00e0 le schiere angeliche e quelle diaboliche non potevano pi\u00f9 entrare in battaglia.\nDaniele.\n\u00c8 il protetto di Raf e Sulfus nella seconda stagione. \u00c8 un ragazzo umile che aiuta suo padre in un'officina; i suoi fratelli maggiori sono gangster e suo padre spera che Daniele non diventer\u00e0 mai come loro.\nSara J.\n\u00c8 la protetta di Uri\u00e9 e Cabiria nella seconda stagione. \u00c8 diligente e seria, suona il pianoforte e ha una madre molto severa, che le ripete che deve essere sempre devota allo studio e alla musica, senza pensare ad altro. Ha la tendenza a voler primeggiare in tutto.\nLi\u00f9.\n\u00c8 la protetta di Dolce e Kabal\u00e9 nella seconda stagione. Ha una cotta per il suo compagno Alessandro, ma lui non ricambia i suoi sentimenti, avendo a sua volta una cotta per Giorgia, amica di Li\u00f9. Pratica judo ed \u00e8 considerata un maschiaccio per il suo modo di vestirsi e comportarsi.\nCaterina.\n\u00c8 la protetta di Miki e Gas nella seconda stagione. Ha una grande famiglia, i suoi genitori sono divorziati e sposati con altre persone, ma vivono tutti insieme nella stessa casa. Ha tre fratelli e altrettante sorelle, il pi\u00f9 piccolo dei quali si chiama Milo.\nAlessandro.\nAmico d'infanzia di Li\u00f9, ha una cotta per Giorgia. Dolce \u00e8 innamorata di lui, tanto da scambiare il clone di Sulfus per lui a causa del morso di Basilisco quando \u00e8 sotto il controllo dei nemici e da baciarlo davanti a Raf.\nGiorgia.\nAmica di Li\u00f9, \u00e8 innamorata di Alessandro. Li\u00f9 cerca di separarli, essendo anche lei innamorata del ragazzo, facendo loro credere che i loro sentimenti non siano ricambiati.\nMirko.\nRivale di Daniele, ama sfidarlo e prenderlo in giro perch\u00e9 lui \u00e8 pi\u00f9 ricco.\nWilliam.\nWilliam \u00e8 il rivale di Sara J a scuola, si contendono continuamente i voti migliori, ma all'esterno dell'ambiente di studio sono molto amici. Suona il violino ed \u00e8 versato negli sport. Sara J ha una cotta per lui.\nBully Boyz.\nGruppo composto da Dario, Valerio e Paolo, tre ragazzi bulli che si divertono a prendere in giro gli altri e fare disastri.\nBad Girlz.\nGruppo composto da Federica, Annalisa e Fabiana, seguono la moda del momento, sono superficiali e perfide. Si divertono a prendersi gioco delle altre ragazze come Ginevra, Giulia ed Elena.\nGiacomo.\n\u00c8 uno dei migliori amici di Andrea. Indossa gli occhiali e viene spesso preso in giro o trattato male dai Bully Boyz.\nNemici.\nMalachia.\nNel fumetto, \u00e8 un Neutromante (ex Devil) che ha rinunciato alla vita eterna per amore di una donna umana, Vera. Quando poi lei lo ha lasciato, l'uomo ha deciso di vendicarsi di Terreni, Angels e Devils, evocando contro di loro i Riviventi grazie a un libro oscuro.\nNel cartone animato, \u00e8 un misterioso uomo incappucciato, che obbedisce ciecamente a Re\u00ecna, perch\u00e9 la Angel lo ha privato del libero arbitrio. Era un alchimista che visse a Parigi alla fine dell'Ottocento, nonch\u00e9 il Terreno affidato a Re\u00ecna. Dopo la scomparsa della moglie Angelie, divent\u00f2 avido. Si scopre poi che \u00e8 il vero padre di Raf e si sacrifica per salvare la vita della figlia.\nPoteri\nSolo fumetto.\nRiviventi.\nCinque creature leggendarie, prive di emozioni, che vanno oltre il bene e il male. Sono state create da Malachia: sono nati dal magma, nutriti con le lacrime di Raf e liberati dalle risate di Sulfus. Hanno il potere di infettare i Terreni, rubando loro le emozioni e privandoli del libero arbitrio e della capacit\u00e0 di distinguere tra il bene e il male. Con il proseguire delle evocazioni, acquisiscono una coscienza e tradiscono Malachia, rubandogli il libro oscuro. Possono assumere 99 forme diverse, essendo stati creati utilizzando una Angel e un Devil al 99%: la centesima forma \u00e8 la pi\u00f9 micidiale, capace di trasformarli in Rilucenti, creature composte cio\u00e8 da antimateria che, invece di rubare solo le emozioni, assorbono qualsiasi cosa.\nSolo cartone animato.\nRe\u00ecna.\nNemica della prima stagione. \u00c8 una Neutra (n\u00e9 Angel, n\u00e9 Devil) crudele e superba. Vuole vendicarsi degli Angels e dei Devils perch\u00e9 l'hanno imprigionata nel Limbo. Infatti, un tempo era una Angel, che si innamor\u00f2 del proprio Terreno, Malachia, che custodiva in contrapposizione al Devil Zebel. Per farlo innamorare di lei e convincerlo cos\u00ec a tornare ad essere buono, us\u00f2 un filtro d'amore, ma fall\u00ec e rub\u00f2 il suo ritratto dalla Sala dei Ritratti, assoggettandolo cos\u00ec al suo volere. A causa di questo sacrilegio fin\u00ec in catene nel Limbo. Vuole che Raf e Sulfus si innamorino e si bacino, perch\u00e9 un secondo sacrilegio le darebbe la libert\u00e0. Viene sconfitta da Raf grazie al \"Prisma Fly\" e rimandata nel Limbo, prigioniera della Sfera Nera. Ricompare alla fine della seconda stagione, liberata da Blu. La sua mascotte era lo scarabeo Scarap, che si trasformava in una spilla appuntata sul suo petto. Il suo nome \u00e8 l'ipocoristico di Regina.\nPoteri da Angel\nPherox.\nCompaiono nella prima stagione. Mostruosi animali che vivono nel Limbo, simili a scimmiette nere e bianche, con gli occhi rossi e luminosi, richiamati da Re\u00ecna. Hanno un morso velenoso, ma ne esiste l'antidoto.\nBlu.\nCompare nella seconda stagione. Lavora per i rapitori di Angelie e ha il potere dell'ipnosi. Dietro ordine dei suoi padroni, rapisce Sulfus, lo ipnotizza e lo imprigiona, ma si innamora di lui e il Devil gioca con i suoi sentimenti per scappare. Blu medita cos\u00ec vendetta nei suoi confronti. Si scopre pi\u00f9 tardi che \u00e8 la principessa del Limbo e che lavora per Cassidy e Kubral per ottenere la chiave in loro possesso, che usa, al termine della stagione, per liberare Re\u00ecna.\nPoteri: oltre agli attacchi seguenti, \u00e8 in grado di trasformarsi in un pipistrello.\nCassidy.\nCompare nella seconda stagione. \u00c8 una dei rapitori di Angelie e una dei nuovi insegnanti delle Angels. Anni prima, era il generale della Squadra Angelica nella battaglia dei 1000 anni, tuttavia, quando il patto di pace (il V.E.T.O) fu creato, lei fu espulsa dall'esercito perch\u00e9 era contraria.&lt;br&gt;\nPoteri\nKubral.\nCompare nella seconda stagione. \u00c8 uno dei rapitori di Angelie e uno dei nuovi insegnanti dei Devil. Proprio come Cassidy, anni prima era il generale della Squadra Diabolica nella battaglia dei 1000 anni, ma quando il patto di pace fu creato, fu espulso dall'esercito perch\u00e9 era contrario. Ha potere sull'elettricit\u00e0.&lt;br&gt;\nPoteri"}
{"id": "3915795", "revid": "47767", "url": "https://it.wikipedia.org/wiki?curid=3915795", "title": "Marisol (nome)", "text": "Origine e diffusione.\nSi tratta di un nome composto, formato dall'unione di Maria con Sol oppure con Soledad. Dal punto di vista fonetico ha pronuncia simile alla frase spagnola \"mar y sol\" (\"mare e sole\").\nOnomastico.\nNon vi sono sante con questo nome, che quindi \u00e8 adespota. L'onomastico si pu\u00f2 eventualmente festeggiare lo stesso giorno di Maria."}
{"id": "3915797", "revid": "110157", "url": "https://it.wikipedia.org/wiki?curid=3915797", "title": "Kasejovice", "text": "Kasejovice \u00e8 una citt\u00e0 della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3915801", "revid": "110157", "url": "https://it.wikipedia.org/wiki?curid=3915801", "title": "P\u0159e\u0161tice", "text": "P\u0159e\u0161tice (in tedesco \"Pschestitz\") \u00e8 una citt\u00e0 della Repubblica Ceca facente parte del distretto di Plze\u0148-jih, nella regione di Plze\u0148.\nA circa 3 km dal centro cittadino si trova il centro abitato di Lu\u017eany, celebre per il suo castello del XIX secolo."}
{"id": "3915807", "revid": "682087", "url": "https://it.wikipedia.org/wiki?curid=3915807", "title": "Idramnios", "text": ""}
{"id": "3915808", "revid": "110157", "url": "https://it.wikipedia.org/wiki?curid=3915808", "title": "Sp\u00e1len\u00e9 Po\u0159\u00ed\u010d\u00ed", "text": "Sp\u00e1len\u00e9 Po\u0159\u00ed\u010d\u00ed (in tedesco \"Brennporitschen\") \u00e8 una citt\u00e0 della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3915813", "revid": "110157", "url": "https://it.wikipedia.org/wiki?curid=3915813", "title": "Stod", "text": " \nStod (in tedesco \"Staab\") \u00e8 una citt\u00e0 della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3915814", "revid": "72396", "url": "https://it.wikipedia.org/wiki?curid=3915814", "title": "Insigniti dell'Ordine civile di Alfonso X il Saggio", "text": ""}
{"id": "3915821", "revid": "110157", "url": "https://it.wikipedia.org/wiki?curid=3915821", "title": "Star\u00fd Plzenec", "text": "Star\u00fd Plzenec (in tedesco \"Altpilsen\") \u00e8 una citt\u00e0 della Repubblica Ceca facente parte del distretto di Plze\u0148-m\u011bsto, nella regione di Plze\u0148."}
{"id": "3915823", "revid": "767487", "url": "https://it.wikipedia.org/wiki?curid=3915823", "title": "Edwin Vurens", "text": "Biografia.\nNasce a Stompwijk presso Leidschendam-Voorburg, citt\u00e0 dell'Olanda Meridionale, Paesi Bassi.\nCaratteristiche tecniche.\nEra un centravanti."}
{"id": "3915827", "revid": "729019", "url": "https://it.wikipedia.org/wiki?curid=3915827", "title": "Oligoidramnios", "text": "L'oligoidramnios \u00e8 una condizione della gravidanza caratterizzata dalla presenza di una riduzione quantitativa del liquido amniotico. \u00c8 la situazione contraria del polidramnios.\nEziologia.\nL'oligoidramnios \u00e8 causato da ridotta produzione di liquido amniotico, come in corso di stress e bassa assunzione di liquidi da parte della madre, aumentato riassorbimento, alterata permeabilit\u00e0 delle membrane, come in corso di infezioni vaginali, rottura delle membrane, ritardo di crescita del feto e patologie malformative fetali, specialmente a carico dell'apparato urinario (ad esempio, nel caso di una malattia chiamata \"Malattia policistica renale autosomica recessiva\"). \u00c8 parafisiologico nella tarda gravidanza, manifestandosi con una lieve riduzione del volume di liquido amniotico.\nComplicanze.\nLa bassa quantit\u00e0 di liquido amniotico non \u00e8 in grado di permeare i polmoni fetali, causando atelettasie anche gravi e immaturit\u00e0 polmonare. Inoltre, mancando la componente protettiva del liquido amniotico, il feto \u00e8 schiacciato contro le pareti uterine, con ridotti movimenti fetali e patologie malformative conseguenti come il piede torto congenito. Se la situazione dovesse persistere, potrebbe verificarsi un iposviluppo fetale."}
{"id": "3915828", "revid": "110157", "url": "https://it.wikipedia.org/wiki?curid=3915828", "title": "Horn\u00ed B\u0159\u00edza", "text": "Horn\u00ed B\u0159\u00edza (in tedesco \"Ober Birken\") \u00e8 una citt\u00e0 della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3915837", "revid": "547034", "url": "https://it.wikipedia.org/wiki?curid=3915837", "title": "Maslenica", "text": "Maslenica (\"Maslenic'a\" - ) \u00e8 una festa tradizionale russa, ucraina e bielorussa che si svolge nella settimana immediatamente precedente la Quaresima e corrisponde per la maggior parte al carnevale italiano.\nDato che la religione ortodossa vieta il consumo di latticini, burro ( \u043c\u0430\u0301\u0441\u043b\u043e, in russo ) e di uova durante la Quaresima, la Maslenica rappresenta l'ultima occasione per gustare questi ingredienti. Durante la Maslenica vengono confezionate delle caratteristiche frittelle dolci a base, appunto, di burro e di uova, chiamate bliny, che sono generalmente rotonde e richiamano la forma del sole, forse anche perch\u00e9 il periodo della maslenica coincide con la fine dell'inverno. \nIl culmine della festa si ha nella giornata di marted\u00ec (marted\u00ec grasso), un gioioso addio alla neve in attesa della primavera che sta per arrivare.\nNel calendario ecclesiastico l'esatta denominazione di questo periodo \u00e8 \"\"syrnaja sedmica\" (\"\u0441\u044b\u0440\u043d\u0430\u044f \u0441\u0435\u0434\u043c\u0438\u0446\u0430\"; \"settimana del formaggio\") ed \u00e8 immediatamente precedente alla \"mjasopustnaja sedmica\"\" (\"\u043c\u044f\u0441\u043e\u043f\u0443\u0441\u0442\u043d\u0430\u044f \u0441\u0435\u0434\u043c\u0438\u0446\u0430\"; \"settimana in cui ci si deve astenere dal mangiar carne\").\nL'inizio della settimana della maslenica varia di anno in anno proprio in virt\u00f9 di quello della Quaresima. Il senso religioso e profondo della festa risiede nella carit\u00e0, nel riconciliarsi con gli altri, nel perdonare le offese e nello stare insieme alle persone care, siano essi amici, parenti o vicini di casa."}
{"id": "3915838", "revid": "1214201", "url": "https://it.wikipedia.org/wiki?curid=3915838", "title": "Estelle di Svezia", "text": "\u00c8 la figlia primogenita della principessa ereditaria Vittoria e del marito, Daniel Westling. Attualmente \u00e8 seconda in linea di successione al trono di Svezia.\nBiografia.\nNascita e battesimo.\nNata il 23 febbraio 2012, alle 4:26 del mattino all'Ospedale universitario Karolinska (\"Karolinska Universitetssjukhuset\") di Stoccolma, \u00e8 la prima figlia di Vittoria e Daniel. Al momento della nascita era lunga 51 centimetri e pesava 3 chili e 280 grammi.\nIl nome completo della principessa \u00e8 \"Estelle Silvia Ewa Mary\":\nEstelle, come ogni membro della famiglia reale, non ha un cognome, sebbene appartenga alla dinastia Bernadotte.\nIl battesimo della principessa \u00e8 stato fissato per il giorno 22 maggio 2012, a Stoccolma. La cerimonia \u00e8 iniziata in mattinata, alla presenza di circa 200 invitati, per lo pi\u00f9 monarchi dei paesi scandinavi, danesi e olandesi. I padrini della futura regina di Svezia sono stati il re dei Paesi Bassi, Guglielmo, il principe ereditario di Norvegia, Haakon, la principessa ereditaria di Danimarca, Mary Donaldson, il principe Carlo Filippo di Svezia, fratello della principessa Vittoria, e la sorella del duca di V\u00e4sterg\u00f6tland, Anna Westling S\u00f6derstr\u00f6m. Al termine della cerimonia la principessa ricevette l'Ordine dei Serafini. \nPrimi anni di vita.\nIl 17 maggio 2014 la principessa ha partecipato al suo primo incarico ufficiale inaugurando un \"sentiero fatato\" a T\u00e5kern, nella Contea di \u00d6sterg\u00f6tland, denominato in suo onore \"Duchess Estelle's Fairytale Path\".\nIl 25 agosto 2014, la principessa Estelle ha iniziato l'asilo nella \u00c4ventyret Preschool a Stoccolma.\nDal 2018 frequenta il Campus Manilla sull'isola di Djurg\u00e5rden, Stoccolma, una delle scuole pi\u00f9 prestigiose del Paese.\nPosizione.\nLa principessa Estelle \u00e8 seconda in linea di successione al trono di Svezia. Al momento della sua nascita, la principessa Estelle si \u00e8 unita alle altre quattro principesse europee seconde in linea al trono e destinate a diventare regine: la principessa Ingrid Alexandra di Norvegia, la principessa Elisabetta del Belgio, l'infanta Leonor di Spagna e la principessa Catharina Amalia dei Paesi Bassi. Quest'ultima \u00e8 diventata principessa d'Orange ed erede apparente nel mese di aprile 2013, in seguito all'ascesa al trono di suo padre Guglielmo; mentre la principessa Elisabetta del Belgio \u00e8 diventata duchessa di Brabante ed erede apparente nel luglio 2013; infine Leonor di Spagna \u00e8 diventata principessa delle Asturie ed erede apparente nel giugno 2014.\nLa principessa Estelle \u00e8 la prima donna nella storia della Svezia a nascere con il diritto di ereditare il trono che non pu\u00f2 essere acquisito dalla successiva nascita di un erede maschio. Lei \u00e8 anche la prima principessa nella storia della Svezia a nascere col titolo di erede apparente. Le sole tre principesse di Svezia prima di Estelle nate in prima linea per il trono erano tutte ereditiere presunte alla loro nascita: Cristina (che alla fine divenne regina regnante), Edvige Sofia (che fu sostituita da un fratello minore), e la madre di Estelle, la quale perse il diritto alla nascita del fratello Carlo Filippo nel 1979 e poi divenne definitivamente principessa ereditaria con la modifica della legge svedese di successione del 1\u00ba gennaio 1980.\nTitoli e trattamento.\nIl suo nome e i suoi titoli nobiliari sono stati annunciati da suo nonno, re Carlo Gustavo il 24 febbraio 2012. "}
{"id": "3915839", "revid": "2194416", "url": "https://it.wikipedia.org/wiki?curid=3915839", "title": "Bricocenter", "text": "Bricocenter \u00e8 un'impresa italiana operante nella grande distribuzione, specializzata in edilizia, bricolage, falegnameria, giardinaggio, sistemazione, decorazione, illuminazione e arredo bagno. \nAttualmente detenuta da Leroy Merlin e per tramite di essa dal groupe Adeo, multinazionale francese di cui la prima fa parte. \nStoria.\nNel 1983 viene aperto il primo negozio a Venaria Reale (TO) ad opera del Gruppo Rinascente. Da una joint-venture al 50% tra La Rinascente S.p.A, proprietaria del marchio Bricocenter. e Leroy Merlin Italia S.r.l., nel 1998 nasce la SIB, Societ\u00e0 Italiana Bricolage S.p.A., la societ\u00e0 che unisce Bricocenter (negozi di media superficie) con Leroy Merlin, grande azienda francese del Bricolage (negozi di grande superficie).\nDal 2005 Dopo il passaggio della quota della Rinascente ad Auchan avvenuto nel 2004, le quote azionarie della SIB sono interamente possedute dal Gruppo Leroy Merlin tramite la succursale italiana Leroy Merlin Italia. Nel 2006 il Gruppo Leroy Merlin cambia nome e diventa Gruppo ADEO.\nPunti vendita.\nQuesto \u00e8 il dettaglio degli attuali 52 centri fai-da-te Bricocenter:"}
{"id": "3915840", "revid": "120934861", "url": "https://it.wikipedia.org/wiki?curid=3915840", "title": "Ciclo del metile", "text": "Il ciclo del metile o ciclo del metile attivato o ciclo della SAM (acronimo di \"S\"-adenosil metionina) \u00e8 un processo biochimico i cui intermedi di reazione rientrano in importanti processi metabolici quali la biosintesi di neurotrasmettitori a partire da amminoacidi (ad esempio la sintesi di adrenalina a partire dalla fenilalanina, amminoacido essenziale). L'intermedio di reazione chiave \u00e8 la \"S\"-adenosil metionina, molecola che presenta una parziale carica positiva sull'atomo di zolfo che rende il legame S+- CH3 molto polarizzato e quindi reattivo; la molecola tende quindi a donare il gruppo metile in forma di carbocatione CH3+.\nIntermedi di reazione.\nIl ciclo si apre e si chiude con una molecola di metionina, amminoacido essenziale che l'organismo \u00e8 in grado di metabolizzare ma non di produrre:\nL'ultimo enzima della reazione, la metionina sintasi, prevede l'utilizzo di un gruppo metilico da legare al substrato. Tale gruppo metilico \u00e8 fornito alla reazione da altri donatori di CH+3 come l'N-5-metil tetraidrofolato e la vitamina B12."}
{"id": "3915844", "revid": "426330", "url": "https://it.wikipedia.org/wiki?curid=3915844", "title": "Nederlands landskampioenschap 1942-1943", "text": "Il campionato era formato da cinquantadue squadre e l' vinse il titolo."}
{"id": "3915846", "revid": "599013", "url": "https://it.wikipedia.org/wiki?curid=3915846", "title": "Kang Chul", "text": ""}
{"id": "3915847", "revid": "179980", "url": "https://it.wikipedia.org/wiki?curid=3915847", "title": "Lucas Gabriel Favalli", "text": ""}
{"id": "3915856", "revid": "1342360", "url": "https://it.wikipedia.org/wiki?curid=3915856", "title": "Nederlands landskampioenschap 1943-1944", "text": "Al campionato parteciparono cinquantadue squadre e il De Volewijckers vinse il titolo."}
{"id": "3915860", "revid": "599013", "url": "https://it.wikipedia.org/wiki?curid=3915860", "title": "Glenn Helder", "text": "Caratteristiche tecniche.\nEra un'ala sinistra.\nCarriera.\nClub.\nIl suo unico goal segnato quando vestiva la maglia dell'Arsenal \u00e8 stato nel gennaio 1996, ed \u00e8 stato l'ultimo giocatore non allenato da Ars\u00e8ne Wenger a segnare un goal con la maglia dei \"Gunners\", prima di Sokratis Papastatopoulos (che ha segnato nel 2018).\nNazionale.\nVanta anche 4 presenze con la Nazionale maggiore olandese, ottenute tutte nel 1995."}
{"id": "3915865", "revid": "1318658", "url": "https://it.wikipedia.org/wiki?curid=3915865", "title": "Sessanta (album)", "text": "Sessanta \u00e8 un album in studio del cantautore italiano Eugenio Finardi, pubblicato in contemporanea alla partecipazione al Festival di Sanremo 2012, il 15 febbraio 2012. Contiene 3 CD e qualche inedito. Il lavoro \u00e8 stato registrato in diretta e mixato da Carlo Miori agli Only Music Studio di Bruino (TO), tra dicembre 2011 e gennaio 2012.\nLa formazione impegnata nella registrazione \u00e8 composta da:\n&lt;br&gt;Eugenio Finardi - Voce, chitarra elettrica, chitarra acustica \n&lt;br&gt;Paolo Gambino - Tastiere, Pianoforte, Cori \n&lt;br&gt; Marco Lamagna - Basso\n&lt;br&gt;Claudio Arfiengo - Batteria \n&lt;br&gt;Claudio Rossi - Violino, Mandolino, Bouzouki, ukulele \n&lt;br&gt;Giovanni \"Giuvazza\" Maggiore - Chitarre elettriche, chitarre acustiche\nTracce.\nLe tracce sono le seguenti:"}
{"id": "3915870", "revid": "248115", "url": "https://it.wikipedia.org/wiki?curid=3915870", "title": "Michel Innerkofler", "text": ""}
{"id": "3915871", "revid": "1718925", "url": "https://it.wikipedia.org/wiki?curid=3915871", "title": "Poppy (nome)", "text": "Origine e diffusione.\nRiprende il nome inglese del papavero, \"poppy\", e fa quindi parte di quella categoria di nomi ispirati ai fiori, insieme con Dalia, Iris, Gelsomina, Edelweiss, Daisy, Fern, Gardenia, Sakura e molti altri.\nEtimologicamente, il termine \"poppy\" \u00e8 derivato dall'inglese antico \"pop\u00e6g\": esso risale al germanico occidentale \"*papua-\", che probabilmente deriva da \"papavum\", una variante volgare del latino \"papaverum\" (sempre \"papavero\", a sua volta forse dalla radice onomatopeica \"pap-\", \"inghiottire\").\nOnomastico.\nIl nome \u00e8 adespota, non essendo portato da alcuna santa, quindi l'onomastico ricade il 1\u00ba novembre, giorno di Ognissanti."}
{"id": "3915873", "revid": "604467", "url": "https://it.wikipedia.org/wiki?curid=3915873", "title": "Tat'jana Ivanova", "text": "Biografia.\nHa iniziato a gareggiare per la nazionale russa nelle varie categorie giovanili nella specialit\u00e0 del singolo, ottenendo una medaglia di bronzo ai campionati mondiali juniores di Nagano 2009 nella gara a squadre.\nCoppa del Mondo.\nA livello assoluto ha esordito in Coppa del Mondo nella stagione 2008/09, ha conquistato il primo podio il 16 gennaio 2011 nella gara a squadre ad Oberhof (2\u00aa) e la prima vittoria il 20 febbraio 2011 sempre nella competizione a squadre a Sigulda. Consegu\u00ec la prima affermazione nel singolo il 25 febbraio 2012 a Paramonovo e nel singolo sprint il 25 gennaio 2017 a Sigulda. In classifica generale come miglior risultato si \u00e8 piazzata al secondo posto nella specialit\u00e0 individuale nel 2015/16 e nel 2019/20.\nCon la sua tredicesima vittoria nel singolo, il 10 gennaio 2021 Tat'jana Ivanova ha raggiunto l'italiana Gerda Weissensteiner in testa alla graduatoria delle atlete non tedesche con il maggior numero di successi nella storia del massimo circuito internazionale (non considerando la specialit\u00e0 del singolo sprint).\nGiochi Olimpici.\nHa partecipato a tre edizioni dei Giochi olimpici invernali: a \u00e8 giunta al quarto posto nel singolo, a ha concluso in settima posizione la prova individuale ed ha conquistato la medaglia d'argento nella gara a squadre. Il 22 dicembre 2017 la commissione disciplinare del Comitato Olimpico Internazionale ha preso atto delle violazioni alle normative antidoping compiute dalla Ivanova in occasione delle Olimpiadi di So\u010di, annullando conseguentemente i risultati ottenuti, obbligandola a restituire la medaglia ricevuta e proibendole di partecipare a qualunque titolo a future edizioni dei Giochi olimpici. Successivamente il 1\u00ba febbraio 2018 il Tribunale Arbitrale dello Sport ha accolto il ricorso presentato dall'atleta russa revocando cos\u00ec tutte le sanzioni comminatele dal CIO e restituendole quindi la medaglia conquistata, ad eccezione della possibilit\u00e0 di partecipare nelle successive Olimpiadi di ; ripresentatasi ai Giochi di ha conquistato la medaglia di bronzo nel singolo.\nCampionati mondiali ed europei.\nHa preso parte altres\u00ec a nove edizioni dei campionati mondiali conquistando un totale di otto medaglie, delle quali una d'oro. Nel dettaglio i suoi risultati nelle prove iridate sono stati, nel singolo: undicesima a Cesana Torinese 2011, medaglia d'argento ad Altenberg 2012, quindicesima a Whistler 2013, medaglia d'argento a Sigulda 2015, medaglia di bronzo a Sch\u00f6nau am K\u00f6nigssee 2016, undicesima a Igls 2017, quarta a Winterberg 2019, quinta a So\u010di 2020 e quinta a Sch\u00f6nau am K\u00f6nigssee 2021; nel singolo sprint: settima a Sch\u00f6nau am K\u00f6nigssee 2016, sesta a Igls 2017, settima a Winterberg 2019 e medaglia d'argento a So\u010di 2020 e sesta a Sch\u00f6nau am K\u00f6nigssee 2021; nelle prove a squadre: medaglia d'argento ad Altenberg 2012, medaglia d'argento a Sigulda 2015, quarta a Sch\u00f6nau am K\u00f6nigssee 2016, medaglia di bronzo a Igls 2017, medaglia d'oro a Winterberg 2019 e gara non conclusa a So\u010di 2020 e sesta a Sch\u00f6nau am K\u00f6nigssee 2021. Nell'edizione di Altenberg 2012 ha conseguito inoltre la medaglia d'oro nel singolo nella speciale classifica riservata alle atlete under 23.\nNelle rassegne continentali vanta un totale di quindici medaglie delle quali nove nel singolo: cinque d'oro conquistate a Sigulda 2010, a Paramonovo 2012, a Sigulda 2018, a Lillehammer 2020 e a Sigulda 2021, due d'argento a Sigulda 2014 e a Sch\u00f6nau am K\u00f6nigssee 2017 e due di bronzo a So\u010di 2015 e ad Altenberg 2016, nonch\u00e9 tre medaglie d'oro, una d'argento e due di bronzo nelle gare a squadre ottenute rispettivamente a Paramonovo 2012, a Sigulda 2018, a Sigulda 2021, a So\u010di 2015, a Oberhof 2013 e ad Altenberg 2016."}
{"id": "3915879", "revid": "1371684", "url": "https://it.wikipedia.org/wiki?curid=3915879", "title": "Corinna Martini", "text": "Biografia.\nHa iniziato a gareggiare per la nazionale tedesca nelle varie categorie giovanili nella specialit\u00e0 del singolo, ottenendo una vittoria nella classifica finale della Coppa del Mondo juniores nel singolo nella stagione 2000/01. Ha inoltre conquistato tre medaglie ai campionati mondiali juniores.\nA livello assoluto ha esordito in Coppa del Mondo nella stagione 2006/07, ha conquistato il primo podio il 14 gennaio 2007 nel singolo ad Oberhof (3\u00aa) e la prima vittoria il 22 gennaio 2012 nel singolo a Winterberg. In classifica generale come miglior risultato si \u00e8 piazzata al quarto posto nella specialit\u00e0 del singolo nel 2011/12.\nAi campionati europei ha ottenuto tre medaglie, due nel singolo ed una nella gara a squadre."}
{"id": "3915880", "revid": "1100311", "url": "https://it.wikipedia.org/wiki?curid=3915880", "title": "John van den Brom", "text": "Caratteristiche tecniche.\nGiocatore.\nDifensore centrale, poteva essere schierato anche come centrocampista.\nAllenatore.\nApplicava spesso un 4-3-3 difensivo con il Vitesse."}
{"id": "3915881", "revid": "830939", "url": "https://it.wikipedia.org/wiki?curid=3915881", "title": "Cem Y\u0131lmaz", "text": "Biografia.\nDurante gli studi presso il Dipartimento del Turismo e Hotel Management dell'Universit\u00e0 del Bosforo, ha iniziato a disegnare fumetti e caricature per la rivista umoristica turca Leman. Nel 1995 debutta come cabarettista durante uno show, senza alcuna intenzione di una seria carriera come attore comico. Tuttavia, dopo la risposta positiva del pubblico, ha continuato ad esibirsi come cabarettista, diventando negli anni uno dei pi\u00f9 popolari comici della Turchia.\nInizia la carriera cinematografica nel 1998, partecipando come co-protagonista alla commedia \"Her Sey \u00c7ok G\u00fczel Olacak\", seguito da un ruolo nel film \"Vizontele\" del 2001. Ma ha raggiunto il successo con la commedia fantascientifica \"G.O.R.A. - Comiche spaziali\", di cui \u00e8 anche sceneggiatore. Ottiene altri successi con \"Organize \u0130\u015fler\" (2005), per cui vince il premio come miglior attore non protagonista agli Sadri Al\u0131\u015f\u0131k Awards, e per il suo esordio alla regia \"Hokkabaz\" (2006), co-diretto con Ali Taner Baltac\u0131.\nY\u0131lmaz ha prestato la voce alle versioni in lingua turca di \"Bee Movie\" e \"Arthur e la vendetta di Maltazard\".\nNel 2008 co-dirige ed interpreta \"A.R.O.G.\" sequel di \"G.O.R.A. - Comiche spaziali\". Dopo altri successi come \"Yah\u015fi Bat\u0131\" e \"Av mevsimi\", nel 2012 recita in \"Magnifica presenza\" di Ferzan \u00d6zpetek.\nNel 2014 recita nel film \"The Water Diviner\", diretto da Russell Crowe."}
{"id": "3915882", "revid": "287204", "url": "https://it.wikipedia.org/wiki?curid=3915882", "title": "Cem Yilmaz", "text": ""}
{"id": "3915884", "revid": "1305772", "url": "https://it.wikipedia.org/wiki?curid=3915884", "title": "Pietro Monte", "text": "Biografia.\nPietro Monte nacque a Tonengo Canavese, frazione di Mazz\u00e8, il 21 agosto 1823, entr\u00f2 nell'ordine dei barnabiti nel 1839 e divenne sacerdote nel 1847.\nDal 1848 al 1855 insegn\u00f2 fisica a Parma, presso il Real Collegio Maria Luigia. Ottenne, a titolo d'onore, anche la cattedra di matematica e fisica presso la costituenda Regia Universit\u00e0 degli Studi di Parma.\nA partire dal novembre 1855, si trasfer\u00ec a Livorno, dove ottenne una cattedra per l'insegnamento della fisica presso il Regio Liceo annesso al Collegio barnabita di San Sebastiano. Nel 1856, Pietro Monte, avendo presumibilmente gi\u00e0 maturato un forte interesse per la scienza meteorologica, forse influenzato dall'opera di padre Francesco Denza che egli aveva seguito, allest\u00ec a sue spese, in due locali adiacenti alla Chiesa di San Sebastiano, una stazione di rilevamento di dati meteorologici. I dati venivano spediti al Museo di Firenze, ma due anni dopo egli fu contattato dall'Osservatorio Imperiale di Parigi, fondato nel 1855, affinch\u00e9 trasmettesse i dati delle proprie rilevazioni, tramite telegrafo con spese coperte dall'osservatorio francese. Nel 1856 fond\u00f2 l'osservatorio meteorologico di Livorno e, nel 1858, inizi\u00f2 la pubblicazione degli annuari di osservazione meteorologica. Nel 1865, il Prefetto di Livorno, su consegna del Ministero dell'Agricoltura, consent\u00ec a Monte di acquistare nuovi strumenti; in tal modo egli fu in grado di allestire un laboratorio pi\u00f9 efficiente e di procedere con cura e competenza al rilevamento, alla correzione ed alla rielaborazione di un numero molto esteso di osservazioni. Pubblic\u00f2 sulla celebre rivista scientifica \"Il Nuovo Cimento\" gli articoli \"Del falso vulcano di Livorno\" (volume 8 del 1858), \"Osservazioni meteorologiche fatte nell'Imperial Regio Liceo di Livorno\" (volume 7 del 1858), che fu anche pubblicato a stampa per l'editore Vigozzi di Livorno nell'anno successivo, \"Nuova macchina per la caduta dei gravi\" (volume 11 del 1860). Nel 1867 ottenne il brevetto per una sua invenzione dal nome \u201cNuovo indicatore dello stato del vapore nei cilindri delle macchine\u201d, che fu premiato nello stesso anno a Parigi all'Esposizione Universale. Dal 1874 al 1888 tenne una quotidiana collaborazione sulla \"Gazzetta Livornese\". Altre sue pubblicazioni a stampa riguardarono la caduta dei gravi e i sismografi. Fu membro onorario di molte accademie e circoli e tenne rapporti di amicizia e di studio con il Secchi, con lo Schiaparelli, con Pietro Tacchini e con alcuni membri del Collegio di Francia. Pietro Monte prosegu\u00ec la sua attivit\u00e0 presso l'Osservatorio Meteorologico e come insegnante di scienze \ufb01siche \ufb01no a quando, raggiunto il collocamento a riposo, decise di donare il suo laboratorio al Comune di Livorno.\nMonte fond\u00f2, inoltre, un \u201casilo d'infanzia\u201d a Tonengo di Mazz\u00e8. Apr\u00ec il 5 ottobre 1882 con circa cento bambini iscritti e fu dichiarato Ente Morale il 19 luglio 1883, tramite Regio Decreto firmato da Umberto I Re d'Italia. Nel Decreto, veniva specificata la donazione a favore dell'asilo fatta dallo stesso Pietro Monte, a cui l'istituto fu intitolato, costituita da un edificio, la casa natale del Monte situata in Via Garibaldi, dagli arredi e da una somma in denaro pari a 9000 lire. Nel 1884, Pietro Monte fece stampare a Livorno, dal tipografo Vigo, l'opuscolo \"Asilo Infantile Pietro Monte con giardino froebeliano in Tonengo Canavese\", che conteneva copia del Regio Decreto, lo Statuto dell'asilo con indicazione dei sottoscrittori e finanziatori per il mantenimento dell'istituto, e il regolamento disciplinare. L'Asilo Pietro Monte, passato nel 1985 nel novero dei beni del Comune di Mazz\u00e8, ha ospitato i bambini delle famiglie tonenghesi fino al giugno 2010.\nMonte mor\u00ec il 4 maggio del 1888, lasciando un'impronta indelebile nella storia della meteorologia ed una serie di dati di grandissima importanza dal punto di vista scientifico."}
{"id": "3915887", "revid": "110157", "url": "https://it.wikipedia.org/wiki?curid=3915887", "title": "KHL Junior Draft", "text": "The KHL Junior Draft (in russo: \u0414\u0440\u0430\u0444\u0442 \u044e\u043d\u0438\u043e\u0440\u043e\u0432 \u041a\u0425\u041b, \"Draft junorov KHL\") \u00e8 un evento a cadenza annuale durante il quale ciascuna franchigia della Kontinental Hockey League (KHL) ha il diritto di selezionare hockeisti su ghiaccio rientranti nei criteri di eleggibilit\u00e0 (et\u00e0 compresa fra i 17\u201321 anni, nessun contratto attivo con squadre KHL, VHL e MHL). Il KHL Junior Draft si tiene ogni anno fra la fine di maggio e l'inizio del mese di giugno. Nel corso del draft le squadre selezionano giocatori provenienti dalle leghe giovanili, dai campionati universitari e dai campionati europei.\nIl primo Draft della KHL si svolse il 1\u00ba giugno 2009, alla conclusione della stagione inaugurale; la prima scelta assoluta in quell'occasione fu il russo Michail Pa\u0161nin, indicato dal CSKA Mosca.\nGiocatori eleggibili.\nTutti i giocatori di hockey su ghiaccio provenienti dall'Europa o dal Nordamerica di et\u00e0 compresa fra i 17 e i 21 anni, privi di qualsiasi contratto attivo con formazioni KHL, VHL e MHL, sono eleggibili per il KHL Junior Draft.\nCos\u00ec come accadeva nei Draft NBA fra il 1949 ed il 1965, esiste la possibilit\u00e0 per le franchigie della KHL di selezionare direttamente giocatori provenienti dalle squadre giovanili della stessa citt\u00e0. Ciascuna formazione pu\u00f2 selezionare fino a 3 giocatori di squadre affiliate.\nOrdine di selezione.\nLe tre franchigie giunte in fondo alla classifica della stagione regolare partecipano ad una lotteria per determinare la squadra che selezioni per prima. In caso di gravi problemi societari o sportivi occorsi ad una squadra, come nel caso dell'incidente aereo che ha coinvolto la Lokomotiv Jaroslavl' nel 2011, \u00e8 possibile estendere la lotteria ad una quarta formazione."}
{"id": "3915889", "revid": "125995525", "url": "https://it.wikipedia.org/wiki?curid=3915889", "title": "Liquido (album)", "text": "Liquido \u00e8 il primo album in studio del gruppo musicale tedesco omonimo, pubblicato nel 1999 dalla Virgin Records."}
{"id": "3915890", "revid": "34392", "url": "https://it.wikipedia.org/wiki?curid=3915890", "title": "Nave-museo", "text": ""}
{"id": "3915891", "revid": "767487", "url": "https://it.wikipedia.org/wiki?curid=3915891", "title": "Park Yong-ho", "text": ""}
{"id": "3915892", "revid": "486946", "url": "https://it.wikipedia.org/wiki?curid=3915892", "title": "Terre Immortali", "text": ""}
{"id": "3915893", "revid": "599013", "url": "https://it.wikipedia.org/wiki?curid=3915893", "title": "Seo Deok-kyu", "text": ""}
{"id": "3915896", "revid": "932362", "url": "https://it.wikipedia.org/wiki?curid=3915896", "title": "Peter Penz", "text": "Biografia.\nSpecialista del doppio e da sempre in coppia con Georg Fischler, ha iniziato a gareggiare per la nazionale austriaca nelle varie categorie giovanili, ottenendo quali migliori risultati quattro medaglie, di cui una d'oro, ai campionati mondiali juniores, nonch\u00e9 il terzo posto nella classifica di Coppa del Mondo juniores nel 2002/03.\nA livello assoluto ha esordito in Coppa del Mondo nella stagione 2004/05, ha conquistato il primo podio il 7 dicembre 2008 nel doppio a Sigulda (3\u00b0) e la prima vittoria il 18 dicembre 2010 nel doppio a Park City. In classifica generale si \u00e8 classificato al terzo posto nel 2012/13, nel 2015/16 e nel 2017/18 nella specialit\u00e0 biposto.\nHa preso parte a due edizioni dei Giochi olimpici invernali: a ha raggiunto la diciannovesima posizione nel doppio e a ha conquistato la medaglia d'argento nella gara biposto e quella di bronzo nella gara a squadre.\nIn carriera ha conquistato sei medaglie ai campionati mondiali e quattro a quelli europei."}
{"id": "3915897", "revid": "125509622", "url": "https://it.wikipedia.org/wiki?curid=3915897", "title": "La societ\u00e0 dei gatti assassini", "text": "La societ\u00e0 dei gatti assassini (\"Felidae\") \u00e8 un romanzo del 1989 scritto dallo scrittore tedesco Akif Pirin\u00e7ci, primo di una serie. Dal libro \u00e8 stato tratto il film d'animazione \"Felidae\".\nTrama.\nLa storia \u00e8 narrata in prima persona dal protagonista.\nFrancis \u00e8 un micio giovane, molto curioso e amante dell'avventura. Ha un padrone di nome Gustav che per mestiere scrive racconti per riviste femminili, ma la cui grande ambizione \u00e8 comporre ponderosi volumi di archeologia. In comune con Francis, anche se Gustav non lo sa, ha la passione per la filosofia, l'arte e i vecchi film.\nI due si vogliono molto bene, anche se a modo loro. Niente fronzoli, niente smancerie. Francis sa sempre trovare i mille difetti di Gustav, \u00e8 impietoso con il suo padrone. Gustav \u00e8 una persona molto sola, facile preda di mille entusiasmi che poi invariabilmente abbandona perch\u00e9 incapace di seguirli, \u00e8 uno sconfitto e Francis costituisce tutta la sua famiglia.\nLa storia comincia quando Gustav e Francis arrivano nella loro nuova casa. Si tratta di una cadente villetta abbandonata a tre piani, di cui loro occuperanno il pianterreno, e dall'aspetto decisamente malandato. Francis, col suo potente olfatto, sente subito che ci sono in giro odori strani. Oltre a quelli di marcio, deiezioni di topi e gatti e schifezze varie, c'\u00e8 anche un sottofondo di odori di sostanze chimiche, come quando si entra in ospedale o in farmacia. Gustav non nota nulla, per lui quella \u00e8 la sua splendida casa nuova e tutto ci\u00f2 a cui pensa \u00e8 cercare di sistemarla (ovviamente con esiti fallimentari).\nFrancis invece decide di esplorare l'ambiente. E il primo gatto con cui fa conoscenza \u00e8 un personaggio assai curioso. Si chiama Barbabl\u00f9, \u00e8 un tipo riservato e di poche parole, un maine con di un colore indefinibile, privo di un occhio, di una zampa posteriore e con la coda tranciata. Ma che razza di incidente pu\u00f2 averlo ridotto cos\u00ec? Barbabl\u00f9 racconta a Francis alcuni inquietanti avvenimenti di quel posto. Pare che qualcuno ultimamente si diverta a uccidere i gatti. Non tutti i gatti, solo quelli in amore. Le vittime vengono sempre ritrovate con profonde ferite alla nuca, ferite che appaiono provocate da morsi, e questo fa capire a Francis che quasi sicuramente sono stati uccisi da altri gatti, e non dagli umani come sostiene Barbabl\u00f9. Ma perch\u00e9?\nFrancis analizza le ultime vittime, un giovane micio e un gatto pi\u00f9 anziano, di nome Profondo Rosso, che prima di morire ha avuto la forza di trascinarsi fino a casa. Ha anche modo di conoscere Kong, un grosso sacro di Birmania, rozzo e attaccabrighe boss del quartiere, e i suoi scagnozzi Hermann e Hermann.\nQuesti avvenimenti, uniti allo stato miserevole della casa in cui vive, portano a Francis molti incubi. Una notte il micio si sveglia sentendo dei rumori inquietanti provenire dal piano di sopra. Incapace di tenere a freno la propria curiosit\u00e0, Francis va a vedere cosa accade, e scopre che proprio sopra la sua testa si sta tenendo una misteriosa cerimonia di gatti. Al centro un gatto bianco di nome Jocker funge da sacerdote, mentre tutti gli altri mici del quartiere (compreso Barbabl\u00f9) intonano una nenia lamentosa inneggiando a un certo martire Claudandos e saltando su fili elettrici scoperti per provocarsi volontario dolore. Sembrano tutti invasati e Francis non impiega molto a decidere che evidentemente sono loro, in qualche rituale degenerato alla follia, a provocare le morti degli ultimi giorni. Ma il protagonista si fa sorprendere e, inseguito dagli adepti, fugge sui tetti.\nNella sua fuga, Francis finisce col trovare scampo in una casa. Qui c'\u00e8 una bellissima gatta, una blu di Russia di nome Felicitas. Lei \u00e8 cieca, fin da quando era molto piccola, ma ha buon udito e ha ascoltato i delitti. Racconta a Francis di aver udito qualcuno che parlava con le vittime prima di ucciderle, come se volesse convincerle di qualcosa (a non accoppiarsi? O a non accoppiarsi con un determinato gatto?) ma \u00e8 certa che gli adepti di Claudandos siano innocenti. Le cerimonie sono un mezzo dei gatti della zona per sfuggire alla noia, nulla di pi\u00f9. Secondo il mito Claudandos \u00e8 un gatto che in vita ha molto sofferto, che ha subito grandi torture al punto di innalzare una preghiera per esserne liberato. E il Signore, ascoltando le sue suppliche, ha sconfitto il mostro che lo torturava e ha portato Claudandos in cielo. Tutto qui!\nIn quella giunge Barbabl\u00f9, che ancora stava seguendo l'amico: Francis aveva frainteso tutto, loro non volevano fargli del male ma solo spiegargli cosa stavano facendo. Barbabl\u00f9 porta Francis dal gatto saggio del quartiere. Si tratta dell'anziano Pascal, gatto nero e molto colto. Il suo padrone \u00e8 uno scienziato ricco e amante dello stile. Ha una casa che pare un museo, una biblioteca scientifica fornitissima e un grande quadro raffigurante il suo idolo: Mendel, l'uomo che scopr\u00ec la genetica. Francis non ricorda chi sia quel Mendel, dal momento che si tratta di un monaco giunge alla conclusione che lo scienziato sia semplicemente un tipo religioso. Il padrone di Pascal \u00e8 spesso via, e durante le sue assenza il gatto ha avuto modo di imparare moltissime cose, anche l'utilizzo del computer. Francis sente che Pascal \u00e8 uno spirito a lui molto affine e immediatamente ne diventa amico. I due decidono di indagare insieme sui delitti. Il gatto nero gli mostra i suoi lavori al computer: uno studio sui felini e un vasto database che cataloga tutti i gatti vissuti in zona negli ultimi otto anni. Comprese anche le ultime morti. E Pascal sta appunto aggiornandolo aggiungendo l'ultima vittima: Felicitas! La gatta \u00e8 stata uccisa proprio subito dopo che Francis l'aveva lasciata.\nIncredulo, Francis si precipita a casa della blu di Russia per scoprire il suo padrone disperato e la gatta col collo spezzato. Sconvolto, Francis giura vendetta. La sua tesi dei gatti che vengono uccisi quando sono in calore, affinch\u00e9 non si riproducano, regge ancora: Felicitas \u00e8 stata uccisa perch\u00e9 testimone. Ed \u00e8 stato proprio Francis a condurre da lei i suoi assassini. Ma perch\u00e9 qualcuno vuole impedire ai gatti di accoppiarsi?\nPer distrarsi quella notte Francis decide di andare a caccia di topi nelle cantine di casa sua. E Trova qualcosa. Delle carte abbandonate tra cui un diario. Il diario del professor Julius Preterius.\nJulius Preterius era un ricercatore che otto anni prima aveva operato in quella villetta. L\u00ec lui aveva il suo laboratorio. Preterius stava cercando, per conto di una casa farmaceutica, un prodotto che servisse a cicatrizzare rapidamente le ferite. Gli esperimenti erano condotti sui gatti. I felini venivano tagliati e poi cosparsi con questa sostanza. Ma tale sostanza non pareva funzionare mai, spesso anzi finiva col corrodere completamente i tessuti delle cavie che poi dovevano essere abbattute. Un giorno un giovane gatto randagio si era ritrovato davanti a quelle porte e Preterius l'aveva adottato. Inevitabilmente aveva finito con l'usare anche lui come cavia e, strabiliante, su quel gatto la sostanza funzionava. Ma solo su di lui. Il gatto era stato chiamato Claudandus, che vuol dire \"colui che dev'essere chiuso\". Infatti il micio, come gli altri animali da laboratorio, veniva tenuto chiuso in una gabbia. Le cose per Preterius andavano sempre peggio, non vedendo risultati la casa farmaceutica gli aveva tagliato i fondi, al punto che lui aveva cominciato a rapire i gatti del vicinato per procurarsi nuove cavie, i suoi collaboratori l'avevano abbandonato e lui era scivolato nella follia. Gli esperimenti sugli animali, e su Claudandus in particolare, erano sempre pi\u00f9 crudeli. Una sera, mentre rimetteva il gatto -ormai ridotto a un ammasso di cicatrici- nella sua gabbia, Preterius vide che Claudandus aveva uno sguardo nuovo, disperato \"come se avesse perso l'innocenza\". Poco dopo Claudandus gli aveva parlato, e l'ultima pagina del diario \u00e8 un folle delirio sui gatti che vanno liberati e sulla cerimonia della consegna del Nobel.\nFrancis non fa in tempo a riflettere sulle scoperte, sul fatto che Claudandus \u00e8 esistito davvero e che tutti i gatti malandati o mutilati che ha visto (inclusi Barbabl\u00f9 e Felicitas) sono reduci di orribili esperimenti, perch\u00e9 viene aggredito da Kong che gli confessa di essere l'assassino, minaccia di ucciderlo e lo obbliga alla fuga. I gatti finiscono in un giardino e scoprono un'altra vittima, la siamese Solitaire, anche lei con la nuca sfondata e i gattini che portava in grembo ormai morti. Solitaire era la compagna di Kong, e il rozzo micione pare sconvolto per questa scoperta. Evidente che lui non \u00e8 l'assassino, ma solo uno sbruffone. Ma ecco che scorgono qualcuno, un gatto, che si nasconde e fugge. Lo inseguono, ma solo Francis riesce a pedinarlo. Che sia lui l'assassino?\nFrancis segue il misterioso gatto fin sottoterra, dove in curiose catacombe medievali, lo trova. Si tratta di un persiano sporco e arruffato di nome Isaia.\nIn fondo alle catacombe c'\u00e8 una sala, con un altare, e le nicchie votive sono piene di gatti morti e scheletri di gatti. Questo sembra accusare il persiano, ma Isaia \u00e8 innocente, sebbene la sua vita sia alquanto strana.\nDalle sue parole Francis comprende che Isaia \u00e8 un'altra vittima sfuggita dal terribile laboratorio di Preterius. Una volta scappato ha trovato rifugio in quelle catacombe, dove \u00e8 stato accolto da Jocker che all'epoca era un randagio e aveva solo visto dall'esterno gli orrori del laboratorio. Jocker era stato il primo a cominciare a parlare di Claudandus e aveva lasciato Isaia in quel luogo sinistro intimandogli di fare il guardiano dei morti. Infatti di l\u00ec a poco nelle catacombe venivano lasciati gatti assassinati, a quanto pare dallo stesso Claudandus. Isaia non lo vedeva mai, ma aveva l'ordine categorico di occuparsi dei gatti morti vegliando e portando fiori, e di non lasciare mai le catacombe. Da qualche settimana per\u00f2 non gli vengono pi\u00f9 portati gatti, e Isaia temendo di essere stato dimenticato, s'\u00e8 azzardato a uscire.\nFrancis comprende che Isaia \u00e8 stato vittima di un raggiro, capisce anche che gli omicidi vanno avanti da molti anni, e solo da poco l'assassino ha cominciato a svelarsi non nascondendo pi\u00f9 le vittime. Capisce pure che Jocker deve sapere qualcosa: lui \u00e8 l'unico che conservi memoria di Claudandus vivo!\nIl mattino porta a Francis una sorprendente novit\u00e0: una splendida gatta dal pelo color sabbia e gli occhi ammaliatori intona un irresistibile canto d'amore per lui. La gatta \u00e8 molto misteriosa e non vuole rivelare il suo nome, dice di essere di una razza antica e nuova. Barbabl\u00f9 ne ha visti altri come lei. Sono gatti apparsi da pochi anni nel quartiere, ma stanno sempre per conto loro senza dare confidenza agli altri.\nProseguendo le indagini assieme a Pascal (che oltre ad essere anziano ha anche un male incurabile, un tumore all'intestino che secondo il veterinario non gli lascia ancora che pochi mesi di vita), Francis scopre che negli ultimi otto anni le vittime devono essere circa 450! Jocker viene cercato dal suo padrone, che ha un negozio di porcellane dove si vendono quelle orribili statue a forma di gatto, ma non viene trovato? Fuggito? \u00c8 forse un'ammissione di colpevolezza?\nFrancis e Pascal convocano in riunione tutti i gatti del quartiere per comunicare le loro scoperte, comprese quelle del laboratorio di Preterius. Molti di loro erano stati sue vittime ma l'avevano dimenticato perch\u00e9 all'epoca erano piccoli. Il ricordo delle sofferenze subite provoca grande commozione in tutti i gatti. La riunione si scioglie e tutti tornano a casa. Ma Francis non \u00e8 ancora convinto. \u00c8 la notte di Natale e lui vuole passarla con Gustav, che senza di lui resterebbe solo.\nPrima per\u00f2 vuole cercare meglio Jocker, perch\u00e9 non riesce a spiegarsi la sua colpevolezza. Che motivo avrebbe avuto? Perch\u00e9 uno che ha visto i propri simili soffrire tanto dovrebbe poi volerli uccidere? Il gatto si reca allora al negozio di porcellane e qui, nel magazzino, tra le statue di gatti, c'\u00e8 anche Jocker. Morto e perfettamente mimetizzato tra i fragili oggetti. Un morso sulla nuca e nulla pi\u00f9, quindi \u00e8 stato qualcun altro a ucciderlo. Ma lui doveva essere consapevole e consenziente, altrimenti almeno uno dei fragili manufatti che si affollano attorno a lui sarebbe caduto.\nFrancis torna a casa: Gustav ha festeggiato da solo e si \u00e8 addormentato su un libro di archeologia e qui un'illustrazione colpisce il protagonista. Un dipinto dell'antico Egitto che raffigura un gatto, un gatto identico alla sua misteriosa amante. E d'un tatto Francis ricorda anche qualcos'altro. Quel Mendel... s\u00ec, chi era? basta consultare l'enciclopedia di Gustav per saperlo. Genetica, s\u00ec... qualcuno che sta applicando la genetica sui felini. E il nome del padrone di Pascal, dove l'ha gi\u00e0 visto? Ma certo, nel diario di Preterius! Come un lampo la verit\u00e0 colpisce Francis: ora lui sa chi \u00e8 l'assassino e perch\u00e9 ha fatto tutto. E corre a casa sua.\nFrancis non ci mette molto a scoprire sul computer del colpevole tutti i dati che lo incriminano. \u00c8 tutto presente nel suo database, compreso l'elenco dei gatti del quartiere e la loro fine. S\u00ec, perch\u00e9 l'assassino \u00e8 Pascal. Lui \u00e8 Claudandos, il gatto sul quale Preterius si era accanito con i suoi crudeli esperimenti. Ed \u00e8 lo stesso Pascal/Claudandus a confessare. Perch\u00e9 l'assassino non nascondeva pi\u00f9 le vittime? Perch\u00e9 era invecchiato e non ce la faceva pi\u00f9 a trascinarle fino alle catacombe! Ma cos'era successo davvero a Claudandus? Perch\u00e9 da vittima si era trasformato in carnefice?\nQuando lui era arrivato da Preterius era un gatto randagio giovane e ottimista, che amava la vita, amava correre tra i prati, cantare al chiar di luna e corteggiare le gattine, e vedeva tutto in rosa. Scoprire cosa accadeva in quel laboratorio lo aveva sconvolto, ma man mano che subiva sulla propria pelle quelle torture qualcosa era cambiato in lui. La sofferenza era diventata odio. Una sera, non potendone pi\u00f9, aveva deciso di parlare a Preterius, ormai folle, contravvenendo alla legge che vieta categoricamente agli animali Inviolati di parlare con gli umani Impuri. Lui invece gli aveva parlato con parole umane, l'aveva convinto a farlo uscire dalla gabbia, quindi l'aveva ucciso azzannandolo alla gola. Aveva liberato gli altri gatti ed era svenuto. Il giorno dopo era stato ritrovato dal suo attuale padrone, che era stato uno dei collaboratori di Preterius. Era stato curato ed era guarito. Ma solo nel corpo, non nello spirito. Dentro di s\u00e9 aveva cominciato a elaborare un piano: creare una razza di gatti nuova, ma antica, una razza di gatti primordiale, selvatica come quella che ancora dominava nell'antico Egitto, che un giorno si sarebbe ribellata all'uomo cancellandolo dalla faccia della Terra. L'unico che l'aveva appoggiato era stato Jocker, che poi gli aveva chiesto di ucciderlo per paura di essere scoperto da Francis e tradire la causa.\nI gatti erano stati selezionati in base a caratteristiche ottimali, e quelli non selezionati che cercavano di accoppiarsi o di avere cuccioli con quelli della nuova razza, la cui purezza doveva essere mantenuta perch\u00e9 il progetto avesse successo, venivano uccisi. Ai gatti della nuova razza veniva insegnato a non mescolarsi con gli altri gatti e a odiare gli uomini. Avrebbero dovuto solo fingersi dolci e amorevoli con loro fino al giorno della vendetta.\nMa ora Pascal \u00e8 anziano e malato, non gli resta molto da vivere, e desidera che Francis, con la sua intelligenza, raccolga la sua eredit\u00e0, che porti avanti il suo progetto di vendetta.\nFrancis non ci sta, lui non vuole prendere parte a questa follia, non vuole uccidere i suoi simili, ma soprattutto sa che ci sono anche uomini buoni. Come Gustav, per esempio, il cui amore per il felino \u00e8 sincero e incondizionato, e ampiamente ricambiato.\nPascal s'infuria e aggredisce Francis, ma nella colluttazione il computer cade in terra e le scintille appiccano un incendio. Pascal viene colpito mortalmente e spira. Nella vita di Pascal/Claudandus c'\u00e8 stata tantissima sofferenza, lui non riusciva a vedere il bene, solo il buio. Ma non era sempre stato cos\u00ec, lui una volta era un gatto buono, che amava la vita, \u00e8 stato l'uomo a cambiarlo e a fargli perdere la sua innocenza.\nLa storia si conclude con Francis che torna a casa ferito e viene curato con amore da Gustav; la nuova razza (inclusa la bella ammaliatrice incontrata da Francis), rimasta senza capo, perde il suo alone di mistero e si mescola finalmente agli altri gatti e Isaia viene convinto ad abbandonare le tetre catacombe e lo affidano alle amorevoli cure di un oste.\nFrancis finisce di meditare sulla triste sorte di Pascal, torturato al punto da perdere l'innocenza. Quell'innocenza che tutti gli animali hanno e che gli uomini hanno perduto. Ma se \u00e8 vero che anche gli uomini in fondo sono animali, allora un po' d'innocenza debbono averla anche loro. Ed \u00e8 in quella che Francis spera per poter vivere tutti insieme, in pace."}
{"id": "3915898", "revid": "287204", "url": "https://it.wikipedia.org/wiki?curid=3915898", "title": "Stewart SF3", "text": "La Stewart SF3 \u00e8 una vettura di Formula 1, con cui la scuderia Stewart Grand Prix affronta il campionato 1999.\nQuesta \u00e8 l'ultima monoposto della squadra inglese, prima di cedere la gestione di questa alla Jaguar dal 2000.\nStagione.\nVenne confermato Rubens Barrichello come prima guida, mentre come secondo pilota venne ingaggiato l'esperto Johnny Herbert, proveniente dalla . \nLa SF3 si dimostr\u00f2 una vettura nettamente pi\u00f9 competitiva della progenitrice, anche in virt\u00f9 del un nuovo motore Cosworth CR1 fornito dalla Ford.\nQuella del 1999 fu la migliore stagione nella storia della Stewart: la SF3 fin dalla prima gara cominci\u00f2 a marcare punti con una certa regolarit\u00e0, riuscendo a lottare spesso per le prime posizioni. Il primo podio arriv\u00f2 gi\u00e0 alla terza gara stagionale a Imola grazie a Barrichello, che si ripet\u00e9 a Magny-Cours dove conquist\u00f2 anche la prima e unica pole position nella storia del team; al N\u00fcrburgring poi, complici i numerosi ritiri avversari, Herbert riusc\u00ec a ottenere anche un'insperata vittoria, che fu la prima e unica del team, completata da un altro terzo posto del pilota paulista. Questi risultati, sommati ad altri piazzamenti a punti, garantirono alla squadra il quarto posto tra i costruttori, dietro solo all'iridata , alla del campione del mondo Mika H\u00e4kkinen e alla , e davanti alle blasonate e ; nel campionato piloti invece il brasiliano e il britannico chiusero rispettivamente 7\u00b0 e 8\u00b0."}
{"id": "3915900", "revid": "502559", "url": "https://it.wikipedia.org/wiki?curid=3915900", "title": "Isola amministrativa", "text": "Unisola amministrativa \u00e8 una parte del territorio comunale circondata interamente dal territorio di altro o altri comuni o, pi\u00f9 in generale, una parte del territorio appartenente ad una entit\u00e0 di una suddivisione amministrativa (es. provincia, comunit\u00e0 montana, arrondissement, comarca) disgiunta dal corpo principale dell'entit\u00e0 stessa e circondata da altre entit\u00e0 amministrative di tale suddivisione.\nCaratteristiche.\nPer ISTAT le isole amministrative sono definite come \"parti di territorio comunale circondate interamente dal territorio di altro o altri Comuni\". Nelle elaborazioni censuarie esse sono classificate tra le \"aree speciali\", e in quanto tali ad esse viene attribuito un nome ed un codice numerico.\nLa parte del territorio comunale che contiene la sede Comunale viene invece considerata quella \"principale\".\nSempre a livello di geografia amministrativa viene invece definita \"isola marina\" una \"parte del territorio comunale circondata interamente dall'acqua\". Ad esempio l'Isola dei Topi, pur essendo una porzione disgiunta dal corpo principale del comune elbano di Rio Marina, non ne \u00e8 isola amministrativa essendo circondata non da altri comuni ma dal mare. Le isole lacustri o quelle fluviali non costituiscono invece generalmente isole amministrative. Questo perch\u00e9 il loro territorio non \u00e8 di norma disgiunto dal corpo principale del comune di appartenenza, dato che i confini dei comuni rivieraschi si prolungano fino a suddividere tra questi comuni la superficie dei corpi d'acqua interni e le eventuali isole in essi contenute.\nTopograficamente le isole amministrative sono un tipo particolare di exclave, costituite non da una porzione di stato sovrano interamente compresa all'interno di un altro Stato, ma di territori appartenenti a entit\u00e0 amministrative di livello inferiore a quello statale.\nIsole amministrative di livello sovra-comunale.\nUn territorio disgiunto di una provincia viene considerato isola amministrativa se costituisce \"parte del territorio provinciale circondata interamente dal territorio di altre Province\", per una comunit\u00e0 montana se \u00e8 \"parte del territorio della Comunit\u00e0 montana circondata interamente dal territorio di Comuni non appartenenti alla Comunit\u00e0 montana\" e cos\u00ec via.\nEsempi di isole amministrative.\nLiechtenstein.\nI comuni del Liechtenstein possiedono numerose isole amministrative gli uni all'interno degli altri; ad esempio\nMongolia.\nIl comune di Ulan Bator \u00e8 suddiviso in tre parti, due delle quali sono isole amministrative circondate dalla provincia del T\u00f4v."}
{"id": "3915901", "revid": "767487", "url": "https://it.wikipedia.org/wiki?curid=3915901", "title": "Ronald Spelbos", "text": ""}
{"id": "3915905", "revid": "1272592", "url": "https://it.wikipedia.org/wiki?curid=3915905", "title": "Fede (nome)", "text": "Origine e diffusione.\nRiprende semplicemente il termine italiano \"fede\", etimologicamente derivato dal latino \"fidere\", \"fidarsi\"; veniva imposto alle figlie dei primi cristiani in virt\u00f9 del suo significato, che \u00e8 lo stesso dei nomi Vera e Iman.\nIl nome era portato da Fede, una divinit\u00e0 della mitologia romana, da cui prende il nome anche l'asteroide 37 Fides. Non \u00e8 infrequente che \"Fede\", inoltre, sia usato come diminutivo sia maschile che femminile per i prenomi Federico, Federica e Fedele.\nVa notato che il nome \"Fay\", anche se pu\u00f2 costituire un ipocoristico della forma inglese \"Faith\", ha un'origine indipendente. \"Faith\", inoltre, \u00e8 uno dei vari prenomi richiamanti una virt\u00f9 che i Puritani adottarono nel XVII secolo.\nOnomastico.\nL'onomastico si pu\u00f2 festeggiare il 6 ottobre in memoria di santa Fede di Agen, martire in Francia. Con questo nome si ricorda anche una delle figlie di santa Sofia, commemorata il 1\u00ba agosto oppure il 17 settembre."}
{"id": "3915907", "revid": "3115", "url": "https://it.wikipedia.org/wiki?curid=3915907", "title": "Mino Blunda", "text": "Biografia.\nInizi\u00f2 nel 1950 a collaborare da Trapani con il quotidiano L'Ora fino al 1953. Fu poi consigliere comunale a Paceco e consigliere alla provincia di Trapani.\nLa sua attivit\u00e0 di scrittore si rivel\u00f2 in modo improvviso, nel 1973, quando vinse il Premio Pirandello con la commedia \"L'inglese ha visto la bifora\", sua opera prima. La giuria era composta, tra gli altri, da Sandro D'Amico, Natalia Ginzburg, Leonardo Sciascia, Roberto De Monticelli, Luigi Squarzina, Giorgio Zampa. Il regista Carlo Quartucci mise poi in scena l'opera teatrale per la seconda rete Rai. Negli anni Cinquanta, Blunda aveva collaborato col quotidiano di Palermo L'Ora. Assunse, nel tempo, anche vari incarichi pubblici e politici in Sicilia, nelle province di Trapani e di Palermo. Fu anche in forza presso la Soprintendenza Archivistica del capoluogo siciliano, dove pot\u00e9 consultare e studiare antichi documenti di cui si serv\u00ec per scrivere alcuni suoi testi. Negli anni Settanta, visse anche a Berlino Ovest. Diversi suoi lavori (anche con la regia di Michele Perriera) furono trasmessi dalla Rai, per la quale cur\u00f2, nel 1975, anche la traduzione di un'opera di Gogol', \"Il matrimonio\". \nAll'interno de \"Le giornate delle arti\" a Erice, nel 1987 fu portata per la prima volta sul palcoscenico la sua opera \"Oggetto: autorizzazione spesa x servizio cattura cani randagi\" (con la regia di Piervittorio Demitry), nel 1992 cur\u00f2 con Carlo Quartucci la \"mise en espace\" dell'atto unico \"Per la potenza del vapore e la rapidit\u00e0 dell'elettrico\". Nel 1976, con la commedia \"Operate col chiodo nell'orecchio\" ottenne il Premio nazionale Antonello da Messina. Fu tra i fondatori, con Carlo Quartucci, Carla Tat\u00f2, Rudi Fuchs, Jannis Kounellis, Giulio Paolini, Germano Celant, Massimo Coen e altri, de \"La Zattera di Babele\", un \u201ccenacolo\u201d di artisti di varie parti del mondo che avevano eletto prima il paese di Genazzano ed in seguito il borgo medievale di Erice come base di progetti artistici e culturali di respiro europeo. Nella stessa cittadina, dal 1989 al 1993, diresse il \"Teatro della Vetta\". Molto stimato da Roberto Calasso, \u00e8 stato un autore molto riservato e lontano dai riflettori.\nFu anche assessore alla cultura al comune di Paceco. Il regista iraniano Nosrat Panahi Nejad gli ha dedicato il docufilm \"Mino Blunda \u201cl\u2019inglese ha visto la bifora\u201d Ritratto di un drammaturgo\""}
{"id": "3915912", "revid": "80598", "url": "https://it.wikipedia.org/wiki?curid=3915912", "title": "Carlos Rico", "text": "Biografia.\nFiglio d'arte, suo padre \u00e8 stato un attore e cantante argentino, Guillermo Rico, anche componente del gruppo \"Los Cinco Grandes del Buen Humor\".\nComincia la sua carriera musicale negli anni '60, dopo aver abbandonato i suoi studi d'architettura.\nLa prima apparizione televisiva fu nel 1963 in \"S\u00e0bados Circulares\", programma televisivo condotto da Pippo Mancera su \"Canale 9\"; partecipa inoltre ad altri programmi televisivi, come \"Show de Raul Astor\".\nFirma il suo primo contratto discogr\u00e0fico nel 1963 con la Philips Records; nel 1965 passa poi alla Columbia Records.\nSi presenta durante tutto l'anno 1964 in \" Sabados Continuados \" il programma di Antonio Carrizo in canale 7.\nNel 1966 si trasferisce in Spagna dove risiede per un anno e mezzo, partecipando ad alcuni programmi musicali su TVE e ad \"Antena Infantil\", un programma per bambini per cui scrive le canzoni e si presenta come \"El Trovador\".\nAlla fine del 1967 si sposta a Milano e firma un contratto con la Miura, etichetta per cui registra un LP con canzoni di sua composizione intitolato \"Se vuoi gridare grida\" ed alcuni 45 giri.\nCon \"Gioca bambino\" partecipa al Festivalbar 1970 nella \"serie Rosa\" (cio\u00e8 i Big); nello stesso periodo partecipa alla trasmissione televisiva di Renzo Arbore \"Per voi giovani\".\nCantautore raffinato \u00e8 inoltre eccezionale traduttore e interprete delle canzoni di Francesco De Gregori.\nHa pubblicato ultimamente parte della sua produzione sulle principali reti di musica online.\nSoundCloud YouTube Spotify\nRitorna poi in Argentina, dove continua l'attivit\u00e0.\nhttps://soundcloud.com/carlos-rico-400139262"}
{"id": "3915913", "revid": "101260", "url": "https://it.wikipedia.org/wiki?curid=3915913", "title": "Version control system", "text": ""}
{"id": "3915914", "revid": "101260", "url": "https://it.wikipedia.org/wiki?curid=3915914", "title": "VCS", "text": ""}
{"id": "3915915", "revid": "101260", "url": "https://it.wikipedia.org/wiki?curid=3915915", "title": "Sistema di controllo versioni", "text": ""}
{"id": "3915916", "revid": "101260", "url": "https://it.wikipedia.org/wiki?curid=3915916", "title": "Controllo versioni", "text": ""}
{"id": "3915919", "revid": "1494169", "url": "https://it.wikipedia.org/wiki?curid=3915919", "title": "Fides (disambigua)", "text": ""}
{"id": "3915927", "revid": "1573940", "url": "https://it.wikipedia.org/wiki?curid=3915927", "title": "Rattus sanila", "text": "Rattus sanila () \u00e8 un roditore della famiglia dei Muridi endemico dell'isola della Nuova Irlanda, Arcipelago di Bismarck.\nDescrizione.\nRoditore di grandi dimensioni, conosciuto soltanto da resti ossei sub-fossili. I molari sono grandi e larghi con una struttura delle cuspidi molto complessa. Il diastema \u00e8 pi\u00f9 lungo rispetto alle altre specie del genere \"Rattus\". \nDistribuzione e habitat.\nQuesta specie \u00e8 conosciuta soltanto dal ritrovamento di 7 mandibole e da alcune arcate dentarie risalenti a circa 3.000 anni fa avvenuto sull'isola della Nuova Irlanda, nell'Arcipelago di Bismarck.\nProbabilmente sopravvive ancora nelle foreste primarie.\nStato di conservazione.\nQuesta specie non \u00e8 ancora stata valutata dalla IUCN."}
{"id": "3915928", "revid": "1543377", "url": "https://it.wikipedia.org/wiki?curid=3915928", "title": "Queensland Open 1991 - Singolare femminile", "text": "Il tabellone singolare femminile del Queensland Open 1991, torneo di tennis che faceva parte del WTA Tour nell'ambito del WTA Tour 1991, \u00e8 stato vinto da Helena Sukov\u00e1 (tds n. 2). In finale ha sconfitto Akiko Kijimuta con il punteggio di 6-4, 6-3."}
{"id": "3915930", "revid": "63756", "url": "https://it.wikipedia.org/wiki?curid=3915930", "title": "Province della Prussia", "text": "Le Province della Prussia costituivano la principale divisione amministrativa della Prussia. A seguito della dissoluzione del Sacro Romano Impero nel 1806 e dopo il Congresso di Vienna del 1815, i vari principati della Germania ottennero la sovranit\u00e0 nominale, ma il processo di riunificazione che culmin\u00f2 con la creazione dell'Impero tedesco nel 1871 produsse una nazione che era costituita da vari territori e stati, dominati da uno di questi: il Regno di Prussia. Le Province prussiane coprivano circa il 60% del territorio dell'Impero tedesco; la persona nominata a capo di ogni provincia era l\"'Oberpr\u00e4sident\". Ogni provincia aveva anche una dieta provinciale (Provinziallandtag in tedesco) e le province erano ulteriormente suddivise in \"Regierungsbezirke\".\nLa Prussia nella Confederazione germanica.\nLa Confederazione germanica fu creata con il Congresso di Vienna nel 1815 e il Regno di Prussia ne fu membro fino alla sua dissoluzione nel 1866, a seguito della guerra austro-prussiana.\nLe province del Regno di Prussia erano:\nLa Prussia nell'Impero tedesco.\nLa fine della guerra austro-prussiana pose fine anche alle aspirazioni del grande stato unificato consistente sia della Germania che dell'Impero austriaco. Fu invece creata la Confederazione Tedesca del Nord sotto la leadership prussiana, e dopo la guerra franco-prussiana fu proclamato l'Impero tedesco nel 1871, che si sciolse poi nel 1918 dopo la prima guerra mondiale. Dal 1875 in avanti le province furono autorit\u00e0 che esercitavano il governo degli affari interni regionali attraverso rappresentanti delegati da ogni contea rurale o urbana (Landkreis e Stadtkreis), costituendo la dieta provinciale (Provinziallandtag) con un mandato di 6 anni. I delegati eleggevano un capo dell'auto-amministrazione, il Landesdirektor con un mandato da 6 a 12 anni), e un governo provinciale (Provinzialausschuss), oltre a parte dell'amministrazione reale prussiana, che supervisionava, a livello provinciale, le municipalit\u00e0 che si autogovernavano, ma anche le contee e i governatorati (Regierungsbezirk). Per questo scopo, il ministro degli affari interni prussiani nominava un presidente superiore (Oberpr\u00e4sident) per ogni provincia, che assolveva il suo compito insieme a un consiglio provinciale (Provinzialrat) nominato dal governo prussiano.\nLa Prussia nella Repubblica di Weimar.\nDopo la caduta dell'Impero tedesco il Regno di Prussia fu ricostituito con governo repubblicano come Libero Stato di Prussia. Dovette cedere virtualmente tutto il territorio appartenente alle province di Posen e della Prussia Occidentale al neonato stato della Polonia, e al Mandato della Societ\u00e0 delle Nazioni della Citt\u00e0 Libera di Danzica. Aree minori erano state cedute al Belgio (i Cantoni orientali), alla Cecoslovacchia (Regione di Hlu\u010d\u00edn, l'ex Slesia), alla Danimarca (Jutland meridionale, l'ex Schleswig-Holstein), al Mandato della Societ\u00e0 delle Nazioni del Territorio di Memel, l'ex Prussia Orientale, alla Polonia (l'Alta Slesia orientale, l'ex Provincia della Slesia), e alla Saar, l'ex Provincia del Reno. La Prussia e le sue province continuarono formalmente ad esistere nonostante il controllo politico fu poi preso dal Partito Nazionalsocialista Tedesco dei Lavoratori, a seguito della sua presa del potere del 1933. Sia la Prussia che la Germania nazista furono poi disciolte dopo la fine della seconda guerra mondiale nel 1945."}
{"id": "3915932", "revid": "124931407", "url": "https://it.wikipedia.org/wiki?curid=3915932", "title": "Chiesa di Santa Maria Prothospataris", "text": "La chiesa di Santa Maria Prothospataris \u00e8 una chiesa situata all'interno del centro storico di Crotone nel quartiere Pescheria, in via Giuseppe Suriano.\nStoria.\nPiccola chiesa situata all'interno dell'ex quartiere ebraico del centro storico di Crotone nel rione Pescheria, in via Giuseppe Suriano, venne edificata agli inizi del Cinquecento e prese il nome dalla nobile famiglia dei Prothospataris (di origine greca) e divenne parrocchia attiva dal 1525.\nTra il 1577 ed il 1579 la chiesa risult\u00f2 gi\u00e0 sotto giuspatronato regio.\nDopo esser stata \"dismessa\" per un periodo relativamente lungo, sotto Carlo III di Borbone, la parrocchia torn\u00f2 a poter riprendere le funzioni parrocchiali. \nNel 1777 la chiesa aveva due altari: una dedicata a san Luigi Gonzaga e un'altra a san Gaetano.\nNel 1960 la chiesa venne restaurata; furono inoltre asportati i due altari laterali e i dipinti raffiguranti i titolari."}
{"id": "3915935", "revid": "729019", "url": "https://it.wikipedia.org/wiki?curid=3915935", "title": "Linea C4 (Cercan\u00edas di Madrid)", "text": "La linea C4 delle Cercan\u00edas di Madrid collega la stazione di Parla con le stazioni di Colmenar Viejo o Alcobendas-San Sebasti\u00e1n de los Reyes. La linea \u00e8 stata inaugurata nel 1981.\nLa stazione, oltre a Madrid, serve anche le citt\u00e0 di Parla, Getafe, Tres Cantos, Colmenar Viejo, Alcobendas e San Sebasti\u00e1n de los Reyes. Quest'ultima citt\u00e0 ha la stazione presso Alcobendas.\nStoria della linea.\nLa linea \u00e8 stata inaugurata nel 1981 con il primo tratto tra Atocha e Parla, sui binari dell'antica linea Madrid-Ciudad Real. Contemporaneamente, viene inaugurata la stazione di Getafe Sector 3.\nNel 1994, la stazione di Parla viene spostata verso il centro del comune omonimo.\nNel 2000, la stazione di superficie di Getafe Centro viene sostituita da una stazione sotterranea con lo stesso nome. L'operazione infrastrutturale \u00e8 dovuta ai lavori di costruzione della Metrosur.\nNel 2008, la linea, attraversando il passante tra Atocha e Chamart\u00edn, assorbe buona parte delle linee C1, C7 e C10 sino ai capolinea attuali (Colmenar Viejo e Alcobendas-San Sebasti\u00e1n de los Reyes).\nNel 2009, entra in servizio la stazione di Sol."}
{"id": "3915944", "revid": "1573940", "url": "https://it.wikipedia.org/wiki?curid=3915944", "title": "Melomys arcium", "text": "Melomys arcium () \u00e8 un roditore della famiglia dei Muridi endemico dell'isola di Rossel, Nuova Guinea sud-orientale.\nDescrizione.\nDimensioni.\nRoditore di piccole dimensioni, con la lunghezza della testa e del corpo di 138\u00a0mm, la lunghezza della coda di 127\u00a0mm, la lunghezza del piede di 28\u00a0mm e la lunghezza delle orecchie di 18\u00a0mm.\nAspetto.\nLe parti superiori sono brune opache, mentre le parti ventrali sono bianco-giallastre opache. La coda \u00e8 pi\u00f9 corta della testa e del corpo, \u00e8 uniformemente scura ed \u00e8 ricoperta da 12-13 anelli di scaglie per centimetro, corredata ciascuna da 3 peli.\nBiologia.\nComportamento.\n\u00c8 una specie arboricola.\nDistribuzione e habitat.\nQuesta specie \u00e8 endemica dell'isola Rossel, al largo della costa sud-orientale della Nuova Guinea.\nVive tra 50 e 700 metri di altitudine.\nStato di conservazione.\nLa IUCN Red List, considerata la mancanza di informazioni recenti sullo stato della popolazione, i requisiti ecologici e le eventuali minacce, classifica \"M.arcium\" come specie con dati insufficienti (DD)."}
{"id": "3915946", "revid": "287204", "url": "https://it.wikipedia.org/wiki?curid=3915946", "title": "Grande grande amore", "text": ""}
{"id": "3915948", "revid": "599013", "url": "https://it.wikipedia.org/wiki?curid=3915948", "title": "Jim McCalliog", "text": "Ha segnato il terzo gol a Wembley nel 1967 contro l'Inghilterra, campione del mondo, nella partita vinta dalla sua Scozia per 3-2.\nCarriera.\nClub.\nInizia la sua carriera nelle giovanili del Leeds United. Nel 1963, viene ingaggiato dal Chelsea ma, trova poco spazio, nonostante le 2 reti realizzate in campionato. Nel 1965, approda quindi allo Sheffield Wednesday per \u00a337,500, squadra nella quale si consacra e gioca con costanza. Ottiene con essa la finale di FA Cup nel 1966 persa contro l'Everton. Questi sono anche gli anni in cui viene notato dalla nazionale di calcio scozzese. Nella stagione 1969-1970, passa al Wolverhampton Wanderers, squadra rivale dello Sheffield. Anche con la maglia dei \"Lupi\" gioca e segna con discreta frequenza. In 5 stagioni toccher\u00e0 quota 32 reti in campionato in 163 partite con una media realizzativa di 1 gol ogni 5 partite. Raggiunge inoltre la storica finale di Coppa Uefa 1972 nel derby inglese contro il Tottenham Hotspur, persa per 2-3 (tra andata e ritorno), nella quale fa sia da capitano che da goleador, segnando il gol del momentaneo pareggio al 72' minuto nella partita d'andata finita poi 1-2 per gli avversari. Nel 1974, per la stagione di Second Division 1974-1975 viene acquistato dai \"red devils\" del Manchester United con i quali vince il campionato e viene promosso nella First Division sotto la guida di mister Tommy Docherty, gi\u00e0 suo allenatore ai tempi del Chelsea. Nella stagione successiva cambia ancora club, il Southampton infatti, lo ingaggia acquistandolo per \u00a345,000 dalla squadra di Manchester. Esordisce con la nuova maglia il 15 febbraio 1975 in trasferta contro l'Oldham. Nel 1976 riesce vincere l'FA Cup, col successo esterno per 0-1 del Southampton proprio sul Manchester United. Nel 1977, prova l'esperienza statunitense, firmando per i Chicago Sting. Gioca 19 partite rimanendo a secco di reti. Ritorna quindi in Europa, lontano per\u00f2 dalla Gran Bretagna dove aveva giocato sin dall'inizio e prova una breve esperienza come allenatore-giocatore nel Lyn Oslo, in Norvegia. Ripete la stessa esperienza di coach e calciatore allo stesso tempo, anche nella stagione 1978-1979, ritornando in Inghilterra con la maglia del Lincoln City chiudendo con essa la sua carriera da atleta.\nNel marzo del 1990 prova anche l'esperienza come allenatore per l'Halifax Town.\nNazionale.\nIl suo esordio con la maglia della Scozia \u00e8 proprio nella partita che l'ha reso famoso al Wembley Stadium, il 15 aprile 1967. Realizza lo storico 3-2 contro i freschi campioni del mondo inglesi, sua unica rete nelle 5 partite con la nazionale maggiore.\nRappresenta inoltre la Scozia nell'Under-23 siglando 3 gol in 2 partite."}
{"id": "3915949", "revid": "278670", "url": "https://it.wikipedia.org/wiki?curid=3915949", "title": "Aufhebung", "text": ""}
{"id": "3915953", "revid": "767487", "url": "https://it.wikipedia.org/wiki?curid=3915953", "title": "Tyge", "text": "Origine e diffusione.\nSi tratta di una forma moderna dell'antico danese \"Tyki\", a sua volta da \"T\u00f3ki\", un nome norreno che costituiva un ipocoristico di altri nomi teoforici riferiti al dio Thor, come ad esempio \"\u00de\u00f3rketill\". Il nome gode di una certa fama per essere stato portato da Tycho Brahe (propriamente \"Tyge Brahe\"), il celebre astronomo danese; va notato, per\u00f2, che alcune fonti considerano \"Tycho\" una forma latinizzata di \u03a4\u03c5\u03c7\u03c9\u03bd (\"Tychon\"), nome greco corrispondente all'italiano Ticone.\nOnomastico.\nIl nome \u00e8 adespota, cio\u00e8 non \u00e8 portato da alcun santo, quindi l'onomastico ricade il 1\u00ba novembre, per la festivit\u00e0 di Ognissanti."}
{"id": "3915955", "revid": "47767", "url": "https://it.wikipedia.org/wiki?curid=3915955", "title": "Tyko", "text": ""}
{"id": "3915956", "revid": "47767", "url": "https://it.wikipedia.org/wiki?curid=3915956", "title": "Tygo", "text": ""}
{"id": "3915957", "revid": "767487", "url": "https://it.wikipedia.org/wiki?curid=3915957", "title": "Ticone", "text": "Origine e diffusione.\nDeriva dall'antico nome greco \u03a4\u03c5\u03c7\u03c9\u03bd (\"Tychon\"); secondo alcune fonti sarebbe basato sul verbo \u03c4\u03c5\u03b3\u03c7\u03b1\u03bd\u03c9 (\"tynchano\", \"colpire nel segno\", \"avere successo\"), mentre altre lo riconducono al termine \u03c4\u03c5\u03c7\u03b7 (\"tyche\", \"fortuna\").\nNella mitologia greca, Ticone era una divinit\u00e0 associata a Priapo, nonch\u00e9 un epiteto di Ermes; il nome tuttavia \u00e8 ricordato principalmente per essere stato portato da san Ticone, un vescovo cipriota che lavor\u00f2 per estirpare il culto di Afrodite dall'isola. La diffusione in Italia, dipendente proprio dalla fama di tale santo, \u00e8 comunque molto scarsa.\nOnomastico.\nL'onomastico si pu\u00f2 festeggiare in memoria del gi\u00e0 citato san Ticone, vescovo di Amatunte di Cipro e patrono dei panettieri, commemorato il 16 giugno."}
{"id": "3915962", "revid": "1573940", "url": "https://it.wikipedia.org/wiki?curid=3915962", "title": "Melomys bannisteri", "text": "Melomys bannisteri () \u00e8 un roditore della famiglia dei Muridi endemico dell'Isola di Kai Besar, nelle Isole Molucche.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 111,6 e 114,5\u00a0mm, la lunghezza della coda tra 106,4 e 117,6\u00a0mm, la lunghezza del piede tra 23,2 e 25,5\u00a0mm, la lunghezza delle orecchie tra 12,8 e 15,1\u00a0mm e un peso fino a 61.5\u00a0g.\nAspetto.\nLe parti superiori sono bruno-rossastre, i fianchi sono giallo-brunastri, mentre le labbra e le parti ventrali sono bianche. Il dorso delle zampe e le guance sono color crema. Le orecchie sono ricoperte di peli bruno-rossastri. Le vibrisse sono nere e lunghe fino a 40\u00a0mm. La coda \u00e8 lunga circa come la testa ed il corpo, bruno-grigiastra sopra e pi\u00f9 chiara sotto, ricoperta da 11-12 anelli di scaglie per centimetro, ognuna corredata da 3 peli.\nBiologia.\nComportamento.\n\u00c8 una specie arboricola.\nDistribuzione e habitat.\nQuesta specie \u00e8 endemica dell'isola di Kai Besar, nelle Isole Molucche centrali. Probabilmente \u00e8 presente anche nella vicina isola di Taam.\nVive nelle foreste umide tropicali fino a 500 metri di altitudine.\nStato di conservazione.\nLa IUCN Red List, considerato l'areale limitato ad una sola localit\u00e0 e l'intensivo disboscamento a cui \u00e8 soggetta, classifica \"M.bannisteri\" come specie in pericolo (EN)."}
{"id": "3915969", "revid": "1573940", "url": "https://it.wikipedia.org/wiki?curid=3915969", "title": "Melomys bougainville", "text": "Melomys bougainville () \u00e8 un roditore della famiglia dei Muridi diffusa su alcune delle isole Salomone.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 135 e 149\u00a0mm, la lunghezza della coda tra 135 e 140\u00a0mm, la lunghezza del piede tra 23,9 e 27,3\u00a0mm, la lunghezza delle orecchie tra 12,9 e 14,3\u00a0mm e un peso fino a 86\u00a0g.\nAspetto.\nIl colore delle parti dorsali \u00e8 rosso-giallastro brillante. Le guance, i fianchi e le zampe hanno riflessi color cannella, mentre le parti ventrali, le labbra, la gola e le parti interne degli arti sono bianco- giallastre o avorio. Le mani e i piedi sono bianco-crema, con una striscia scura che si estende sul dorso. I piedi sono molto larghi. Le orecchie sono piccole e rotonde. La coda \u00e8 pi\u00f9 corta della testa e del corpo, \u00e8 praticamente priva di peli, con circa 16 anelli di scaglie per centimetro, disposte a mosaico e leggermente sporgenti. La parte terminale dorsale \u00e8 liscia, e presumibilmente semi-prensile.\nBiologia.\nComportamento.\n\u00c8 una specie arboricola.\nRiproduzione.\nUna femmina che allattava un piccolo di circa 26 g \u00e8 stata catturata nel mese di marzo.\nDistribuzione e habitat.\nQuesta specie \u00e8 diffusa sull'isola di Bougainville, Buka e Choiseul, nelle Isole Salomone settentrionali. \nVive probabilmente in ambienti con la presenza umana, come campi coltivati e all'interno di case.\nStato di conservazione.\nLa IUCN Red List, considerata la mancanza di informazioni recenti sull'areale, lo stato della popolazione, le eventuali minacce nonch\u00e9 i dubbi sulla validit\u00e0 di specie distinta, classifica \"M.bougainville\" come specie con dati insufficienti (DD)."}
{"id": "3915976", "revid": "154893", "url": "https://it.wikipedia.org/wiki?curid=3915976", "title": "Arothron meleagris", "text": "Il pesce palla faraona (Arothron meleagris Lacep\u00e8de, 1798) \u00e8 un pesce del genere \"Arothron\" della famiglia dei Tetraodontidae.\nDescrizione.\nRaggiunge i 50 cm di lunghezza. Lo si pu\u00f2 trovare in due varianti di differente colore.\nHabitat e distribuzione.\n\u00c8 diffuso nell'Oceano Pacifico e nell'Oceano Indiano. Lo si ritrova occasionalmente nel commercio di pesci da acquario."}
{"id": "3915979", "revid": "119874938", "url": "https://it.wikipedia.org/wiki?curid=3915979", "title": "Dubai Tennis Championships 2012 - Singolare maschile", "text": "Il singolare maschile del Dubai Tennis Championships 2012 \u00e8 stato un torneo di tennis facente parte dell'ATP World Tour 2012.\nIl detentore del titolo era Novak \u0110okovi\u0107, ma \u00e8 stato sconfitto in semifinale da Andy Murray. In finale Roger Federer ha sconfitto Murray per 7-5, 6-4. Secondo titolo in stagione e quinto a Dubai per lo svizzero."}
{"id": "3915987", "revid": "1714743", "url": "https://it.wikipedia.org/wiki?curid=3915987", "title": "Marie-Christine del Belgio", "text": "Biografia.\n\u00c8 figlia di Leopoldo III del Belgio e della sua seconda moglie Mary Lilian Baels (nota come principessa di R\u00e9thy o sua altezza reale principessa Lilian del Belgio). I suoi fratelli sono il principe Alexandre del Belgio e la principessa Marie-Esm\u00e9ralda del Belgio. I suoi fratellastri includono re Baldovino I del Belgio, l'ex sovrano del Belgio re Alberto II e la principessa Giuseppina Carlotta del Belgio (granduchessa del Lussemburgo). I suoi nonni paterni erano il re Alberto I del Belgio e la regina Elisabetta Gabriella nata duchessa in Baviera; quelli materni Henri Baels ed Anne Marie de Visscher.\nI suoi padrini furono Re Baldovino I del Belgio e l'Infanta Maria Cristina di Spagna.\nSebbene all'ex Miss Baels non fu dato l'appellativo di Sua Maest\u00e0 con il prefisso di Regina del Belgio, lei ed i suoi bambini, incluso Marie-Christine, hanno ricevuto l'appellativo di Altezza Reale e Principe/Principessa del Belgio.\nIl 9 maggio 1962, ha ricevuto la sua Prima Comunione e Cresima, officiata dal Vescovo Fulton Sheen.\nIl suo primo matrimonio, con Paul Drucker (Toronto, Ontario, 1\u00ba novembre 1937\u00a0\u2013 1\u00ba aprile 2008) a Coral Gables, Contea di Miami-Dade, Florida, il 23 maggio 1981, dur\u00f2 40 giorni (anche se non furono formalmente divorziati fino al 1985); spos\u00f2 successivamente Jean-Paul Gourges a Westwood, Contea di Lassen, California, il 28 settembre 1989. L'attore americano James Coburn fu il testimone dello sposo al suo matrimonio con Jean-Paul Gourges.\nLa Principessa Marie-Christine ha lavorato come attrice a Los Angeles usando il suo terzo nome \"Daphn\u00e9\". Marie-Christine e suo marito vivono a San Diego in California.\nFigura controversa in Belgio, la principessa in passato ha affermato di essere stata violentata da adolescente e picchiata dalla madre. Ha vissuto una vita da jet-set, ma negli ultimi anni ha affermato di aver dilapidato il suo intero patrimonio. Quando fu ospite in una sede dell'ambasciata del Belgio all'estero, Marie-Christine rifiut\u00f2 di brindare a suo fratello Baldovino dicendo: \"Lui non \u00e8 il mio re\". Il 17 aprile 2007, in una rara intervista, ha detto \"l'abolizione della monarchia potrebbe rivelarsi vantaggiosa per il Belgio\".\nLa principessa nel corso degli anni mantenne sempre distanza dal resto della famiglia reale, infatti non partecip\u00f2 ai funerali n\u00e9 di suo fratello Baldovino I nel 1993, n\u00e9 di sua madre Mary Lilian Baels nel 2002, n\u00e9 della sorella Giuseppina Carlotta nel 2005, e nemmeno del fratello Alexandre nel 2009."}
{"id": "3915990", "revid": "117562857", "url": "https://it.wikipedia.org/wiki?curid=3915990", "title": "Distretto di Elbistan", "text": " \nIl distretto di Elbistan (in turco Elbistan il\u00e7esi) \u00e8 un distretto della provincia di Kahramanmara\u015f, in Turchia.\nAmministrazioni.\nAl distretto appartengono 10 comuni e 68 villaggi."}
{"id": "3915992", "revid": "1573940", "url": "https://it.wikipedia.org/wiki?curid=3915992", "title": "Melomys obiensis", "text": "Melomys obiensis () \u00e8 un roditore della famiglia dei Muridi endemico di alcune delle Isole Molucche settentrionali.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 123,2 e 128,5\u00a0mm, la lunghezza della coda tra 148,2 e 175\u00a0mm, la lunghezza del piede tra 26,7 e 29\u00a0mm, la lunghezza delle orecchie tra 14 e 17,2\u00a0mm e un peso fino a 74\u00a0g.\nAspetto.\nLa pelliccia \u00e8 densa, soffice e lanosa. Le parti superiori sono color argilla con riflessi fulvi sul capo e sul fondo-schiena e pi\u00f9 chiaro e giallastro lungo i fianchi. Le parti ventrali e la parte interna degli arti sono bianche, sebbene in alcuni esemplari \u00e8 limitata alla parte centrale dell'addome. Il muso \u00e8 bruno-grigiastro. Le orecchie sono corte, prive di peli e brune opache. Le zampe sono bianche o color carne e sono praticamente prive di peli. La coda \u00e8 pi\u00f9 lunga della testa e del corpo, \u00e8 scura sopra e pi\u00f9 chiara sotto. Sono presenti 14 anelli di scaglie per centimetro, corredata ciascuna da 3 peli.\nBiologia.\nComportamento.\n\u00c8 una specie arboricola. Alcuni individui sono stati catturati al suolo, tra le rocce e le felci lungo le sponde di un torrente.\nAlimentazione.\nSi nutre probabilmente di frutta del genere \"Piper aduncum\".\nRiproduzione.\nSono state osservate femmine gravide a gennaio.\nDistribuzione e habitat.\nQuesta specie \u00e8 diffusa sulle isole di Obi e Bisa, nelle Isole Molucche settentrionali.\nVive probabilmente in foreste secondarie e rigenerate, in giardini e campi agricoli.\nStato di conservazione.\nLa IUCN Red List, considerato che \u00e8 apparentemente comune all'interno del suo areale e sembra adattabile ad ogni tipo di habitat, classifica \"M.obiensis\" come specie a rischio minimo (LC)."}
{"id": "3915993", "revid": "767487", "url": "https://it.wikipedia.org/wiki?curid=3915993", "title": "Chi vuole uccidere Miss Douglas?", "text": "Chi vuole uccidere Miss Douglas? (\"The Seduction\") \u00e8 un film del 1982 con Morgan Fairchild e Andrew Stevens, scritto e diretto da David Schmoeller. La colonna sonora original \u00e8 di Lalo Schifrin. Il film venne commercializzato con lo slogan \"Sola ... impaurita ... in trappola come un animale\". Sebbene le recensioni per il film siano state principalmente negative e portarono alla candidatura a tre premi Razzie (tra cui due per la Fairchild), l'attrice vincitrice di premi Oscar, Bette Davis, fu un'ammiratrice di questo film e dopo averlo visto in televisione invi\u00f2 alla collega Morgan Fairchild una lettera di elogio per il suo lavoro.\nTrama.\nJamie Douglas \u00e8 una bella giornalista televisiva di successo a Los Angeles ed ha una relazione sentimentale stabile con Brandon. Derek \u00e8 un fotografo ossesso e psicopatico che la perseguita."}
{"id": "3916001", "revid": "1573940", "url": "https://it.wikipedia.org/wiki?curid=3916001", "title": "Melomys frigicola", "text": "Melomys frigicola () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo di 130\u00a0mm, la lunghezza della coda di 142\u00a0mm, la lunghezza del piede di 29\u00a0mm e la lunghezza delle orecchie di 14\u00a0mm.\nAspetto.\nLa pelliccia \u00e8 lunga, soffice e lanosa. Il colore del dorso \u00e8 grigio-brunastro con dei riflessi pi\u00f9 chiari sulla groppa, mentre le parti ventrali e le zampe sono color crema. La coda \u00e8 pi\u00f9 lunga della testa e del corpo, \u00e8 scura sopra, pi\u00f9 chiara sotto e ricoperta da circa 12 anelli di scaglie per centimetro, ognuna corredata da 3 peli.\nBiologia.\nComportamento.\n\u00c8 una specie arboricola.\nDistribuzione e habitat.\nQuesta specie \u00e8 diffusa nella parte centrale e centro-occidentale della cordigliera centrale della Nuova Guinea.\nVive in habitat modificati dall'uomo e nelle praterie tra 1.600 e 2.200 metri di altitudine.\nStato di conservazione.\nLa IUCN Red List, considerato la mancanza di reali minacce e la tolleranza al degrado nella qualit\u00e0 del proprio habitat, classifica \"M.frigicola\" come specie a rischio minimo (LC)."}
{"id": "3916005", "revid": "767487", "url": "https://it.wikipedia.org/wiki?curid=3916005", "title": "Tutti i racconti e i romanzi brevi di H.G. Wells", "text": "Tutti i racconti e i romanzi brevi \u00e8 una raccolta di racconti e di romanzi di fantascienza di H. G. Wells pubblicata nel 1966 dalla casa editrice Mursia e facenti parte della collana I grandi scrittori di ogni Paese divisa in 6 volumi pubblicati tra il 1966 e il 1981.\nCollana \"I grandi scrittori di ogni Paese\", pubblicazioni H.G. Wells.\nL'opera ripropone romanzi e racconti di Wells pubblicati tra il 1895 e il 1937.\nIndtroduzione e saggi sono curati da Ferdinando Ferrara, mentre le traduzioni sono di Renato Prinzhofer, Paolo Carta, Piccy Carabelli, Francesca Lauri, Maria Alice Puddu, Maria Grazia Giovagnoli Vancini e Lia Spaventa Filippi."}
{"id": "3916006", "revid": "287204", "url": "https://it.wikipedia.org/wiki?curid=3916006", "title": "Stale Solbakken", "text": ""}
{"id": "3916007", "revid": "62748", "url": "https://it.wikipedia.org/wiki?curid=3916007", "title": "The Seduction", "text": ""}
{"id": "3916011", "revid": "1573940", "url": "https://it.wikipedia.org/wiki?curid=3916011", "title": "Melomys howi", "text": "Melomys howi () \u00e8 un roditore della famiglia dei Muridi endemico dell'isola di Riama, Indonesia.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 111,5 e 112,2\u00a0mm, la lunghezza della coda tra 135,6 e 137,2\u00a0mm, la lunghezza del piede tra 26 e 27,2\u00a0mm, la lunghezza delle orecchie tra 15,2 e 15,5\u00a0mm e un peso fino a 73\u00a0g.\nAspetto.\nLe parti superiori sono fulve, la testa \u00e8 bruno-rossastra mentre la regione temporale \u00e8 grigio fumo. Le guance sono giallastre, i lati del muso dove sorgono le vibrisse, nere e lunghe fino a 45\u00a0mm, \u00e8 bianca e sono presenti degli anelli scuri intorno agli occhi. Le parti ventrali e la parte interna degli arti \u00e8 bianca. Le orecchie sono piccole e brunastre. Il dorso delle zampe posteriori \u00e8 giallo-brunastro. La coda \u00e8 pi\u00f9 lunga della testa e del corpo, scura sopra, grigio chiaro sotto e ricoperta da 11-13 anelli di scaglie per centimetro, ognuna corredata da 3 peli.\nBiologia.\nComportamento.\n\u00c8 una specie arboricola.\nDistribuzione e habitat.\nQuesta specie \u00e8 endemica dell'isola di Riama, un piccolo isolotto sabbioso lungo la costa occidentale dell'isola di Selaru, nelle Isole Tanimbar, Indonesia. Probabilmente \u00e8 presente anche sulle altre isole dell'arcipelago.\nVive probabilmente in habitat forestali e praterie fino a 200 metri di altitudine.\nStato di conservazione.\nLa IUCN Red List, considerata la mancanza di informazioni recenti sull'areale, lo stato della popolazione e le eventuali minacce, classifica \"M.howi\" come specie con dati insufficienti (DD)."}
{"id": "3916018", "revid": "290948", "url": "https://it.wikipedia.org/wiki?curid=3916018", "title": "Curva di polarizzazione", "text": ""}
{"id": "3916020", "revid": "31886", "url": "https://it.wikipedia.org/wiki?curid=3916020", "title": "Fonti letterarie della mitologia greca", "text": "Il \"corpus\" letterario della mitologia greca \u00e8 costituito da un numero elevato di fonti, giunte a oggi in maniera estremamente frammentaria. Pochissime opere sono conservate in maniera integrale, mentre di un numero elevato di opere si ha conoscenza solo indiretta, attraverso le sintesi dei grammatici di tutte le epoche, o grazie a corpose citazioni di altri autori del mondo classico e medievale. Nell'elenco che segue sono raccolti gli autori pi\u00f9 importanti di cui sono pervenuti dei frammenti significativi. Gli autori sono citati in ordine alfabetico, e suddivisi in tre categorie: fonti letterarie greche (senza distinzione tra et\u00e0 classica, alessandrina e tarda), latine e bizantine. \nTra le fonti importanti si deve ritenere anche la Suda, che non \u00e8 annoverata nell'elenco in quanto non attribuibile ad alcun autore."}
{"id": "3916021", "revid": "290948", "url": "https://it.wikipedia.org/wiki?curid=3916021", "title": "Elettrodo idealmente polarizzabile", "text": ""}
{"id": "3916022", "revid": "290948", "url": "https://it.wikipedia.org/wiki?curid=3916022", "title": "Elettrodo idealmente non polarizzabile", "text": ""}
{"id": "3916026", "revid": "290948", "url": "https://it.wikipedia.org/wiki?curid=3916026", "title": "Elettrodo polarizzabile", "text": ""}
{"id": "3916027", "revid": "290948", "url": "https://it.wikipedia.org/wiki?curid=3916027", "title": "Elettrodo non polarizzabile", "text": ""}
{"id": "3916029", "revid": "47539976", "url": "https://it.wikipedia.org/wiki?curid=3916029", "title": "Porta di San Frediano", "text": ""}
{"id": "3916040", "revid": "121771604", "url": "https://it.wikipedia.org/wiki?curid=3916040", "title": "Guerra Ferrari-Ford", "text": "Con la locuzione Guerra Ferrari-Ford si indica la profonda rivalit\u00e0 sportiva nelle gare automobilistiche intercorsa tra Henry Ford II, presidente dal 1945 della casa costruttrice statunitense Ford Motor Company, e il costruttore italiano Enzo Ferrari per la conquista del Campionato Mondiale Vetture Sport nella seconda met\u00e0 degli anni sessanta e la cui data di inizio \u00e8 generalmente indicata dai cronisti sportivi il 20 maggio 1963.\nIl contesto.\nConvinto che le vittorie sportive sarebbero state un'ottima pubblicit\u00e0 per la propria azienda, che all'inizio degli anni sessanta aveva a listino prodotti con un'immagine \"popolare\" (nell'accezione negativa del termine), Henry Ford II decise che la sua azienda si sarebbe dovuta confrontare con la concorrenza sui campi di gara. Pertanto nel 1962 appoggi\u00f2 la scuderia di Carroll Shelby nelle gare statunitensi, dove il team manager texano aveva dimostrato di poter battere le Chevrolet Corvette vendute ai team privati dalla rivale General Motors, scontrandosi anche con la Scuderia Ferrari nelle gare statunitensi valevoli per il mondiale per vetture sport e notando che la piccola e prestigiosa azienda italiana era molto pi\u00f9 vincente e godeva di ottima attenzione da parte della stampa, proprio quello a cui egli mirava.\nLa trattativa Ford-Ferrari.\nResosi conto del tempo e dei costi necessari a raggiungere il livello della Ferrari, su suggerimento di uno dei suoi dirigenti di punta, l'italoamericano Lee Iacocca, decise di acquistare la piccola casa italiana e farne il \"reparto corse\" della Ford e nel maggio del 1963 intavol\u00f2 le trattative con Enzo Ferrari tramite suoi emissari spediti a Maranello venendo rapidamente a un accordo sulla quasi totalit\u00e0 degli aspetti dell'acquisizione, che prevedeva la creazione di due societ\u00e0 distinte: una per la produzione delle vetture stradali, l'altra per l'attivit\u00e0 sportiva.\nEnzo Ferrari, all'epoca sessantacinquenne e senza un erede dopo la scomparsa nel 1956 del figlio Dino (deceduto a soli 24 anni per distrofia muscolare), accett\u00f2 le proposte per dare un futuro alla sua azienda, ma quando, dopo settimane di trattative, non riusc\u00ec ad ottenere la propria totale indipendenza nella condotta dell'attivit\u00e0 sportiva, coi negoziatori che gli confermavano che avrebbe dovuto sottoporre i suoi programmi all'approvazione della Ford, interruppe le trattative e mise alla porta i dirigenti americani.\nDopo la rottura, i due capitani d'azienda misero in campo, nel corso delle stagioni sportive che seguirono, tutte le loro risorse tecniche e le loro abilit\u00e0 politiche nei confronti della Federazione Internazionale dell'Automobile pur di prevalere sull'avversario.\nIl potente gruppo statunitense us\u00f2 tutta la sua influenza per mettere in difficolt\u00e0 la Scuderia Ferrari nel campo delle competizioni. Durante le stagioni sportive del 1964 e 1965, la Ferrari si scontr\u00f2 con il rigido atteggiamento della FIA che, sulla base di una opinabile interpretazione dei regolamenti tecnici, impose un forte aumento del numero di esemplari da omologare per le vetture \"Gran Turismo\", impossibili da superare nei tempi richiesti per un'azienda poco pi\u00f9 che artigianale come la Ferrari.\nDopo aver inutilmente invocato il sostegno delle autorit\u00e0 sportive nazionali, Enzo Ferrari prese la celebre e provocatoria decisione di restituire la licenza sportiva italiana e di iscrivere le sue vetture con i colori statunitensi della NART, nelle ultime due gare del campionato di Formula 1 del 1964.\nL'entrata in campo della FIAT.\nMolto probabilmente il piccolo \"team\" italiano avrebbe per\u00f2 finito con il soccombere alle pressioni, senza il provvido sostegno giunto dalla FIAT che colse l'occasione di attirare nella propria orbita la Ferrari, azienda di minuscole dimensioni, ma di enorme prestigio e notoriet\u00e0 sportiva.\nIl 1\u00ba marzo 1965 venne annunciato alla stampa l'accordo FIAT-Ferrari che sanciva la fine dell'isolamento per la Casa di Maranello. Tale accordo diede vita al marchio automobilistico Dino, basato sulla comune progettazione e produzione in piccola serie di motorizzazioni sportive.\nLa fine delle ostilit\u00e0.\nNel corso della stagione agonistica 1967, con l'intenzione di ridurre le velocit\u00e0 raggiunte a Le Mans e sugli altri circuiti veloci di quell'epoca dai prototipi di Gruppo 6 (che non avevano limite di cilindrata) quali, significativamente, quelli della Ford (dotati di motori da 7 litri ad aste e bilancieri dalla coppia esuberante) e della Ferrari (spinti da motori da 4 litri a quattro alberi a camme ad altissimo regime di rotazione) e allo scopo di coinvolgere nelle gare di durata le case costruttrici dei motori da 3 litri introdotti in Formula 1 a partire dal , la Commissione Sportiva Internazionale (C.S.I. - all'epoca il settore indipendente della FIA dedicato alle competizioni) annunci\u00f2 l'istituzione di un nuovo \"Campionato Internazionale Marche\". Tale competizione si sarebbe disputata nelle quattro stagioni sportive che andavano dal 1968 al 1971 e vi avrebbero gareggiato gli Sportprototipi di Gruppo 6 con cilindrata limitata a 3 litri.\nLe due Case si ritrovarono di colpo nell'impossibilit\u00e0 di usare in gara vetture che rappresentavano il meglio della loro capacit\u00e0 tecnica e che avevano richiesto ingenti investimenti per essere realizzate. La Ford, soddisfatta dall'aver ottenuto la vittoria sulle Ferrari a Le Mans nel biennio 1966-1967 con le sue GT40 Mk II e Mk IV, ritenne di aver raggiunto il proprio obbiettivo e ritir\u00f2 nel suo museo a Dearborn la sua ultima e pi\u00f9 sofisticata creatura, che aveva disputato solo due gare vincendole entrambe: per la stagione 1968 il marchio dell\"Ovale blu\" sarebbe stato rappresentato dalle vecchie GT40 Mk I (con gli ultimi esemplari spinti dal 5,7 litri riportati alla cilindrata di 5 litri, per poter rispettare i limiti di omologazione del Gruppo 4) e iscritte da team privati (il pi\u00f9 vincente dei quali fu l'inglese JWA) e da un nuovo prototipo realizzato in Inghilterra dall\"Alan Mann Racing\", spinto dal propulsore Cosworth DFV e battezzato \"Ford P68\" o \"Ford 3L\", realizzato col supporto indiretto della filiale europea della Casa.\nEnzo Ferrari, contrariato dal fatto di dover chiudere in un museo le sue competitive P4 con motori da 4 litri, contest\u00f2 aspramente il cambio regolamentare e perci\u00f2 si rifiut\u00f2 di partecipare al nuovo campionato nonostante avesse gi\u00e0 disponibile il motore 3 litri delle sue F1 per poter allestire un prototipo: le finanze dell'azienda non gli permettevano ulteriori investimenti, perci\u00f2 si concentr\u00f2 per il 1968 sulla massima categoria delle monoposto, ma l'anno successivo avrebbe cambiato idea, realizzando la problematica Ferrari 312P con motore V12 derivato da quello della Ferrari 312 F1."}
{"id": "3916044", "revid": "386562", "url": "https://it.wikipedia.org/wiki?curid=3916044", "title": "Liu Bowen", "text": ""}
{"id": "3916045", "revid": "585241", "url": "https://it.wikipedia.org/wiki?curid=3916045", "title": "Charles Ziedler", "text": ""}
{"id": "3916052", "revid": "106456", "url": "https://it.wikipedia.org/wiki?curid=3916052", "title": "Monte San Giorgio (Alpi Cozie)", "text": "Il Monte San Giorgio (\"Mont San Gi\u00f2rs\" in piemontese) \u00e8 una montagna delle Alpi Cozie (Gruppo dell'Orsiera) alta 837 ; si trova nel comune di Piossasco (TO), a breve distanza dal centro storico.\nPer la sua posizione avanzata nella pianura torinese \u00e8 un notevole punto panoramico ed \u00e8 visibile anche da molto lontano.\nIl Monte San Giorgio d\u00e0 il nome al Parco naturale di interesse provinciale del Monte San Giorgio, istituito nel 2004 e facente parte del sistema delle aree protette della Regione Piemonte.\nDescrizione.\nSi tratta di una ripida elevazione in buona parte boscosa sul cui punto culminante convergono quattro crinali. Quello meridionale, che parte dalla localit\u00e0 \"Tre Castelli\", e quello orientale, che parte da San Valeriano, definiscono l'ampio e assolato versante sud-est, che ripara il centro storico di Piossasco dai venti occidentali. I versanti esposti a nord sono pi\u00f9 freschi e coperti da fitti boschi di conifere, mentre quello sud-occidentale \u00e8 pi\u00f9 arido con una vegetazione mista di roverelle, ontani, prugnoli, lecci, pini marittimi e pini neri; la vegetazione arborea \u00e8 stata molto ridotta dal grande incendio del 1999 ma si \u00e8 notevolmente ripresa negli ultimi anni e arricchita di variet\u00e0.\nA ovest il Colle della Serva (726 ) collega il Monte San Giorgio, che sugli altri lati si presenta isolato, alla cresta alpina. Percorrendo infatti la dorsale dalla punta del San Giorgio verso ovest si incontra il Colle della Serva, si risale al Monte Rubata Bo (824 ), si riscende al Colle di Pr\u00e8 (713 ), si risale sul Monte Montagnazza (892 ), si arriva a un passo senza nome e poi si risale al Monte Pietraborga (926 ). Il sistema Pietraborga - San Giorgio \u00e8 a sua volta collegato alla dorsale alpina dal Colle Frasca a ovest del quale c'\u00e8 il modesto sistema del Truc Montegrosso e del Truc Le Creste (827 ). Ma a ovest di tale sistema, valicato il colle del Villaggio del Sole di Cumiana la dorsale alpina comincia faticosamente a innalzarsi. Solo molti chilometri a ovest della cima del Monte San Giorgio si trovano cime che superano consistentemente i mille metri, quali il Monte Brunello (1274 ) e il Monte Tre Denti (1361 ).\nSulla cima della montagna, oltre ad una croce metallica bianca che di notte \u00e8 illuminata ed \u00e8 ben visibile dal paese, si trova la piccola chiesa romanica di San Giorgio precedente all'anno mille e restaurata nel 1982.\nSul punto culminante \u00e8 collocato anche il punto geodetico trigonometrico dell'IGM denominato \"San Giorgio di Piossasco\" (067092).\nA breve distanza dalla vetta, nei pressi della pista di decollo del parapendio, \u00e8 ubicato poi il rifugio costruito dagli Alpini e dedicato alla memoria del tenente Lorenzo Nicola, caduto sul fronte russo nel 1943.\nGeologia.\nLe rocce che costituiscono la montagna fanno parte del \"Massiccio Ultrabasico di Lanzo\", una formazione geologica di origine profonda. A tale formazione, che emerge alla superficie con un ampio arco aperto sulla pianura torinese, appartengono anche il monte Musin\u00e8 e i rilievi che hanno ospitato l'amiantifera di Balangero.\nLe rocce prevalenti, le peridotiti, sono molto ricche di magnesio e questo influenza anche la natura dei suoli che si formano dalla loro degradazione e quindi il tipo di vegetazione presente sulla montagna.\nStoria.\nIl monte San Giorgio, per la sua posizione avanzata rispetto alla pianura e isolata su tre lati, ha sempre rappresentato un importante punto di riferimento visivo per l'area circostante.\nA causa di questa collocazione la montagna \u00e8 stata spesso utilizzata a fini religiosi, come testimonierebbero reperti risalenti a un periodo compreso tra l'et\u00e0 del bronzo e quella del ferro, tra i quali spicca un masso-altare nel quale sono incise 148 coppelle.\nAnche in epoca medioevale, mentre ai piedi del San Giorgio venivano costruite fortificazioni militari quali i \"tre castelli\" di Piossasco, sulla cima della montagna fu costruito un edificio religioso, la piccola chiesa romanica di San Giorgio. La chiesa \u00e8 precedente all'anno mille ed \u00e8 caratterizzata da tre piccole absidi. Alcuni affreschi del XIV secolo, ora non pi\u00f9 visibili, erano presenti in loco fino alla fine dell'Ottocento. Attorno alla chiesa recenti scavi hanno ritrovato i resti di un insediamento monastico.\nLa montagna all'inizio del XX secolo si presentava quasi priva di vegetazione arborea; nel corso della prima met\u00e0 del Novecento furono effettuati vasti rimboschimenti con conifere privilegiando il pino nero e il pino marittimo sui versanti esposti a sud e il larice su quelli rivolti a settentrione. Nel febbraio del 1999 un incendio di grandi proporzioni distrusse quasi del tutto la vegetazione arborea dei versanti meridionali; nel decennio successivo la vegetazione spontanea (in particolare querce) e in parte anche il pino marittimo hanno iniziato a ricolonizzare l'area.\nNel corso dei tentativi di contrastare l'incendio messi in atto dalla Associazione Anti Incendi Boschivi (AIB) trov\u00f2 la morte un giovane volontario, David Bertrand. Alla sua memoria \u00e8 stato inaugurato nel 2009 un sentiero dello sviluppo di 33\u00a0km che collega il Monte San Giorgio con Roletto passando per il Parco naturale del Monte Tre Denti - Freidour.\nAccesso alla cima.\nLa montagna \u00e8 d'interesse escursionistico e la via di accesso pi\u00f9 breve da Piossasco \u00e8 il sentiero che parte dai \"Tre castelli\" e, attraversando il punto denominato \"Croce dei Castelli\" (450 m), sale tenendosi sempre a breve distanza dalla soleggiata cresta sud.\nIn \"mountain bike\" si percorre invece, sempre con partenza da Piossasco, lo sterrato che sfiora la chiesetta di San Valeriano, attraversa a mezza costa il versante nord-est del monte e, raggiunto il colle della Serva (728 ), sale con vari tornanti alla cima lungo il versante nord.\nNegli inverni particolarmente nevosi pu\u00f2 essere risalito con le ciaspole\nVolo libero.\nIl monte San Giorgio \u00e8 uno dei siti di decollo pi\u00f9 noti e apprezzati del Piemonte per il \"volo libero\", ovvero volo senza utilizzo di motore con parapendio o deltaplano. A partire dagli anni ottanta del Novecento si \u00e8 formata a Piossasco un'associazione di appassionati che organizza manifestazione e competizioni, in genere centrate sul Monte San Giorgio, la cui cima priva di particolari asperit\u00e0 ed elevata di circa 500 metri al di sopra della pianura antistante \u00e8 particolarmente adatta allo scopo."}
{"id": "3916053", "revid": "12582", "url": "https://it.wikipedia.org/wiki?curid=3916053", "title": "Silvia Melis", "text": ""}
{"id": "3916054", "revid": "71433", "url": "https://it.wikipedia.org/wiki?curid=3916054", "title": "Bir zamanlar Anadolu'da", "text": ""}
{"id": "3916055", "revid": "1305772", "url": "https://it.wikipedia.org/wiki?curid=3916055", "title": "Paolo De Barbieri", "text": "Biografia.\nNato a Genova il 5 maggio del 1889, abbandona la famiglia nel 1902 per imbarcarsi come mozzo su una nave mercantile, facendo ritorno solo nel 1908.\nDurante il servizio militare svolto in Marina, ebbe modo di partecipare nel 1912 alla celebre impresa dei Dardanelli, ottenendo una medaglia al valor militare.\nTornato a Genova inizia a lavorare come apprendista presso il laboratorio di Cesare Candi, quindi intorno al 1919 apre la propria bottega in piazza Paolo da Novi n\u00ba5.\nOttenne riconoscimenti alle mostre di Barcellona 1929, Padova, 1931, South Florida International exposition 1931, Cremona 1949; fu assistente di Cesare Candi nella conservazione del violino di Paganini, il \"Cannone\" \ncostruito da Giuseppe Guarneri del Ges\u00f9 a Cremona nel 1743, conservato a Genova a Palazzo Doria-Tursi.\nPaolo De Barbieri mor\u00ec a Genova in via Benvenuto Cellini il 7 maggio 1962; suo figlio Renato de Barbieri (Genova 1920 - Trento 1991) fu violinista di fama internazionale.\nCritica.\nFedele allievo di Cesare Candi, Paolo De Barbieri fu liutaio prolifico, dotato di forte personalit\u00e0 e ottima tecnica individuale: il suo modello prediletto fu il \"Cannone\" di Paganini, di cui forn\u00ec interpretazioni efficaci ed equilibrate, ispirate talvolta al lavoro di Eugenio Praga.\nAltri modelli da lui usati furono ispirati al lavoro di Antonio Stradivari di grande formato o del primo periodo \"Amatis\u00e9e\"."}
{"id": "3916057", "revid": "723748", "url": "https://it.wikipedia.org/wiki?curid=3916057", "title": "Barbara D'Alessandro", "text": ""}
{"id": "3916058", "revid": "1573940", "url": "https://it.wikipedia.org/wiki?curid=3916058", "title": "Melomys capensis", "text": "Melomys capensis () \u00e8 un roditore della famiglia dei Muridi diffuso in Australia.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 120 e 160\u00a0mm, la lunghezza della coda tra 120 e 170\u00a0mm, la lunghezza del piede tra 25 e 27\u00a0mm, la lunghezza delle orecchie tra 16 e 18\u00a0mm e un peso fino a 115\u00a0g.\nAspetto.\nLe parti superiori sono castane o grigio-brunastre, i fianchi sono giallo-brunastri, mentre le parti ventrali e le guance sono bianche. Le orecchie sono brunastre. I piedi sono bianchi. La coda \u00e8 pi\u00f9 lunga della testa e del corpo, \u00e8 bruno chiaro sopra, priva di pigmento sotto ed \u00e8 ricoperta da 10 anelli di scaglie per centimetro, ciascuna da 3 peli.\nBiologia.\nComportamento.\n\u00c8 una specie notturna e arboricola. Costruisce nidi di foglie in alberi cavi o nelle cavit\u00e0 all'interno di edifici.\nAlimentazione.\nSi nutre di frutta, semi e foglie.\nRiproduzione.\nSi riproduce durante tutto l'anno. Le femmine danno alla luce 2 piccoli per pi\u00f9 volte durante la stagione.\nDistribuzione e habitat.\nQuesta specie \u00e8 diffusa nella Penisola di Capo York, nel Queensland settentrionale. \u00c8 inoltre presente in alcune isole lungo la costa.\nVive nelle foreste tropicali umide.\nStato di conservazione.\nLa IUCN Red List, considerato che questa specie \u00e8 abbastanza comune all'interno del suo areale e la mancanza di reali minacce, classifica \"M.capensis\" come specie a rischio minimo (LC)."}
{"id": "3916064", "revid": "1573940", "url": "https://it.wikipedia.org/wiki?curid=3916064", "title": "Melomys caurinus", "text": "Melomys caurinus () \u00e8 un roditore della famiglia dei Muridi endemico delle Isole Talaud, Indonesia.\nDescrizione.\nDimensioni.\nRoditore di medie dimensioni, con la lunghezza della testa e del corpo di 176\u00a0mm, la lunghezza della coda tra 136 e 137\u00a0mm, la lunghezza del piede tra 30 e 30\u00a0mm e la lunghezza delle orecchie di 15\u00a0mm.\nAspetto.\nLe parti superiori sono grigio-brunastre scure, mentre le parti ventrali sono bianco crema. Il dorso dei piedi \u00e8 grigio. La coda \u00e8 pi\u00f9 corta della testa e del corpo, \u00e8 uniformemente bruno-nerastraed \u00e8 ricoperta da 13 anelli di scaglie per centimetro, corredata ciascuna da un singolo pelo.\nBiologia.\nComportamento.\n\u00c8 una specie probabilmente terricola.\nDistribuzione e habitat.\nQuesta specie \u00e8 endemica delle isole Karakelong e Salebabu, nelle Isole Talaud.\nStato di conservazione.\nLa IUCN Red List, considerato che questa specie \u00e8 conosciuta soltanto in due localit\u00e0, dove l'habitat \u00e8 soggetto a degrado, classifica \"M.caurinus\" come specie in pericolo (EN)."}
{"id": "3916067", "revid": "300067", "url": "https://it.wikipedia.org/wiki?curid=3916067", "title": "Karen Gustavo", "text": ""}
{"id": "3916070", "revid": "1305772", "url": "https://it.wikipedia.org/wiki?curid=3916070", "title": "Kazn\u011bjov", "text": "Kazn\u011bjov (in tedesco \"Kaznau\") \u00e8 una citt\u00e0 della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3916076", "revid": "110157", "url": "https://it.wikipedia.org/wiki?curid=3916076", "title": "Ko\u017elany", "text": "Ko\u017elany (in tedesco \"Koschlan\") \u00e8 una citt\u00e0 della Repubblica Ceca facente parte del distretto di Plze\u0148-sever, nella regione di Plze\u0148.\nQua nacque il politico Edvard Bene\u0161. "}
{"id": "3916077", "revid": "599013", "url": "https://it.wikipedia.org/wiki?curid=3916077", "title": "Brachetto d'Acqui passito", "text": "Il Brachetto d'Acqui passito \u00e8 un vino a DOCG\nZona di produzione.\nIl territorio dei comuni di Vesime, Cessole, Loazzolo, Bubbio, Monastero Bormida, Rocchetta Palafea, Montabone, Fontanile, Mombaruzzo, Maranzana, Quaranti, Castel Boglione, Castel Rocchero, Sessame, Castelletto Molina, Calamandrana, Cassinasco, Nizza Monferrato in provincia di Asti e\nAcqui Terme, Terzo, Bistagno, Alice Bel Colle, Strevi, Ricaldone, Cassine, Visone in provincia di Alessandria\nTecniche di produzione.\nSono ammessi solo vigneti collinari\nPer i nuovi impianti e i reimpianti la densit\u00e0 non pu\u00f2 essere inferiore a ceppi/ha.\nL'allevamento \u00e8 consentito solo a controspalliera\n\u00c8 vietata ogni pratica di forzatura. Ma \u00e8 consentita l'irrigazione di soccorso.\nL'appassimento delle uve pu\u00f2 essere condotto sulla pianta e/o in ambienti chiusi\nTutte le operazioni di vinificazione, invecchiamento e imbottigliamento, debbono essere effettuate nella zona DOCG.\nRichiede l'invecchiamento almeno fino al 1\u00ba ottobre dell'anno successivo a quello di produzione delle uve.\nInformazioni sulla zona geografica.\nLe caratteristiche del \"Brachetto d'Acqui\" docg sono date principalmente dal territorio di produzione, l'Alto Monferrato. All'interno della zona di produzione, ripartita su 26 comuni tra la provincia di Asti ed Alessandria, si trovano terreni di composizione argillosa nella zona di Nizza Monferrato mentre nell'acquese vi \u00e8 presenza di sabbia e limo. Queste caratteristiche influiscono nettamente ed in modo rilevante sulle sfumature olfattive delle uve prodotte e dei vini derivanti.\nStoria.\nPrecedentemente all'attuale disciplinare questo vino \u00e8 stato riconosciuto DOC con DPR 13.08.1969 (G.U. 282 - 07.11.1969), successivamente \u00e8 stato riconosciuto DOCG con DM 24.04.1996 (G.U. 132 - 07.06.1996), modificato con DM 28.02.2011 (G.U. 61 - 15.03.2011) e infine modificato con DM 30.11.2011 (Pubblicato sul sito ufficiale del Mipaaf Sezione Qualit\u00e0 e Sicurezza - Vini DOP e IGP)"}
{"id": "3916078", "revid": "767487", "url": "https://it.wikipedia.org/wiki?curid=3916078", "title": "Striscia ragazza striscia", "text": "Striscia ragazza striscia (titolo originale \"Crawlspace\") \u00e8 un film horror del 1986 con Klaus Kinski. Il film venne prodotto da Roberto Bessi, scritto e diretto da David Schmoeller e con protagonista femminile Talia Balsam.\nTrama.\nKarl Guenther \u00e8 un nobiluomo di campagna che ha un debole per la sua giovane ed attraente inquilina. Jessica, giovane stella nascente di una soap opera, Harriet, una sensuale e vivace segretaria, Sophie, un'esperta pianista, che gode di rapporti selvaggi con il suo fidanzato, e Lori, una giovane studentessa di college che si \u00e8 appena trasferita in una camera di recente \"lasciata libera\": tutti vivono nel ben tenuto appartamento di Karl. La discordia \u00e8 generata dal suono \"toc, toc, toc\" che si avverte durante la notte provenire dal solaio sopra le loro stanze. Karl dice loro che sono solo dei topi ma in realt\u00e0 \u00e8 Karl che spia su di loro. Uno dopo l'altro, gli inquilini diventano le sue vittime, ognuno sottoposto ad una prova raccapricciante. Solo Lori resta viva per svelare il segreto del diabolico Karl. Entra nel solaio, ed \u00e8 sola con un pazzo capace di tutto.\nDVD.\nIl film \u00e8 stato pubblicato in DVD nel 2002 dalla MGM assieme a The Attic."}
{"id": "3916080", "revid": "110157", "url": "https://it.wikipedia.org/wiki?curid=3916080", "title": "Kralovice (Plze\u0148)", "text": "Kralovice (in tedesco \"Kralowitz\") \u00e8 una citt\u00e0 della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3916082", "revid": "79803799", "url": "https://it.wikipedia.org/wiki?curid=3916082", "title": "Piccolo foro ischiatico", "text": "Il piccolo foro ischiatico si costituisce al di sotto dell'articolazione sacroiliaca ed \u00e8 costituito:\nSi trova inferiormentre rispetto al grande foro ischiatico ed \u00e8 attraversato dal muscolo otturatorio interno e dai vasi pudendi interni che fuoriusciti in corrispondenza del grande foro ischiatico rientrano attraverso il piccolo foro ischiatico"}
{"id": "3916083", "revid": "1305772", "url": "https://it.wikipedia.org/wiki?curid=3916083", "title": "Brachetto d'Acqui (disambigua)", "text": ""}
{"id": "3916084", "revid": "1305772", "url": "https://it.wikipedia.org/wiki?curid=3916084", "title": "Fuss", "text": ""}
{"id": "3916085", "revid": "110157", "url": "https://it.wikipedia.org/wiki?curid=3916085", "title": "Man\u011bt\u00edn", "text": "Man\u011bt\u00edn (in tedesco \"Manetin\") \u00e8 una citt\u00e0 della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3916086", "revid": "1543377", "url": "https://it.wikipedia.org/wiki?curid=3916086", "title": "Sado (fiume)", "text": "Il fiume Sado \u00e8 un fiume del Portogallo anticamente chiamato \"S\u00e1d\u00e3o\".\nCorso del fiume.\nNasce in Serra da Vigia ad un'altitudine di 230 m s.l.m.; attraversa i comuni di Alvalade e Alc\u00e1cer do Sal e sfocia nell'oceano Atlantico di fronte a Set\u00fabal dopo un percorso di 180 km. Da Alc\u00e1cer do Sal alla foce si sviluppa in un ampio estuario separato dal mare dalla penisola di Tr\u00f3ia.\nInsieme al C\u00f4a e al Mira \u00e8 uno dei pochi fiumi portoghesi che scorre da sud a nord.\nIl bacino idrografico del Sado si estende per un'area di 7640 km\u00b2; l'estuario occupa un'area di circa 160\u00a0km\u00b2 con una profondit\u00e0 media di 8\u00a0m e massima di 50\u00a0m.\nIl deflusso annuale alla foce del fiume \u00e8 mediamente di 40 m\u00b3/s con una forte escursione stagionale con valori inferiori a 1\u00a0m\u00b3/s d'estate e superiori a 150\u00a0m\u00b3/s d'inverno.\nLa non grande portata del Sado \u00e8 dovuta principalmente a due fattori: il clima molto arido dell'Alentejo dove nasce e il piccolo dislivello fra sorgente e foce.\nNell'estuario del Sado abita una popolazione di delfini (Tursiops truncatus) che ha resistito all'invasione del suo habitat da parte dell'uomo.\nOrigine del toponimo.\nL'origine del nome non \u00e8 nota, forse \u00e8 pre-romana. Nel XVIII secolo il fiume si chiamava S\u00e1d\u00e3o, forma che rimane in alcuni toponimi: S\u00e3o Rom\u00e3o do S\u00e1d\u00e3o (Alc\u00e1cer do Sal), Santa Margarida do S\u00e1d\u00e3o (Ferreira do Alentejo) e S\u00e3o Mamede do S\u00e1d\u00e3o (Gr\u00e2ndola)."}
{"id": "3916093", "revid": "287204", "url": "https://it.wikipedia.org/wiki?curid=3916093", "title": "KHL All-Star Game", "text": "Il Kontinental Hockey League All-Star Game (in russo: \u041c\u0430\u0442\u0447 \u0432\u0441\u0435\u0445 \u0437\u0432\u0451\u0437\u0434 \u041a\u043e\u043d\u0442\u0438\u043d\u0435\u043d\u0442\u0430\u043b\u044c\u043d\u043e\u0439 \u0445\u043e\u043a\u043a\u0435\u0439\u043d\u043e\u0439 \u043b\u0438\u0433\u0438 \"Mat\u010d vsech zv\u0451zd Kontinental'noj chokkejnoj ligi\") \u00e8 un match d'esibizione di hockey su ghiaccio che si svolge ogni anno a met\u00e0 della stagione regolare della Kontinental Hockey League coinvolgendo alcuni fra i giocatori pi\u00f9 rappresentativi della lega. Fino alle'edizione 2016 si sfidavano due squadre, inizialmente il Team World, composto da giocatori stranieri ed il Team Russia, poi il format fu cambiato e a sfidarsi furono due squadre rappresentanti ognuna una conference. A partire dall'edizione 2017 si sfidano 4 squadre, ognuna rappresentante di una divisions, in un torneo ad eliminazione diretta. Le due vincitrici delle semifinali si sfidano nella finale."}
{"id": "3916095", "revid": "1305772", "url": "https://it.wikipedia.org/wiki?curid=3916095", "title": "M\u011bsto Tou\u0161kov", "text": "M\u011bsto Tou\u0161kov (in tedesco \"Tuschkau Stadt\") \u00e8 una citt\u00e0 della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3916098", "revid": "1305772", "url": "https://it.wikipedia.org/wiki?curid=3916098", "title": "Andreas Althamer", "text": "Sacerdote a Gm\u00fcnd (1524) si convert\u00ec al protestantesimo e divenne pastore protestante ad Eltersdorf (1527) e ad Ansbach (1528), dove divenne organizzatore generale del movimento luterano."}
{"id": "3916099", "revid": "110157", "url": "https://it.wikipedia.org/wiki?curid=3916099", "title": "N\u00fd\u0159any", "text": "N\u00fd\u0159any (in tedesco \"N\u00fcrschan\") \u00e8 una citt\u00e0 della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3916104", "revid": "110157", "url": "https://it.wikipedia.org/wiki?curid=3916104", "title": "Plasy", "text": "Plasy (in tedesco \"Plass\") \u00e8 una citt\u00e0 della Repubblica Ceca facente parte del distretto di Plze\u0148-sever, nella regione di Plze\u0148.\nIl territorio di Plasy ospita un antico monastero."}
{"id": "3916106", "revid": "62748", "url": "https://it.wikipedia.org/wiki?curid=3916106", "title": "Crawlspace", "text": ""}
{"id": "3916109", "revid": "110157", "url": "https://it.wikipedia.org/wiki?curid=3916109", "title": "T\u0159emo\u0161n\u00e1", "text": "T\u0159emo\u0161n\u00e1 (in tedesco \"Tschemoschna\") \u00e8 una citt\u00e0 della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3916111", "revid": "767487", "url": "https://it.wikipedia.org/wiki?curid=3916111", "title": "Marianna Pignatelli, contessa di Althann", "text": "Discendente della nobile famiglia dei Pignatelli, fu zia di Cayetano Pignatelli Corbera-Santcliment, generale ed esploratore spagnolo.\nSposata in giovane et\u00e0 con il conte Michele Venceslao Althann e rimastane presto vedova (1722), ebbe una relazione con Pietro Metastasio, che le dedic\u00f2 a Napoli nel 1721 l'\"Endimione\". Visse successivamente a Vienna. Qui, entrata nelle grazie di Carlo VI, propose all'imperatore Metastasio come \"poeta cesareo\", e grazie alla generosa intercessione il poeta riceveva questa nomina nell'aprile del 1730.\nLa Pignatelli protesse il Trapassi - con cui continuava ad intrattenere una relazione sentimentale - per lunghi anni, durante i quali furono composti i melodrammi pi\u00f9 riusciti. Dopo la morte della contessa inizi\u00f2 la fase calante della produzione metastasiana."}
{"id": "3916112", "revid": "1573940", "url": "https://it.wikipedia.org/wiki?curid=3916112", "title": "Melomys cooperae", "text": "Melomys cooperae () \u00e8 un roditore della famiglia dei Muridi endemico dell'isola di Yamdena, Indonesia.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 112,7 e 139,5\u00a0mm, la lunghezza della coda tra 139,7 e 170\u00a0mm, la lunghezza del piede tra 24,8 e 28,1\u00a0mm, la lunghezza delle orecchie tra 16,3 e 19,7\u00a0mm e un peso fino a 96.5\u00a0g.\nAspetto.\nLe parti superiori sono bruno-cannella, con riflessi nerastri sul muso e sulla fronte, in netto contrasto con le guance bianche, mentre le parti ventrali, le parti interne degli arti e il dorso delle zampe sono bianchi. Sono presenti degli anelli nerastri intorno agli occhi. Le orecchie sono corte e color cannella. La coda \u00e8 pi\u00f9 lunga della testa e del corpo, \u00e8 grigio-bluastra sopra e grigio chiaro sotto ed \u00e8 ricoperta da 12-14 anelli di scaglie per centimetro, ognuna corredata da un singolo lungo pelo.\nBiologia.\nComportamento.\n\u00c8 una specie arboricola.\nRiproduzione.\nFemmine gravide sono state catturate in aprile e maggio.\nDistribuzione e habitat.\nQuesta specie \u00e8 endemica dell'isola di Yamdena, Isole Tanimbar, Indonesia.\nVive in foreste con prevalenza di \"Ficus\", \"Erythrina\", \"Podocarpus\", \"Albizia\" e un sottobosco di \"Lantana\" fino a 200 metri di altitudine.\nStato di conservazione.\nLa IUCN Red List, considerato che non ci sono informazioni sullo stato della popolazione, sui limiti dell'areale e sui requisiti ecologici, classifica \"M.cooperae\" come specie con dati insufficienti (DD)."}
{"id": "3916113", "revid": "110157", "url": "https://it.wikipedia.org/wiki?curid=3916113", "title": "\u00dater\u00fd", "text": "\u00dater\u00fd (in tedesco \"Neumarkt\") \u00e8 una citt\u00e0 della Repubblica Ceca facente parte del distretto di Plze\u0148-sever, nella regione di Plze\u0148.\nIn lingua ceca il nome della localit\u00e0 significa \"marted\u00ec\" e farebbe riferimento al giorno settimanale di mercato in epoca medievale."}
{"id": "3916122", "revid": "110157", "url": "https://it.wikipedia.org/wiki?curid=3916122", "title": "Hr\u00e1dek (Rokycany)", "text": "Hr\u00e1dek (in tedesco \"Hradek\") \u00e8 una citt\u00e0 della Repubblica Ceca facente parte del distretto di Rokycany, nella regione di Plze\u0148."}
{"id": "3916123", "revid": "599013", "url": "https://it.wikipedia.org/wiki?curid=3916123", "title": "Trasformazione terrestre", "text": "La locuzione trasformazione terrestre indica, in ambito militare, l'insieme delle iniziative volte a realizzare la trasformazione dell'Esercito, al fine di adattarsi ad affrontare diverse situazioni.\nStoria.\nLa trasformazione \u00e8 un processo continuo di miglioramento dello strumento militare nato, nel senso moderno del termine, negli Stati Uniti d'America durante gli anni novanta del XX secolo, con lo scopo di consentire alle forze armate di padroneggiare le innovazioni introdotte dai progressi tecnologici, particolarmente nei settori del comando e controllo.\nItalia.\nLe forze armate italiane hanno portato avanti vari progetti per dotarsi di sistemi di comando e controllo e raggiungere la piena interoperabilit\u00e0 dei propri sistemi in ambito NATO. Nel 2005 il capo di stato maggiore della Difesa ha emanato, nel quadro del proprio concetto strategico, le linee guida per la trasformazione.\nIl programma \"Forza NEC\".\nCon il programma denominato Forza NEC l'Esercito Italiano ha intrapreso le azioni per rendere il proprio equipaggiamento capace di operare in questo nuovo quadro di Network Centric Warfare. L'acronimo NEC significa \"Network-enabled capability\", una capacit\u00e0 militare cio\u00e8 che, attraverso l'uso della tecnologia informatica, riesce a far giungere le informazioni necessarie ai vari livelli interessati in tempo reale, integrando quindi sensori, decisori ed attuatori per conseguire una risposta flessibile e pronta, mediante l'impiego delle comunicazioni integrate e sulla base di una \"situational awareness\" condivisa.\nL'approccio seguito \u00e8 quello di puntare sulla costituzione di un pacchetto di forze medie (su blindati VBM Freccia) per costituire una prima aliquota di forze integrate, realizzando lo scambio di informazione tra i vari nodi, a partire dal singolo soldato sino agli scaglioni di comando pi\u00f9 elevati, per conseguire quindi una forza NEC. A causa della complessit\u00e0 dell'iniziativa, lo sviluppo del programma prevede, a premessa dell'acquisizione dei sistemi, una fase di \"Concept Development &amp; Experimentation\", il cui scopo \u00e8 sperimentare idee e architetture su prototipi, procedendo per spire, ovvero immettendo lotti successivi che capitalizzino i progressi e gli ammaestramenti che si renderanno disponibili durante l'avanzamento del programma.\nI progressi nei teatri operativi.\nParallelamente all'impegno nel quadro del programma Forza NEC, l'Esercito Italiano \u00e8 impegnato in complesse operazioni, particolarmente in Afghanistan, dove sono in corso notevoli progressi nel campo dell'integrazione tra i vari sistemi dei paesi contributori. Di particolare rilievo \u00e8 la creazione dell'Afghan Mission Network, una rete che consenta lo scambio integrato di informazioni tra i vari elementi di ISAF.\nIl lavoro d'integrazione deve quindi tenere conto dei risultati e degli ammaestramenti ricavati nel corso delle operazioni, confermando la validit\u00e0 dell'approccio al problema con una fase di \"Concept development &amp; Experimentation\".\nNATO.\nLa trasformazione della NATO mira a creare una forza militare in grado di padroneggiare le innovazioni tecnologiche degli ultimi venti anni, nel contempo pi\u00f9 rischierabili, integrate sia in senso interforze che multinazionale e pi\u00f9 efficienti nell'addestramento e nell'esecuzione dei compiti militari. Si tratta quindi di un cambio di mentalit\u00e0 e attitudine cos\u00ec come di un intervento sugli armamenti ed i sistemi di comando e controllo, che devono essere i grado di interagire tra loro per consentire l'interoperabilit\u00e0.\nNel 2004 la NATO costituisce a Norfolk, in Virginia, il \"Comando Alleato per la Trasformazione\", con il compito di guidare la trasformazione militare della NATO.\nStati uniti d'America.\nDigitalizzazione e Network Centric Warfare.\nLe iniziative portate avanti al termine della prima guerra del Golfo riguardavano inizialmente la capacit\u00e0 di collegare i diversi sensori presenti sul campo di battaglia, mediante lo scambio automatico dei dati tra i vari sistemi, in quella che venne denominata la \"digitalizzazione del campo di battaglia\". Successivamente, sulla base dell'enorme sviluppo della world wide web, che gi\u00e0 negli anni novanta connetteva milioni di computer nella stessa rete, nasce la dottrina della \"Net-Centric Warfare\", tesa a rendere possibile la gestione del campo di battaglia con tecnologie informatiche. L'intento era massimizzare l'efficacia dello strumento militare, permettendo una pi\u00f9 rapida circolazione delle informazioni, rendendo fruibile l'insieme delle informazioni provenienti da una moltitudine di sensori, aumentando la precisione degli ingaggi e la comprensione comune della situazione (\"situational awareness\")."}
{"id": "3916125", "revid": "986213", "url": "https://it.wikipedia.org/wiki?curid=3916125", "title": "Clemente Althaus", "text": "Ebbe uno stile oscillante tra l'accademico e il romantico."}
{"id": "3916129", "revid": "110157", "url": "https://it.wikipedia.org/wiki?curid=3916129", "title": "M\u00fdto", "text": "M\u00fdto (in tedesco \"Mauth\") \u00e8 una citt\u00e0 della Repubblica Ceca facente parte del distretto di Rokycany, nella regione di Plze\u0148."}
{"id": "3916131", "revid": "113705536", "url": "https://it.wikipedia.org/wiki?curid=3916131", "title": "Chang Yuchun", "text": "Sostenitore del fondatore della dinastia Ming Zhu Yuanzhang, fu un suo generale negli anni della ribellione contro la precedente dinastia Yuan. Chang divenne famoso per il coraggio e la sua abilit\u00e0 in battaglia, che gli valsero il soprannome di \"Chang Diecimila\", poich\u00e9 si diceva che egli da solo avesse la forza di 10.000 soldati.\nBiografia.\nNato nella contea di Huaiyuan, nell'Anhui, Chang si un\u00ec nel 1355 alla rivolta dei Turbanti Rossi, che aveva lo scopo di rovesciare il governo mongolo della dinastia Yuan in Cina. Durante il sesto mese di quell'anno, segu\u00ec come generale il capo dei ribelli, Zhu Yuanzhang, in battaglia contro le truppe Yuan a Caishi (vicino all'odierna Ma'anshan, sulle rive orientali del fiume Azzurro). Le forze ribelli ne uscirono vittoriose e Chang si fece un nome come generale molto capace, venne quindi promosso al grado di \"yuan shuai\", equivalente all'occidentale maresciallo.\nChang partecip\u00f2 alle battaglie di Zhu Yuanzhang contro i suoi principali rivali, Chen Youliang e Zhang Shicheng, che vennero sconfitti e liberarono quindi il terreno per la fondazione della successiva dinastia Ming. A Chang venne conferito il titolo di \"Duca di E\" (\u9102\u570b\u516c) nel 1366. Nel 1367, il generale segu\u00ec il suo superiore Xu Da in una campagna militare a nord della Cina, volta a conquistare la capitale Yuan di Khanbaliq. L'esercito di Zhu riusc\u00ec nell'impresa l'anno successivo, mettendo fine al governo mongolo in Cina.\nChang Yuchun mor\u00ec nel 1369 di malattia durante il viaggio di ritorno verso Nanchino, ad ovest dell'odierna contea di Longguan, nello Hebei. Quando Zhu Yuanzhang, che era ormai diventato l'imperatore Hongwu, ebbe notizia della morte del generale, scrisse un poema per la sua sepoltura e gli confer\u00ec i titoli postumi di \"Principe di Kaiping\" (\u958b\u5e73\u738b) e \"Zhongwu\" (\u5fe0\u6b66). Chang Yuchun aveva due figli, Chang Mao (\u5e38\u8302) e Chang Sheng (\u5e38\u5347).\nCultura di massa.\nChang \u00e8 un personaggio di un romanzo \"wuxia\" di Louis Cha, \"The Heaven Sword and Dragon Saber\". Nella storia, egli \u00e8 membro del Culto Ming, un'organizzazione ribelle che ha lo scopo di rovesciare la dinastia Yuan. Viene ferito in battaglia da alcuni soldati Yuan, tuttavia viene salvato dal monaco taoista Zhang San Feng. Sotto sua richiesta, acconsente quindi a portare con s\u00e9 Zhang Wuji (il protagonista del romanzo) nel suo viaggio verso la Valle delle Farfalle, per cercare una cura dall'eccentrico fisico Hu Qingniu. Diversi anni dopo, Chang diviene un sottoposto di Zhang Wuji quando quest'ultimo viene nominato capo del Culto Ming, poich\u00e9 aveva eroicamente salvato l'organizzazione ribelle dalla distruzione. Chang, quindi, continua a partecipare a numerose battaglie contro le truppe Yuan e, infine, riesce ad aiutare Zhu Yuanzhang, che avrebbe preso il nome di imperatore Hongwu, a fondare la dinastia Ming."}
{"id": "3916139", "revid": "110157", "url": "https://it.wikipedia.org/wiki?curid=3916139", "title": "Radnice", "text": "Radnice (in tedesco \"Radnitz\") \u00e8 una citt\u00e0 della Repubblica Ceca facente parte del distretto di Rokycany, nella regione di Plze\u0148."}
{"id": "3916140", "revid": "287204", "url": "https://it.wikipedia.org/wiki?curid=3916140", "title": "Zbiroh", "text": "Zbiroh (in tedesco \"Sbirow\") \u00e8 una citt\u00e0 della Repubblica Ceca facente parte del distretto di Rokycany, nella regione di Plze\u0148."}
{"id": "3916142", "revid": "767487", "url": "https://it.wikipedia.org/wiki?curid=3916142", "title": "Venus of the South Seas", "text": "Venus of the South Seas \u00e8 un film muto del 1924 diretto da James R. Sullivan. \u00c8 l'ultimo film della carriera cinematografica di Annette Kellerman qui nei panni di una bella ragazza che vive nei mari del sud, figlia di un commerciante di perle.\nTrama.\nJohn Royale e sua figlia Shona sono gli unici non-nativi residenti nell'immaginaria isola di Manea, nel Pacifico. Essi si occupano prevalentemente del commercio di perle, per il cui approvvigionamento, non esente da pericoli, si avvalgono della mano d'opera indigena. Data la situazione accade spesso che alcuni ladri tentino di impadronirsi delle perle ripescate, ma incontrano la vivace opposizione di Shona, ella stessa abile tuffatrice e apneista.\nL'unica connessione regolare di Manea con il resto del mondo \u00e8 data dalla nave \"Southern Cross\", che ogni tre mesi visita l'isola, al comando del capitano John Drake; l'uomo dimostra una spiccata simpatia ricambiata per Shona e, quando sbarca, si occupa anch'egli di perle dando la preferenza a quelle rubate, che acquista sottobanco.\nUn giorno un'imbarcazione da diporto ormeggia poco al largo dell'isola e Shona, incuriosita, si tuffa e si intromette nello yacht a ficcanasare. Qui incontra il giovane Robert Quane, che, quando Shona scappa riguadagnando a nuoto la terraferma, la insegue su una scialuppa, in giacca e cravattino: fra i due scoppia l'amore a prima vista.\nTempo dopo John muore. Shona si deve liberare di un nativo che cerca di violentarla, poi si appresta a lasciare in fretta e furia l'isola, dopo avere preso con s\u00e9 delle preziose perle, alla volta di Samoa, come le aveva consigliato il padre, avventurandosi poco coscienziosamente su una piccola barca a vela. Di nuovo un nativo la insegue per impadronirsi delle perle, ma Shona non esita a ucciderlo.\nRobert Quane, nel frattempo, nel tentativo di rivedere Shona a ogni costo, si era imbarcato come mozzo sulla Southern Cross; proprio quella nave avvista una mattina la barca con Shona alla deriva e trae in salvo la naufraga, che si riunisce cos\u00ec con il proprio amato. A bordo il capitano Drake cerca di usare violenza a Shona e, non riuscendovi, ripiega sulle perle che la donna porta con s\u00e9. Ma Shona getta a mare l'involucro con le perle. Un polinesiano dell'equipaggio viene ritenuto il pi\u00f9 adatto per tuffarsi e andare a recuperarle, ma, dopo averci provato, esausto, desiste. Il capitano costringe allora Shona a tuffarsi.\nFrattanto, a seguito di una lite con il capitano, Robert era stato posto, legato, su una barca, sulla quale doveva essere abbandonato al largo. Un uomo dell'equipaggio, Mac, aveva preso posizione a favore dei malcapitati, e aveva munito Shona di un coltello, con il quale la giovane aveva manomesso alcuni meccanismi della nave, prima di tuffarsi. Ora, mentre Mac ha slegato Robert, Shona riemerge con le perle e si riunisce all'amato e a Mac sulla barca, mentre la nave, a causa del sabotaggio, non riesce a inseguirli. Poco distante si profila un'isola, verso la quale la barca si dirige.\nProduzione.\nIl film fu prodotto dalla Lee-Bradford Corporation, una piccola compagnia di produzione e distribuzione attiva dal 1921 al 1926. Venne girato in Nuova Zelanda, nella Golden Bay, a Tasman in bianco e nero, ma con un rullo a colori per cui venne usato il sistema inventato da William van Doren Kelley, il Prizma Color, basato sulla mescolanza sottrattiva dei colori.\nDistribuzione.\nDistribuito dalla Davis Distributing Division, il film usc\u00ec nelle sale cinematografiche statunitensi nel febbraio 1924.\nCopie della pellicola sono conservate negli archivi londinesi del British Film Institute, in quelli della George Eastman House di Rochester, nel New Zealand Film Archive di Wellington e a Washington, alla biblioteca del Congresso che, nel 2004, restaur\u00f2 il film, ricostruendo la stampa di un rullo in Prizmacolor."}
{"id": "3916143", "revid": "120914064", "url": "https://it.wikipedia.org/wiki?curid=3916143", "title": "Franz Altheim", "text": "Biografia.\nL'infanzia di Altheim fu contrassegnata dalle vicissitudini familiari: sua madre abbandon\u00f2 la famiglia quando era molto giovane e suo padre, un eccentrico sculture lontano dalle convenzioni della borghesia, si suicid\u00f2 nel 1914. Nel 1917, pochi mesi dopo essersi iscritto all'universit\u00e0 di Francoforte, si arruol\u00f2 nell'esercito e prest\u00f2 servizio nell'impero ottomano, prevalentemente in veste di traduttore. Il crollo del Reich guglielmino e l'istituzione della Repubblica di Weimar, di cui non condivideva i presupposti, accrebbero l'attenzione di Altheim verso il mondo classico e la ricerca archeologica.\nIngresso in accademia e adesione all'Ahnenerbe.\nUn impiego nel settore bancario gli permise di sostenersi agli studi di filologia classica, archeologia e linguistica. Nel 1928 divenne \"Privatdozent\" all'universit\u00e0 di Francoforte, dove divenne allievo dell'etnologo Leo Frobenius, che indagava sulla natura delle culture primitive, e dello storico delle religioni Walter Friedrich Otto, che rifletteva sul concetto di \"sacro\". Dieci anni dopo Altheim fu nominato professore associato all'universit\u00e0 di Halle, dove poi ottenne la cattedra nel 1943.\nNon secondaria, per la sua carriera accademica, fu l'affiliazione alla Deutsches Ahnenerbe, la societ\u00e0 scientifica fondata da Heinrich Himmler con l'intento di finanziare le ricerche riguardanti la storia antropologica e culturale della razza ariana. Grazie ai sovvenzionamenti dell'Ahnenerbe, Altheim pot\u00e9 fare, in compagnia della fotografa Erika Trautmann, numerosi viaggi in Italia - sue le ricerche in Val Camonica atte a dimostrare la vicinanza delle incisioni rupestri alle rune nordiche - e nel 1938 una lunga spedizione nei Balcani e in Medio oriente alla ricerca dei resti di una guerra intestina all'impero romano, che Altheim credeva combattuta tra i popoli nordici e quelli semiti. Dopo una lunga tappa in Romania dapprima alla ricerca di rovine del regno dei Daci e poi a Bucarest, i due attraversarono la Grecia, la Turchia e il Libano, ma si videro negato dalle autorit\u00e0 coloniali francesi il visto per la Siria. La spedizione si concluse nel Regno dell\u2019Iraq, con la visita di Baghdad, Babilonia, Assure Hatra, che era stata al confine tra impero romano ed impero persiano.\nSecondo dopoguerra.\nDurante la seconda guerra mondiale lo storico delle religioni ungherese K\u00e1roly Ker\u00e9nyi, che era stato suo collega negli anni dell'universit\u00e0 di Francoforte, si rivolger\u00e0 ad Altheim per ottenere la liberazione di sua figlia che era stata deportata in un campo di concentramento, prima invocandone l'aiuto, poi minacciandolo di rivelare le frequentazioni con le gerarchie naziste. L'interessamento di Altheim gli valse, nel dopoguerra, il perdono da parte delle autorit\u00e0 della Repubblica Democratica Tedesca che, dopo averlo arrestato e averne indagato i comportamenti avuti durante il periodo nazista, lo liberarono permettendogli di mantenere una cattedra universitaria. Nel 1950 Altheim lasci\u00f2 l'antica Universit\u00e0 di Berlino per trasferirsi alla Libera Universit\u00e0 di Berlino, appena istituita nella parte occidentale della citt\u00e0, dove rimase fino al suo pensionamento nel 1964.\nNel dopoguerra, nonostante il mutato contesto storico ed il venir meno dei presupposti ideologici che ne avevano caratterizzato l'attivit\u00e0 negli anni del nazismo, l'attenzione di Altheim verso il mondo antico continu\u00f2 ad essere imperniata da un lato sullo studio dei legami tra la civilt\u00e0 greco-romana e il mondo arabo e persiano, dall'altro sui punti di contatto tra le civilt\u00e0 italiche e la cultura degli scandinavi."}
{"id": "3916147", "revid": "110157", "url": "https://it.wikipedia.org/wiki?curid=3916147", "title": "Bezdru\u017eice", "text": "Bezdru\u017eice (in tedesco \"Weseritz\") \u00e8 una citt\u00e0 della Repubblica Ceca facente parte del distretto di Tachov, nella regione di Plze\u0148."}
{"id": "3916152", "revid": "35804", "url": "https://it.wikipedia.org/wiki?curid=3916152", "title": "Baku Fires", "text": "I Baku Fires sono stati una squadra di pugilato che ha preso parte al campionato mondiale delle World Series of Boxing.\nStoria della societ\u00e0.\nLa squadra \u00e8 stata fondata nel 2010 e fa capo alla holding Gilan Holding, presente in diversi settori dell'economia azera.\n\u00c8 una delle 12 squadre originarie della competizione, che hanno preso parte alla prima edizione della competizione nel 2010.\nNel corso della stagione 2010-2011, si \u00e8 classificata prima nel girone asiatico della \"regular season\", davanti alla squadra kazaka dell'. Nel corso dei \"play-off\", \u00e8 stata poi eliminata nelle semifinali dai francesi del con il punteggio di 6-4. Due pugili della squadra asiatica hanno partecipato alle finali individuali, Soltan Migitinov nella categoria dei pesi medi e Magomedrasul Majidov dei massimi, entrambi battuti rispettivamente dall'ucraino Sergiy Derevyanchenko e dall'italiano Clemente Russo, tutti e due del \"franchise\" .\nNella stagione 2011-2012 \u00e8 stata inserita nel girone B, in cui si \u00e8 classificata prima vincendo tutti i 10 incontri, qualificandosi quindi ai \"play-off\". Nei quarti di finale ha eliminato con il punteggio di 7-3, venendo poi eliminata da nelle seminifinali per 7-3.\nStrutture.\nGli incontri interni del Baku Fires vengono disputati presso l'Olympic Sports Center \"Serhedchi\", a Baku.\nOrganico 2011-2012.\nRoster.\nLa squadra \u00e8 composta da 29 pugili internazionali suddivisi in 5 categorie di peso.\nStaff tecnico.\nStaff tecnico aggiornato al 25 febbraio 2012."}
{"id": "3916155", "revid": "830939", "url": "https://it.wikipedia.org/wiki?curid=3916155", "title": "Heinrich Altherr", "text": "Fu discreto paesaggista e maestro di grande composizione. Fu professore presso l'Accademia di Belle Arti di Karlsruhe e successivamente presso quella di Stoccarda, della quale divenne direttore dal 1919 al 1921, trattenendosi tuttavia presso questa Accademia fino al 1939. Prese parte, insieme ai fondatori, alla cosiddetta Secessione di Stoccarda. Le sue opere sono custodite a San Paolo e a Darmstadt."}
{"id": "3916156", "revid": "110157", "url": "https://it.wikipedia.org/wiki?curid=3916156", "title": "Bor (Repubblica Ceca)", "text": "Bor (in tedesco \"Haid\") \u00e8 una citt\u00e0 della Repubblica Ceca facente parte del distretto di Tachov, nella regione di Plze\u0148."}
{"id": "3916158", "revid": "1543377", "url": "https://it.wikipedia.org/wiki?curid=3916158", "title": "Italia alla II Universiade", "text": "L'Italia ha partecipato alla II Universiade, tenutasi a Sofia nel 1961, conquistando un totale di cinque medaglie."}
{"id": "3916159", "revid": "767487", "url": "https://it.wikipedia.org/wiki?curid=3916159", "title": "The debut of Thomas Cat", "text": "The debut of Thomas Cat \u00e8 il primo film di disegni animati a colori della storia.\nTrama.\nUn gattino, Thomas Cat, viene istruito da sua madre a prendere i topi. Purtroppo, il gattino scambia un ratto per un topolino .\nStoria.\nFu prodotto nel 1920 dai Bray studios e distribuito l'otto febbraio dello stesso anno.\nTecnica.\nPer il colore fu utilizzato il costoso metodo Brewster Natural Color Process (un processo a 2-emulsione di colore) inventato da Percy Brewster in Newark nel New Jersey, un precursore della tecnica pi\u00f9 riuscita della Technicolor.\n\u00c8 stato il primo cortometraggio animato realizzato utilizzando pellicole a colori. I disegni sono stati effettuati sulla celluloide trasparente e poi dipinti sul retro, poi la celluloide cos\u00ec dipinta veniva fotografata con una fotocamera a due colori.\nDistribuzione.\nFu distribuito dalla Paramount in forma teatrale.\nCuriosit\u00e0.\nIl primo corto animato fu per\u00f2 Gollywog Land (1912, UK), un film in stop motion colorato con tecnica Kinemacolor, che conteneva anche live action e che quindi non fu il primo realizzato con la tecnica del \"disegno animato\"."}
{"id": "3916161", "revid": "110157", "url": "https://it.wikipedia.org/wiki?curid=3916161", "title": "\u010cerno\u0161\u00edn", "text": "\u010cerno\u0161\u00edn (in tedesco \"Tschernoschin\") \u00e8 una citt\u00e0 della Repubblica Ceca facente parte del distretto di Tachov, nella regione di Plze\u0148."}
{"id": "3916162", "revid": "124123", "url": "https://it.wikipedia.org/wiki?curid=3916162", "title": "Oreste Candi", "text": "Biografia.\nOreste Candi nasce a Minerbio (Bologna) il 27 novembre 1865 da Angelo e Virginia Billi.\nRimasto orfano di padre nel 1884, trova lavoro come apprendista nella bottega bolognese di Raffaele Fiorini; intorno al 1886 si trasferisce a Genova, trovando impiego nella piccola fabbrica di strumenti a plettro \"Fratelli Barberis\", situata in Salita Santa Caterina, fianco alla Sala Sivori, da poco aperta da Giuseppe Bossola. Sposatosi nel 1893 con Maria Luigia Torre, apre bottega prima con il fratello Cesare Candi in via dei Servi n\u00b054, quindi in proprio in Vico dritto Ponticello, ove rimase fino all'inizio degli anni trenta: con la ristrutturazione della piazza Ponticello voluta dal regime fascista, volta a modernizzare l'immagine della citt\u00e0, fu costretto nel 1932 a trasferirsi in via Bosco ove romase fino alla morte, occorsa il 4 settembre 1938.\nCritica.\nCostruttore soprattutto di strumenti a plettro, Oreste Candi si dedic\u00f2 con continuit\u00e0 alla liuteria ad arco in et\u00e0 adulta, a partire dagli anni dieci del Novecento.\nSeppure tecnicamente meno dotato del fratello Cesare Candi, dimostra nella sua produzione di violini, viole, violoncelli un'attitudine meno formale e rigorosa che rivela il suo temperamento diretto e spontaneo.\nCollegamenti esterni.\nUn violino, Genova 1915"}
{"id": "3916163", "revid": "110157", "url": "https://it.wikipedia.org/wiki?curid=3916163", "title": "Kladruby (Tachov)", "text": "Kladruby (in tedesco \"Kladrau\") \u00e8 una citt\u00e0 della Repubblica Ceca facente parte del distretto di Tachov, nella regione di Plze\u0148.\nIl monastero di Kladruby.\nSi tratta di un edificio religioso di assoluto splendore barocco, sebbene al momento si trovi in cattive condizioni. \u00c8 conservato in condizioni decisamente migliori il capolavoro della chiesa dell'Assunzione della Vergine Maria di Jan Bla\u017eej Santini-Aichel."}
{"id": "3916166", "revid": "110157", "url": "https://it.wikipedia.org/wiki?curid=3916166", "title": "P\u0159imda", "text": "P\u0159imda (in tedesco \"Pfraumberg\") \u00e8 una citt\u00e0 della Repubblica Ceca facente parte del distretto di Tachov, nella regione di Plze\u0148."}
{"id": "3916167", "revid": "110157", "url": "https://it.wikipedia.org/wiki?curid=3916167", "title": "St\u0159\u00edbro", "text": "St\u0159\u00edbro (in tedesco \"Mies\") \u00e8 una citt\u00e0 della Repubblica Ceca facente parte del distretto di Tachov, nella regione di Plze\u0148."}
{"id": "3916169", "revid": "1573940", "url": "https://it.wikipedia.org/wiki?curid=3916169", "title": "Melomys burtoni", "text": "Melomys burtoni () \u00e8 un roditore della famiglia dei Muridi diffuso nell'Ecozona australasiana.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 90 e 170\u00a0mm, la lunghezza della coda tra 90 e 170\u00a0mm, la lunghezza del piede tra 23 e 25\u00a0mm, la lunghezza delle orecchie tra 16 e 18\u00a0mm e un peso fino a 120\u00a0g.\nAspetto.\nLa pelliccia \u00e8 corta, densa e soffice. Le parti superiori variano dal grigio-brunastro al color zenzero, i fianchi sono giallo-arancioni, mentre le parti ventrali sono bianco crema. Le orecchie sono corte, rotonde e grigio chiare. Il dorso dei piedi \u00e8 grigio scuro. La coda \u00e8 lunga come la testa e il corpo, grigio-brunastro sopra, priva di pigmento sotto e ricoperta di scaglie, ognuna corredata da tre peli. Il cariotipo \u00e8 2n=48 FN=52.\nBiologia.\nComportamento.\n\u00c8 una specie notturna e prevalentemente arboricola.\nAlimentazione.\nSi nutre di steli d'erba, bacche, frutta coltivata, canna da zucchero, a causa della quale \u00e8 considerata una piaga dagli agricoltori, ed insetti come le cavallette.\nRiproduzione.\nSi riproduce durante la stagione secca. Le femmine danno alla luce fino a 5 piccoli per pi\u00f9 volte durante l'anno.\nDistribuzione e habitat.\nQuesta specie \u00e8 diffusa lungo le coste dell'Australia Occidentale settentrionale, Territorio del Nord, Queensland e Nuovo Galles del Sud settentrionale. \u00c8 inoltre presente nel bacino del Fiume Fly, nella parte centro-meridionale della Nuova Guinea e su Halmahera, nelle Isole Molucche settentrionali.\nVive nelle praterie alte, nei campi di papiro, nelle savane alberate aperte, paludi all'interno di foreste umide tropicali, mangrovie e boscaglie fino a 1.200 metri di altitudine.\nTassonomia.\nSono state riconosciute 11 sottospecie:\nStato di conservazione.\nLa IUCN Red List, considerato il vasto areale e la popolazione numerosa, classifica \"M.burtoni\" come specie a rischio minimo (LC)."}
{"id": "3916171", "revid": "722344", "url": "https://it.wikipedia.org/wiki?curid=3916171", "title": "Federico Dennerlein", "text": ""}
{"id": "3916173", "revid": "305330", "url": "https://it.wikipedia.org/wiki?curid=3916173", "title": "Rimozione del crocifisso dalle aule scolastiche italiane", "text": ""}
{"id": "3916175", "revid": "1543377", "url": "https://it.wikipedia.org/wiki?curid=3916175", "title": "Italia alla III Universiade", "text": "L'Italia ha partecipato alla III Universiade, tenutasi a Porto Alegre nel 1963, conquistando un totale di diciotto medaglie."}
{"id": "3916176", "revid": "118614872", "url": "https://it.wikipedia.org/wiki?curid=3916176", "title": "Interaction Design Institute Ivrea", "text": "Interaction Design Institute Ivrea (conosciuto anche come Interaction Ivrea, IDII, o Ivrea) \u00e8 stata una scuola post-laurea attiva nel campo dell'Interaction Design e operante nella citt\u00e0 di Ivrea, in Italia. Nata come iniziativa congiunta di Olivetti e Telecom Italia, ha avuto come presidente Franco Debenedetti. La sua sede \u00e8 stata la \u00abCasa Blu\u00bb, progettata dall'architetto Edoardo Vittoria per Adriano Olivetti che volle destinarla a ospitare lo storico \"Centro studi Olivetti\" da lui voluto. L'edificio \u00e8 stato riprogettato allo scopo dallo studio \"Sottsass Associati\" di Ettore Sottsass e per l'occasione intitolato ad Adriano Olivetti.\nMissione aziendale.\nLa missione aziendale della scuola era descritta sulla rivista di architettura Blueprint come segue:\nAttivit\u00e0.\nLa scuola ha operato dal 2001 al 2005, quando il suo insegnamento \u00e8 stato incorporato all'interno della Domus Academy, cessando di conseguenza a operare come entit\u00e0 indipendente quando si \u00e8 esaurito l'iniziale dotazione finanziaria quinquennale; la nuova propriet\u00e0, Telecom Italia, ha deciso infatti di non rinnovare il finanziamento. La sua unit\u00e0 di exhibition design (E1), attraverso uno spin-off, \u00e8 andata a formare una compagnia indipendente, che opera a Milano.\nAnche se l'istituto svolgeva dell'attivit\u00e0 di consulenza esterna a ospitava ricercatori in visita, la sua attivit\u00e0 principale consisteva nel suo Master in Interaction Design, che, durante la sua esistenza, ha laureato quattro classi di una ventina di studenti, che lavorano nell'ambito del design.\nL'istituto \u00e8 stato coinvolto in molti progetti che in seguito hanno guadagnato visibilit\u00e0 nel mondo del design: tra questi, la piattaforma di sviluppo Wiring, la scheda di sviluppo open source Arduino, l'ambiente grafico e linguaggio di programmazione \"Processing\" per il software prototyping (iniziato al MediaLab del Massachusetts Institute of Technology), l'ambiente CICCIO e il manuale di design interattivo \"Interaction Design Primer\"\nInteraction Ivrea ha esposto suoi lavori al Victoria and Albert Museum di Londra e al Salone Internazionale del Mobile di Milano. Faceva parte di Convivio il progetto dell'Unione europea per la creazione di un Network of Excellence (NoE), all'interno del programma quadro per la ricerca e lo sviluppo tecnologico.\nPersonalit\u00e0.\nLa direttrice della scuola era Gillian Crampton Smith . Tra i professori associati vi era Massimo Banzi. Tra i consiglieri accademici di Interaction Ivrea vi erano teorici e professionisti, come John Maeda, Joy Mountford, John Thackara, Bill Verplank, Bill Moggridge (cofondatore di IDEO) e David Liddle (cofondatore di Interval Research)."}
{"id": "3916178", "revid": "594360", "url": "https://it.wikipedia.org/wiki?curid=3916178", "title": "Kim Taek-yong", "text": "Soprannominato The Revolutionist dai suoi fan \u00e8 stato uno dei Protoss di pi\u00f9 successo in Brood War dal 2007 al 2012.\nBiografia.\nLa carriera di Bisu inizia nel 2005, ma \u00e8 nel 2007 che ottiene il primo grande successo, battendo per 3-0 sAviOr nella finale della GOMTV MSL Season 1. Si aggiudica anche il titolo successivo, vincendo per 3-2 contro Stork, ma non riesce a vincere il terzo, perdendo in finale contro Mind. Dopo aver cambiato team nel febbraio 2008 (passando da MBCGame Hero a SK Telecom T1), entra in un periodo di crisi di una durata di circa sei mesi, ma verso ottobre riprende a vincere, conquistando il terzo MSL in finale contro JangBi.\nDopo il passaggio a StarCraft II nel 2012, Bisu non ottiene alcun risultato significativo, e si ritira nel settembre 2013."}
{"id": "3916181", "revid": "1573940", "url": "https://it.wikipedia.org/wiki?curid=3916181", "title": "Melomys rubicola", "text": "Melomys rubicola () era un roditore della famiglia dei Muridi endemico di una piccola isola corallina nello Stretto di Torres, tra l'Australia e la Nuova Guinea.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 140 e 160\u00a0mm, la lunghezza della coda tra 145 e 180\u00a0mm e un peso fino a 100\u00a0g.\nAspetto.\nLe parti superiori sono bruno-rossicce, i fianchi sono bruno-grigiastri, mentre le parti ventrali sono bianco-giallastre. La coda \u00e8 pi\u00f9 lunga della testa e del corpo, ricoperta da 11 anelli di scaglie per centimetro, corredata ciascuna da 3 peli.\nBiologia.\nComportamento.\nEra una specie notturna e terricola. Si rifugiava in tane scavate nel terreno.\nDistribuzione e habitat.\nQuesta specie era endemica di Bramble Cay, una piccola isola corallina di circa 5 ettari, di cui solo 2,2 sono ricoperti di vegetazione, situata nello stretto di Torres, tra la penisola di Capo York e la Nuova Guinea meridionale.\nConservazione.\nLimitate osservazioni indicavano un declino gi\u00e0 a partire dal 1983. L'ultimo individuo vivente \u00e8 stato osservato nel 2009. Ricerche ristrette effettuate durante un periodo tra il 2009 e il 2013 non hanno ottenuto alcun risultato e nel 2016 uno studio approfondito pi\u00f9 comprensivo ed adeguato ha dimostrato la sua estinzione.\nQuesto evento rappresenta la prima estinzione di un mammifero causata dal cambiamento climatico dovuto all'attivit\u00e0 umana."}
{"id": "3916184", "revid": "1428919", "url": "https://it.wikipedia.org/wiki?curid=3916184", "title": "Enea Gardana", "text": "Biografia.\nNon si dispone di molte notizie biografiche. Presumibilmente nato nell'Italia settentrionale, ha lasciato diverse opere per chitarra classica (circa 38) tra cui arrangiamenti, riduzioni e trascrizioni di arie d'opera di diversi autori.\nOltre a ci\u00f2 scrisse e ridusse diversi pezzi da ballo (polke, mazurke, valzer...). Le sue opere sono state pubblicate anche dalle Edizioni Ricordi. Alcune delle sue opere sono scritte per chitarra a 9 corde.\nOpere.\nLista delle opere conosciute:"}
{"id": "3916185", "revid": "2033069", "url": "https://it.wikipedia.org/wiki?curid=3916185", "title": "Parenti e tanti guai", "text": "Parenti e tanti guai (\"Sons and Daughters\") \u00e8 una serie televisiva statunitense in 9 episodi trasmessi per la prima volta nel corso di una sola stagione nel 1974. Un film per la televisione pilota era stato trasmesso il 22 marzo 1974 sulla CBS con il titolo \"Senior Year\". La serie \u00e8 ambientata nella California degli anni cinquanta e racconta le vicende degli studenti universitari della Southwest High a Stockton.\nProduzione.\nLa serie fu prodotta da Universal TV e girata negli studios dellaGeneral Service a Los Angeles e in quelli della Universal Studios a Universal City in California. Le musiche furono composte da James Di Pasquale.\nTra i registi della serie \u00e8 accreditato Richard Donner.\nDistribuzione.\nLa serie fu trasmessa negli Stati Uniti nel 1974 sulla rete televisiva CBS. In Italia \u00e8 stata trasmessa con il titolo \"Parenti e tanti guai\"."}
{"id": "3916186", "revid": "599013", "url": "https://it.wikipedia.org/wiki?curid=3916186", "title": "Sons and Daughters", "text": ""}
{"id": "3916187", "revid": "547034", "url": "https://it.wikipedia.org/wiki?curid=3916187", "title": "World Mixed Martial Arts Federation", "text": "La World Mixed Martial Arts Federation (WMMAF) sportiva internazionale propone di governare lo sport MMA.\nStoria.\nInizia la sua attivit\u00e0 nel 2003 con il nome di World Kick-Jitsu Federation e solo recentemente cambia denominazione in World Mixed Martial Arts Federation."}
{"id": "3916190", "revid": "80598", "url": "https://it.wikipedia.org/wiki?curid=3916190", "title": "Tony Bungaro", "text": ""}
{"id": "3916191", "revid": "76963", "url": "https://it.wikipedia.org/wiki?curid=3916191", "title": "Nick Roud", "text": "Il suo ruolo di maggior rilievo \u00e8 quello di George, uno dei quattro fratelli Davies nel film \"Neverland - Un sogno per la vita\" del 2004, accanto a Johnny Depp, Kate Winslet e Freddie Highmore.\nAssieme agli altri membri del cast del film, ha ottenuto una vittoria per gli Young Artist Awards ed una nomination agli Screen Actors Guild Award per il miglior cast.\n\u00c8 anche apparso nella serie televisiva \"The Ghost Hunter\" nel ruolo di Sydney e nella miniserie \"Island at War\" come guest star nel ruolo di Roland, amico di Colin.\nAttualmente frequenta la Kingston University di Londra."}
{"id": "3916198", "revid": "76963", "url": "https://it.wikipedia.org/wiki?curid=3916198", "title": "Joe Prospero", "text": "Biografia.\nHa iniziato la sua carriera nel 2001, ed ha preso parte soprattutto in serie televisive.\nInvece al cinema, \u00e8 noto per aver interpretato Jack, uno dei quattro fratelli Davies, nel film \"Neverland - Un sogno per la vita\"."}
{"id": "3916200", "revid": "1543377", "url": "https://it.wikipedia.org/wiki?curid=3916200", "title": "Italia alla IV Universiade", "text": "L'Italia ha partecipato alla IV Universiade, tenutasi a Budapest nel 1965, conquistando un totale di nove medaglie."}
{"id": "3916201", "revid": "74801", "url": "https://it.wikipedia.org/wiki?curid=3916201", "title": "Coleraine", "text": "Coleraine (irl. C\u00fail Raithin; ab. nel 2001) \u00e8 una citt\u00e0 del Regno Unito, capoluogo dell'omonimo distretto nordirlandese; appartiene alla contea storica di Londonderry.\nSi trova nei pressi dell'estuario del fiume Bann, a circa a nord-ovest di Belfast, e a a est dell'aeroporto di Londonderry.\nSport.\nCalcio.\nLa squadra principale della citt\u00e0 \u00e8 il Coleraine."}
{"id": "3916209", "revid": "1534511", "url": "https://it.wikipedia.org/wiki?curid=3916209", "title": "Alberto Giordano", "text": "Biografia.\nDiplomatosi alla Scuola Internazionale di Liuteria di Cremona nel 1984 sotto la direzione di Wanna Zambelli e Stefano Conia, si perfeziona con Sesto Rocchi, quindi con Gregg Alf e Joseph Curtin; apre l'attivit\u00e0 a Genova nel 1987.\nDal 1994 \u00e8 assistente curatore del \"Cannone\", il violino di Niccol\u00f2 Paganini costruito da Giuseppe Guarneri del Ges\u00f9 nel 1743, conservato a Genova a Palazzo Doria-Tursi.\nHa collaborato con il coreografo ceco Ji\u0159\u00ed Kyli\u00e1n costruendo strumenti musicali di fantasia per lo spettacolo \"Worlds Beyond\" in occasione dell'apertura del nuovo Teatro Nazionale dell'Opera e del Balletto di Oslo, avvenuta nel 2008.\nNel 2015 ha conseguito con lode e \"dignit\u00e0 di stampa\" il diploma di laurea magistrale in Storia dell'Arte e Valorizzazione del Patrimonio Artistico presso l'Universit\u00e0 di Genova; nel 2016 \u00e8 stato insignito dalla Fondazione Cologni del titolo di \"Maestro d'Arte e Mestiere\".\nCollabora con le riviste The Strad, Archi Magazine e Cozio's Carteggio; ha curato la mostra \"Liutai italiani del Novecento: la scuola genovese\" per il Museo del Violino di Cremona.\nNel Settembre 2018 ha fatto parte della giuria del XV Concorso Triennale Internazionale di liuteria \"Antonio Stradivari\" tenutosi a Cremona."}
{"id": "3916214", "revid": "112046914", "url": "https://it.wikipedia.org/wiki?curid=3916214", "title": "Festival internazionale dell'attore", "text": "Il Festival internazionale dell'attore \u00e8 un festival internazionale di teatro fondato nel 1980 dal fiorentino Paolo Coccheri ispirandosi al valore formativo del metodo mimico ideato da Orazio Costa.\nStoria.\nGi\u00e0 dal 1976 Paolo Coccheri, regista e pedagogista teatrale, comincia a progettare un festival teatrale, interamente dedicato all'attore con corsi residenziali di teatro ad alto livello professionale. Dopo anni di ricerche, di contatti con comuni italiani, Coccheri, colpito dalla bellezza del paesaggio e dalla ottimale ubicazione del posto, decide di fondare a Montalcino (Siena) il 1\u00ba Festival internazionale dell'attore.\nPaolo Coccheri ne deline\u00f2 subito la fisionomia come luogo di alto perfezionamento al teatro, dove oltre 400 studenti provenienti da tutto il mondo, in un rapporto umano e altamente didattico, potessero vivere una valida esperienza nelle arti dello spettacolo con illustri maestri internazionale, che attraverso la trasmissione orale della loro arte come al tempo delle botteghe, educassero i giovani all'etica e all'arte teatrale.\nIl Festival viene inaugurato il 1\u00ba agosto 1980 nella fortezza di Montalcino da Glauco Mauri e gi\u00e0 a partire dal primo anno Coccheri riusc\u00ec a far giungere nella cittadina del senese, docenti come: Orazio Costa, Lele Luzzati, Alessandro Fersen, Edmonda Aldini.\nNel 1981, tutto il leggendario gruppo di Grotowskij, tutti i componenti dello storico gruppo di Eugenio Barba, Maurizio Scaparro, Massimo Castri, Monica Vitti\nNel 1982, Mariangela Melato, Paolo Poli, Jerzy Stuhr, Cathy Berberian\nIl Festival, dal 1983, si trasfer\u00ec a Firenze e vi rimase fino al 30 settembre del 1990.\nGli affezionati docenti del Festival spostatosi a Firenze furono: Orazio Costa, Edmonda Aldini, Ludwig Flaszen, Yves Lebreton, Jerzy Stuhr, Piera Degli Esposti, Lele Luzzati, Elena Mannini, Bogdan Jerkovi\u0107, Ingemar Lindh, Sandro Sequi, Marisa Fabbri, Nico Pepe, Gisela May, Krzysztof Zanussi, Guido Baroni, Adriana Innocenti, Josef Svoboda, Micha Van Hoecke, Giuseppe Ferrara, Andrzej Wajda, Ingmar Bergman, Andreij Tarkovskij, Liliana Cavani.\nDalla sua nascita il Festival ha avuto anche eccellenti docenti come Monica Vitti, Mariangela Melato, George Wilson, Maurizio Scaparro, Zigmunt Molik, Massimo Castri, Lindsay Kemp, Bernard Dort, Maurizio Nichetti, Ryszard Cieslak, Marise Flasc, Ferruccio Soleri, Ugo Ronfani, Nino Manfredi, Mario Luzi, Alessandro Fersen, Gina Lagorio, Dacia Maraini, Primo Conti, Piero Faggioni, Elsa Piperno, David Lees, Carlo Ludovico Ragghianti, Maddalena Crippa, Andres Neuman, Marcello Bartoli, Giuliano Scabia, Giorgio Albertazzi, Giovanni Michelucci, Danilo Dolci, Gianni Berengo Gardin, Cathy Berberian, Anton Milenin.\nNel 2005 il felice incontro con i giovani teatranti partenopei di Interno5, ai quali Coccheri dona il Festival attualmente ancora in attivit\u00e0 a Napoli."}
{"id": "3916219", "revid": "92924677", "url": "https://it.wikipedia.org/wiki?curid=3916219", "title": "Campionato di calcio della Repubblica Socialista Sovietica d'Estonia 1970", "text": "Il Campionato di calcio della Repubblica Socialista Sovietica d'Estonia 1970 era la massima divisione del campionato estone ed era un campionato regionale sovietico. La vittoria finale and\u00f2 al Norma Tallinn che vinse il terzo titolo della sua storia.\nFormula.\nEra formato da dodici squadre: ogni formazione si incontrava le altre in gironi di andata e ritorno, per un totale di 22 incontri. Erano previsti due punti per la vittoria e uno per il pareggio."}
{"id": "3916221", "revid": "1573940", "url": "https://it.wikipedia.org/wiki?curid=3916221", "title": "Melomys cervinipes", "text": "Melomys cervinipes () \u00e8 un roditore della famiglia dei Muridi endemico dell'Australia.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 100 e 200\u00a0mm, la lunghezza della coda tra 115 e 200\u00a0mm, la lunghezza del piede tra 23 e 30\u00a0mm, la lunghezza delle orecchie tra 16 e 22\u00a0mm e un peso fino a 110\u00a0g.\nAspetto.\nLa pelliccia \u00e8 lunga e lanosa. Le parti superiori variano dal grigiastro al bruno-arancione con riflessi bruno-rossastri, mentre le parti ventrali sono bianche, bianco-giallastre opache nelle due sottospecie \"M.c.cervinipes\" e \"M.c.bunya\". Il muso \u00e8 grigiastro, le orecchie sono corte ma alquanto larghe, rotonde e grigio scure. Le zampe sono marroni chiare. La coda \u00e8 pi\u00f9 lunga della testa e del corpo, grigio-nerastra sopra, pi\u00f9 chiara sotto e ricoperta da 10-13 anelli di scaglie per centimetro, corredata ciascuna da 3 peli. Il cariotipo \u00e8 2n=48 FN=54.\nBiologia.\nComportamento.\n\u00c8 una specie notturna e arboricola. Costruisce nidi sferici di foglie tra le chiome degli alberi.\nAlimentazione.\nSi nutre di foglie, germogli e frutta.\nRiproduzione.\nSi riproduce in primavera ed estate nelle zone meridionali dell'areale, nelle altre parti a met\u00e0 dell'anno. Le femmine danno alla luce fino a 3 piccoli pi\u00f9 volte durante la stagione dopo una gestazione di circa 38 giorni e vengono svezzati dopo 3 settimane.\nDistribuzione e habitat.\nQuesta specie \u00e8 diffusa lungo le coste del Queensland e del Nuovo Galles del Sud settentrionale e centrale.\nVive nelle foreste umide tropicali, nei boschi di alberi semi-decidui, nelle boscaglie con prevalenza di alberi bottiglia e nelle paludi alberate nel Queensland, mentre a sud del suo areale \u00e8 presente in foreste di Sclerofille, savane alberate costiere e anche in mangrovie.\nTassonomia.\nSono state riconosciute 6 sottospecie:\nStato di conservazione.\nLa IUCN Red List, considerato il vasto areale e la popolazione numerosa, classifica \"M.cervinipes\" come specie a rischio minimo (LC)."}
{"id": "3916222", "revid": "1745361", "url": "https://it.wikipedia.org/wiki?curid=3916222", "title": "Leucippo (re)", "text": "Leucippo () \u00e8 un personaggio della mitologia greca. Fu un re di Messenia.\nGenealogia.\nFiglio di Periere e di Gorgofone, spos\u00f2 Filodice, (figlia di Inaco), da cui ebbe le Ileria, Febe ed Arsinoe.\nMitologia.\nEredit\u00f2 il regno del padre insieme con suo fratello Afareo, ma fu quest'ultimo ad evere maggiore autorit\u00e0 ed in seguito promise in spose le sue figlie Ileria e Febe (dette \"Leucippidi\") ad Idas e Linceo (i figli di Afareo), ma si lasci\u00f2 corrompere dai ricchi doni dei due Dioscuri (Castore e Polluce).\nIl rapimento delle due donne caus\u00f2 una lotta mortale tra i figli di Afareo ed i Dioscuri e nello scontro restarono uccisi Linceo da una parte e Castore dall'altra.\nSecondo Pausania per\u00f2, le due donne erano in realt\u00e0 figlie di Apollo ed il patronimico Leucippidi non significa \"figlie di Leucippo\", bens\u00ec \"cavalle bianche del cielo\", alludendo al concepimento delle ragazze dalla relazione di Apollo con una dea degli inferi sotto forma di cavalla."}
{"id": "3916224", "revid": "932362", "url": "https://it.wikipedia.org/wiki?curid=3916224", "title": "Georg Fischler", "text": "Biografia.\nSpecialista del doppio e da sempre in coppia con Peter Penz, ha iniziato a gareggiare per la nazionale austriaca nelle varie categorie giovanili, ottenendo quali migliori risultati quattro medaglie, di cui una d'oro, ai campionati mondiali juniores, nonch\u00e9 il terzo posto nella classifica di Coppa del Mondo juniores nel 2002/03.\nA livello assoluto ha esordito in Coppa del Mondo nella stagione 2004/05, ha conquistato il primo podio il 7 dicembre 2008 nel doppio a Sigulda (3\u00b0) e la prima vittoria il 18 dicembre 2010 nel doppio a Park City. In classifica generale si \u00e8 classificato al terzo posto nel 2012/13, nel 2015/16 e nel 2017/18 nella specialit\u00e0 biposto.\nHa preso parte a due edizioni dei Giochi olimpici invernali: a ha raggiunto la diciannovesima posizione nel doppio e a ha conquistato la medaglia d'argento nella gara biposto e quella di bronzo nella gara a squadre.\nIn carriera ha conquistato sei medaglie ai campionati mondiali e quattro in quelli europei."}
{"id": "3916226", "revid": "1543377", "url": "https://it.wikipedia.org/wiki?curid=3916226", "title": "Valea Rece (Trotu\u0219)", "text": "Il fiume Valea Rece \u00e8 un affluente del fiume Trotu\u0219 in Romania."}
{"id": "3916228", "revid": "547034", "url": "https://it.wikipedia.org/wiki?curid=3916228", "title": "Resurrection Blvd.", "text": "Resurrection Blvd. \u00e8 una serie televisiva statunitense in 53 episodi trasmessi per la prima volta nel corso di 3 stagioni dal 2000 al 2002.\nTrama.\nA Los Angeles East, California, i Santiago hanno avuto tre generazioni di pugili all'interno della famiglia. Essi continuano la loro battaglia per diventare campioni di pugilato mentre lottano con le difficolt\u00e0 legate alle loro scelte di vita e alle tradizioni di famiglia.\nProduzione.\nLa serie, ideata da Dennis E. Leoni, fu prodotta da Viacom Productions e girata a Los Angeles in California. Le musiche furono composte da Joseph Juli\u00e1n Gonz\u00e1lez.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 2000 al 2002 sulla rete televisiva Showtime. In Italia \u00e8 stata trasmessa dal 18 aprile 2006 su Rai Due con il titolo \"Resurrection Blvd.\".\nAlcune delle uscite internazionali sono state:"}
{"id": "3916230", "revid": "767487", "url": "https://it.wikipedia.org/wiki?curid=3916230", "title": "Asociaci\u00f3n Atl\u00e9tica Eureka", "text": "L'Asociaci\u00f3n Atl\u00e9tica Eureka \u00e8 stata una societ\u00e0 calcistica argentina di Buenos Aires, fondata il 14 gennaio 1915.\nStoria.\nLa societ\u00e0 venne fondata a Buenos Aires nel 1915; nel 1916 gioc\u00f2 le sue gare al campo di Carrasco 350, a Floresta, per poi spostarsi all'impianto di Pav\u00f3n 186 ad Avellaneda. Iscrittasi alla Asociaci\u00f3n Argentina de Football, debutt\u00f2 in massima serie durante la Copa Campeonato 1919 dopo aver vinto la seconda divisione nel 1918. In quel torneo giunse al 4\u00ba posto su 6, con 3 punti in 4 partite; il campionato non fu concluso ma il titolo fu comunque assegnato al Boca Juniors. Nel 1920 l'Eureka fu assorbito dal Club Sportivo Palermo."}
{"id": "3916243", "revid": "2121138", "url": "https://it.wikipedia.org/wiki?curid=3916243", "title": "Somnath", "text": "Il tempio di Somnath (in gujarati: \u0ab8\u0acb\u0aae\u0aa8\u0abe\u0aa5 \u0aae\u0a82\u0aa6\u0abf\u0ab0; in sanscrito: \u0938\u094b\u092e\u0928\u093e\u0925 \u092e\u0928\u094d\u0926\u093f\u0930) \u00e8 uno dei dodici santuari \"Jyotirlinga\" dedicati a Shiva. Il tempio si trova nel villaggio omonimo, lungo la costa del mar Arabico; amministrativamente il villaggio \u00e8 parte della citt\u00e0 indiana di Veraval, nel distretto di Junagadh, stato del Gujarat. Il significato del nome \"Somnath\" \u00e8 il \"protettore del dio-luna Soma\".\nStoria.\nLe leggendarie ricchezze del tempio ne fecero il bersaglio di numerosi saccheggi e distruzioni, tanto che il tempio \u00e8 detto il \"Santuario eterno\", perch\u00e9 \u00e8 stato devastato per sei volte e ricostruito altrettante, l'ultima della quali a partire dal novembre 1947, poco dopo l'indipendenza dell'India.\nLa prima volta il tempio fu saccheggiato nel 1026 da Mahmud di Ghazna ed il suo esercito, che depredarono grandi quantit\u00e0 d'oro e di pietre preziose e lasciarono l'edificio in rovina."}
{"id": "3916246", "revid": "35804", "url": "https://it.wikipedia.org/wiki?curid=3916246", "title": "Astana Arlans", "text": "L'Astana Arlans \u00e8 stata una squadra di pugilato che ha preso parte al campionato mondiale delle World Series of Boxing.\nStoria della societ\u00e0.\nLa squadra \u00e8 stata fondata nel 2010 ed \u00e8 di propriet\u00e0 della federazione pugilistica kazaka (KBF), promotrice del pugilato dilettantistico in Kazakistan.\n\u00c8 una delle 12 squadre che hanno preso parte alla prima edizione della competizione nel 2010. Nel corso della stagione 2010-2011, si \u00e8 qualificata ai \"play-off\" come miglior seconda classificata nel proprio girone (Asia Conference, alle spalle dei ) della \"regolar season\", con due punti in pi\u00f9 rispetto a . In semifinale ha eliminato gli statunitensi del con il punteggio di 7-3, perdendo poi la finale contro i francesi del con il punteggio di 6-4.\nDue pugili della squadra asiatica hanno partecipato alle finali individuali: Kanat Abutalipov si \u00e8 laureato campione del mondo WSB nella categoria dei pesi gallo, battendo il francese Nordine Oubaali con il punteggio di 2-1, e ottenendo cos\u00ec la qualificazione alle olimpiadi di Londra 2012; Yerzhan Mussafirov dei pesi leggeri \u00e8 stato invece battuto dal cinese Zhimin Wang.\nNella stagione 2011-2012 \u00e8 stata inserita nel girone A, in cui si \u00e8 classificata terza alle spalle di e , qualificandosi quindi ai \"play-off\". Nei quarti di finale ha superato i con il punteggio totale di 6-4. \u00c8 stata eliminata nelle semifinali dalla con il punteggio di 7-3.\nStrutture.\nGli incontri interni dell'Astana Arlans vengono disputati presso il Daulet Sports Complex, a Nur-Sultan.\nGli incontri contro e sono stati ospitati presso il complesso sportivo Sary Arka (Steppa d'Oro), sempre nella capitale. Occasionalmente alcuni incontri si tengono al Baluan Sholak Sports Palace di Almaty.\nOrganico 2011-2012.\nRoster.\nLa squadra \u00e8 composta da 18 pugili internazionali suddivisi in 5 categorie di peso.\nStaff tecnico.\nStaff tecnico aggiornato al 25 febbraio 2012."}
{"id": "3916249", "revid": "2033069", "url": "https://it.wikipedia.org/wiki?curid=3916249", "title": "Arrivano le spose", "text": "Arrivano le spose (\"Here Come the Brides\") \u00e8 una serie televisiva statunitense in 52 episodi ispirata al film del 1954 \"Sette spose per sette fratelli\" (\"Seven Brides for Seven Brothers\") e trasmessa per la prima volta negli Stati Uniti nel corso di 2 stagioni dal 1968 al 1970. in Italia \u00e8 stata trasmessa, per la prima volta, a partire dal settembre 1982 sulle reti collegate all'allora neonato circuito televisivo Italia 1.\nTrama.\nLa serie \u00e8 ambientata nella seconda met\u00e0 del 1800 nei pressi di Seattle e narra le gesta dei tre fratelli Bolt proprietari di una montagna da cui traggono profitto facendo i boscaioli. Vista la scarsit\u00e0 di donne presenti nella zona a causa delle disagiate condizioni di vita, per mantenere alto il morale dei tantissimi taglialegna che lavorano per loro nell'accampamento, i Bolt decidono di fare arrivare 100 giovani donne per dare la possibilit\u00e0 ad ogni uomo di trovarsi una compagna. Al tempo stesso scommettono, in cambio di un prestito di denaro, la loro intera propriet\u00e0 con l'avido Aaron Stempel che nessuna delle ragazze lascer\u00e0 Seattle prima che sia trascorso un anno dal suo arrivo. Per i Bolt non sar\u00e0 facile non perdere la scommessa viste le innumerevoli condizioni che le ragazze quotidianamente impongono e visti anche i tanti trucchi e sotterfugi a cui fa ricorso Stempel pur di avere la meglio sui Bolt. A dar manforte ai tre fratelli vi sono Lottie che \u00e8 la proprietaria del saloon locale e il capitano Clancy un vecchio lupo di mare con il vizio di alzare un po' troppo il gomito.\nProduzione.\nLa serie fu prodotta da Screen Gems Television e girata negli studios della Columbia/Sunset Gower a Hollywood e nel ranch della Columbia/Warner Bros. a Burbank in California. Le musiche furono composte da Jake Keller, Hugo Montenegro e Ernie Sheldon (tema musicale: \"Seattle\"). L'attore David Soul conobbe sul set Karen Carlson che divenne poi sua moglie.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1968 al 1970 sulla rete televisiva ABC. In Italia \u00e8 stata trasmessa su Italia 1 negli anni ottanta con il titolo \"Arrivano le spose\"."}
{"id": "3916263", "revid": "1543377", "url": "https://it.wikipedia.org/wiki?curid=3916263", "title": "Maria Teresa Riedl", "text": "Vanta quattordici presenze (sette vittorie e sette sconfitte) in Fed Cup ed \u00e8 la tennista italiana con il pi\u00f9 ricco bottino di medaglie conquistate alle Universiadi: ben otto \nBiografia.\nS'impone alla ribalta internazionale a soli diciotto anni, nel 1955, vincendo il singolare al torneo juniores del Roland Garros, prima italiana a riuscirvi.\nNel 1958 giunge in finale al torneo del Club Gallia di Nizza, dove perde dalla tedesca Emma Buding. Si ripete l'anno successivo, perdendo dall'ungherese\nZsuzsa K\u00f6rm\u00f6czy, in tre set ed \u00e8 finalista anche in doppio, con Francesca Gordigiani. Nello stesso anno, in doppio, sempre con la Gordigiani, vince il torneo di Cannes, battendo la coppia formata da Lea Pericoli e Lucia Bassi. Si aggiudica il suo primo titolo italiano assoluto, nel doppio, in coppia con Nicla Migliori. Alla I Universiade di Torino, si aggiudica la medaglia di bronzo, nel singolare e quella d'oro, in doppio con Chiara Ramorino. Nel 1960 \u00e8 finalista al Torneo di Stresa, dove perde da Lea Pericoli.\nDisputa una grande annata nel 1961, vincendo il singolare ai tornei di Reggio Calabria, Salerno e Viareggio e, nel doppio, in coppia con Lucia Bassi, vince il Torneo di Montecarlo, battendo la fortissima coppia australiana formata da Margaret Smith e Lesley Turner. Alla II Universiade di Sofia, vince la medaglia d'oro nel doppio misto, in coppia con Massimo Drisaldi. Vince i Campionati italiani assoluti di tennis, sia nel singolare che nel doppio, in coppia con Lucia Bassi. Raggiunge il 3\u00ba turno al Roland Garros del 1962, quando \u00e8 testa di serie n. 12, sconfitta dalla tennista di casa Fran\u00e7oise D\u00fcrr.\nNel 1963, cede in finale agli Internazionali di Svezia, a B\u00e5stad, alla tedesca Buding ma si rif\u00e0 vincendo il doppio in coppia con la medesima. Vince il doppio al Torneo di Viareggio, in coppia con Nicla Migliori, battendo Lea Pericoli e Silvana Lazzarino. A Porto Alegre, alla III Universiade, vince la medaglia di bronzo, nel singolare e quella d'oro nel doppio misto, in coppia con Giordano Maioli. Bissa nuovamente i Campionati italiani assoluti, sia nel singolare che nel doppio, in coppia con Nicla Migliori. L'anno dopo, invece, nel singolare, perde una tiratissima finale in tre set (6-3, 6-8, 1-6) da Francesca Gordigiani, dopo aver avuto sulla racchetta due match-ball.\nGioca un ottimo 1965, giungendo al 3\u00ba turno al Roland Garros, sconfitta soltanto dalla fuoriclasse Margareth Court e al 2\u00ba turno al torneo di Wimbledon. Vince il doppio al Torneo di Berlino, in coppia con la Gordigiani e la medaglia d'oro, sia nel singolare che nel doppio, in coppia con Alessandra Gobb\u00f2, alla IV Universiade di Bucarest. Nello stesso torneo, si aggiudica la medaglia di bronzo, nel doppio misto, in coppia con Giordano Maioli. Vince il suo terzo titolo assoluto, nel singolare.\nNel 1966, in coppia con Lucia Bassi, perde la finale del doppio a Montecarlo di fronte a Pericoli-Lazzarino. Raggiunge il secondo turno al Roland Garros. Vince il singolare nei tornei di Cortina d'Ampezzo, di Viareggio e di Ortisei, battendo sempre, in finale, l'australiana Madonna Schacht. Perde la finale del singolare, agli \"assoluti\", da Lea Pericoli. Si rif\u00e0 aggiudicandosi il Torneo di Messina. L'anno dopo vince per la terza volta il torneo di Viareggio, battendo Francesca Gordigiani.\nPartecipa al primo torneo open di Wimbledon (1968), raggiungendo il secondo turno. Lo stesso anno vince il Torneo di Senigallia, singolare e doppio, in coppia con Anna-Maria Nasuelli. Nel 1969, in coppia con Monica Giorgi giunge in finale, nel doppio, a Reggio Emilia. Bissa per la terza volta singolare e doppio (in coppia con Lucia Bassi) ai Campionati assoluti. \nDopo il ritiro dall'attivit\u00e0 agonistica si dedica alla professione di notaio, a Brunico. Nel 2017, per i suoi meriti sportivi, nonch\u00e9 per il suo impegno sociale, la citt\u00e0 altoatesina le ha dedicato una via, la seconda intitolata a una donna."}
{"id": "3916265", "revid": "1745361", "url": "https://it.wikipedia.org/wiki?curid=3916265", "title": "Afaretidi", "text": "Idas e Linceo sono due personaggi della Mitologia greca, figli di Afareo, re di Messenia e di Arene. Fratelli gemelli, altrimenti noti con il patronimico di Afaretidi.\nMitologia.\nGli Afaretidi partecipano alla spedizione degli Argonauti, risultando tra i pi\u00f9 valorosi. Idas si rivela un guerriero fortissimo anche se orgoglioso e irriflessivo, nell'Iliade definito \u00abil pi\u00f9 valoroso degli uomini\u00bb, mentre Linceo, con la sua vista acutissima, risolve moltissime situazioni intricate. Sempre in coppia partecipano alla caccia del Cinghiale calidonio. In entrambe le occasioni avevano combattuto al fianco dei Dioscuri, Castore e Polideuce.\nSposarono le Leucippidi (Ileria e Febe), figlie del re Leucippo e quando successivamente i Dioscuri rapiscono le \"Leucippidi\", lo scontro \u00e8 furibondo.\nAlla fine restano uccisi sul campo Castore da una parte, e Linceo dall'altra. Polideuce allora chiede al padre Zeus di morire a sua volta, ma Zeus gli propone una scelta: o abitare da quel momento in poi nell'Olimpo, oppure di stare insieme a Castore un giorno negli Inferi e un giorno presso gli dei. Polideuce sceglie quest'ultima soluzione."}
{"id": "3916266", "revid": "984922", "url": "https://it.wikipedia.org/wiki?curid=3916266", "title": "Bolov\u0103ni\u0219 (Trotu\u0219)", "text": "Il fiume Bolov\u0103ni\u0219 \u00e8 un affluente del fiume Trotu\u0219 in Romania."}
{"id": "3916267", "revid": "594360", "url": "https://it.wikipedia.org/wiki?curid=3916267", "title": "Bisu", "text": ""}
{"id": "3916273", "revid": "254059", "url": "https://it.wikipedia.org/wiki?curid=3916273", "title": "Luigi Fabio", "text": "Biografia.\nPartecip\u00f2 al Risorgimento d'Italia.\nFervente mazziniano fu membro attivo della \"Giovane Italia\".\nVolontario nella seconda guerra di indipendenza, pass\u00f2 il Ticino per arruolarsi nei Cacciatori delle Alpi.\nFedelissimo di Garibaldi e volontario nella spedizione dei Mille, fu ferito e decorato al valore militare nella battaglia di Calatafimi.\nSuccessivamente inquadrato nell'esercito sabaudo partecip\u00f2 alla lotta contro il brigantaggio e alla terza guerra d'indipendenza."}
{"id": "3916286", "revid": "1573940", "url": "https://it.wikipedia.org/wiki?curid=3916286", "title": "Edoardo Negri de Salvi", "text": "Biografia.\nNato in una famiglia aristocratica, il conte Eduardo Negri D\u00e8 Salvi nel 1866, a seguito dello scoppio della terza guerra di indipendenza italiana, si arruol\u00f2 volontario nel Corpo Volontari Italiani di Giuseppe Garibaldi impegnato contro gli austriaci in Trentino. Ebbe il battesimo del fuoco a Gargnano il 2 luglio e combatt\u00e9 nella battaglia di Pieve di Ledro il 18 luglio.\nEntrato a far parte del Regio esercito italiano, raggiunse il grado di tenente colonnello nella milizia alpina territoriale.\nAttivit\u00e0 politica.\nEletto nelle elezioni politiche del 1900 nel collegio di Marostica, fu deputato del Regno d'Italia, per quattro legislatura consecutive, dalla XXI alla XXIV.\nRicopr\u00ec per molti anni la carica di consigliere comunale e provinciale di Vicenza e dal 1914 al 1918 fu eletto presidente della Federazione Italiana Scherma."}
{"id": "3916288", "revid": "300067", "url": "https://it.wikipedia.org/wiki?curid=3916288", "title": "Lilian Gon\u00e7alves", "text": ""}
{"id": "3916289", "revid": "300067", "url": "https://it.wikipedia.org/wiki?curid=3916289", "title": "Lilian Goncalves", "text": ""}
{"id": "3916295", "revid": "177966", "url": "https://it.wikipedia.org/wiki?curid=3916295", "title": "Assunzione della Vergine (Tiziano)", "text": "L'Assunzione della Vergine \u00e8 un dipinto a olio su tela (394 x 222\u00a0cm) di Tiziano, databile al 1535 e conservato nel Duomo di Verona, dove decora la cappella laterale Cartolari-Nichesola.\nStoria.\nL'opera si trova nella navata sinistra della cattedrale appena dopo il portale d'ingresso, all'interno della cappella Cartolari-Nichesola, che \u00e8 appunto dedicata all'Assunta.\nPer posizionare il dipinto, quando nel 1532 si cominci\u00f2 a rifare la gi\u00e0 esistente cappella, si elimin\u00f2 la curvatura absidale e Jacopo Sansovino progett\u00f2 un altare policromo sopra cui posizionare la tela. L'opera fu oggetto delle spoliazioni napoleoniche a danno della Repubblica di Venezia.\nDescrizione.\nIn primo piano si trovano gli apostoli accalcati intorno al sarcofago vuoto di Maria e presi da concitazione vagano gli occhi alla sua ricerca. Sono vestiti di abiti con colori clamorosi e vivaci, uno di loro tiene nella mano la cintura lasciata come ricordo dalla Madre del Signore, allusione esplicita alla intensa devozione alla Madonna della cintura diffusa nel '500. \nMaria invece resta sollevata sulle nubi sale in un cielo che si illumina sempre pi\u00f9 fino ad incorniciare come un'aureola il volto della Vergine, la quale rivolge lo sguardo in basso. L'uso di una vasta gamma di colori vivaci porta ad un felice sentimento questa rappresentazione di un evento tanto solenne e drammatico.\nStile.\nIn questa tela si pu\u00f2 notare come vi sia un mutamento nel linguaggio pittorico di Tiziano, soprattutto se si fa un paragone con l\"'Assunta dei Frari.\" \nInfatti l'autore qui abbraccia le nuove esigenze della Controriforma, secondo la quale la pittura doveva proporre rappresentazioni pi\u00f9 semplici, comprensibili e composte: \u00e8 ben visibile il sarcofago vuoto della Vergine, sono presenti meno figure umane, c'\u00e8 un distacco fra divino e umano (sottolineato da due diversi colori) e cos\u00ec fra Maria e gli apostoli, che increduli guardano ancora all'interno del sarcofago; Maria \u00e8 ormai assunta alla gloria dei cieli.\nRispetto all\"Assunta dei Frari\" qui Maria non \u00e8 colta nell'istante dell'Ascensione, bens\u00ec in un momento successivo mentre benevola guarda e intercede per gli uomini (nell\"'Assunta\" veneziana aveva al contrario braccia e occhi rivolti verso l'alto).\nL'Assunta dei Frari indiscutibile e straordinario capolavoro dell'artista, fu un'opera cos\u00ec innovativa da lasciare attoniti i contemporanei, consacrando definitivamente Tiziano, allora poco pi\u00f9 che trentenne, nell'Olimpo dei grandi maestri del Rinascimento. Nel risultato finale dell\"'Assunta\" della basilica veneziana Tiziano riusc\u00ec a fondere molteplici livelli di lettura: la celebrazione del patriziato veneziano, finanziatore della pala, la manifestazione degli indirizzi teologici dei Francescani, legati al tema dell'Immacolata Concezione, e l'esaltazione di alcuni risvolti politici, con il trionfo mariano leggibile come la vittoria di Venezia contro la Lega di Cambrai, conclusasi con il trattato di Noyon del 1516 e il riottenimento di tutti i territori sulla terraferma.\nQuesto per\u00f2 non poteva accadere nel successivo lavoro di Verona dove si richiedeva invece una ricerca di chiarezza e facile lettura. Tra l'altro la locazione in una cappella laterale limitava non solo l'imponenza delle misure ma suggeriva anche una composizione del soggetto pi\u00f9 intimo. La differenza sta anche nella prospettiva dell'osservatore: l'\"Assunzione della vergine\", trovandosi spostata a sinistra, prevede uno scorcio che accompagni l'osservatore proveniente da quella direzione, mentre l\"'Assunta dei Frari\" si trova in posizione frontale rispetto all'osservatore, concedendo cos\u00ec uno scenario pi\u00f9 spettacolare, intensificato dalle maggiori dimensioni dell'opera (690x360)."}
{"id": "3916302", "revid": "104458", "url": "https://it.wikipedia.org/wiki?curid=3916302", "title": "KHL All-Star Team", "text": "I KHL All-Star Team furono decisi per la prima volta al termine della stagione 2008-09 della Kontinental Hockey League, per premiare i migliori giocatori nel corso della stagione suddivisi per ciascun ruolo. Gli unici quattro giocatori ad essere stati eletti per pi\u00f9 di una volta sono gli attaccanti russi Sergej Mozjakin e Aleksandr Radulov, il difensore canadese Kevin Dallman ed il difensore russo Dmitrij Kalinin."}
{"id": "3916308", "revid": "599013", "url": "https://it.wikipedia.org/wiki?curid=3916308", "title": "Seo Dong-won (calciatore 1975)", "text": ""}
{"id": "3916311", "revid": "729019", "url": "https://it.wikipedia.org/wiki?curid=3916311", "title": "Jonathan Sexton", "text": "Biografia.\nCresciuto rugbisticamente e scolasticamente al St Mary's College di Dublino, nella cui prima squadra di AIB League \u00e8 tuttora registrato, nel 2005 esord\u00ec nella \"franchise\" provinciale di Leinster, di cui Dublino fa parte.\nInizialmente seconda scelta dietro all'apertura titolare Felipe Contepomi, Sexton scese in campo quattro volte in due stagioni di Celtic League; nel 2007-08, anche grazie al fatto che Contepomi, a inizio di stagione, era reduce dalla , Sexton trov\u00f2 pi\u00f9 spazio e contribu\u00ec alla conquista del titolo; l'anno successivo, nella vittoriosa campagna di Heineken Cup, Sexton trov\u00f2 il posto da titolare in finale per via di un infortunio al ginocchio di Contepomi e realizz\u00f2 11 dei 19 punti con cui il Leinster batt\u00e9 il Leicester.\nDopo la partenza di Contepomi Sexton divenne titolare fisso ed ebbe modo di incidere in maniera perfino pi\u00f9 decisiva, rispetto a due anni prima, nella vittoria della seconda Heineken Cup del Leinster nella finale dell'edizione 2010-11: sotto per 6-22 nella finale di Cardiff contro il Northampton, la squadra rimont\u00f2 grazie a due mete trasformate e altrettanti piazzati, per un totale di 20 punti, realizzati da Sexton in 17 minuti nel secondo tempo; un'ulteriore meta di Nathan Hines fu trasformata ancora da Sexton per un totale di 33 punti per il Leinster e 26 (contando anche quelli realizzati nel primo tempo) personali.\nA livello internazionale, Sexton disput\u00f2 il suo primo \"test match\" per l' durante gli incontri di fine anno 2009: il debutto avvenne contro , battuta 41-6 con 16 punti dell'esordiente Sexton.\nDa allora \u00e8 titolare fisso in Nazionale e prese parte anche alla in Nuova Zelanda, dove l' giunse fino ai quarti di finale.\nFece parte del \"tour\" dei British Lions del 2013 in Australia, scendendo in campo in tutti i tre \"test match\" contro gli \"Wallabies\" e vincendo la serie 2-1.\nNel corso della stagione 2012-13 non rinnov\u00f2 il contratto con il Leinster e si accord\u00f2 con il club francese di prima divisione del a partire dalla stagione 2013-14.\nTuttavia, gi\u00e0 all'inizio della stagione 2014-15 annunci\u00f2 che non avrebbe rinnovato con i parigini per firmare un quadriennale con la federazione irlandese e, nuovamente, con Leinster, a partire dalla stagione 2015-16; successivamente fece parte della squadra irlandese che partecip\u00f2 alla in Inghilterra.\nDue anni dopo Warren Gatland lo convoc\u00f2 nuovamente nei British Lions per il loro \"tour\" in Nuova Zelanda, nel corso del quale scese in campo in sette incontri, tre dei quali i \"test match\" contro gli \"All Blacks\".\nNel 2018 vinse il premio come Miglior giocatore World Rugby dell'anno, dopo aver ricevuto una nomina allo stesso nel 2014. \u00c8 il secondo rugbista irlandese della storia ad aggiudicarsi il premio, dopo la vittoria di Keith Wood nel 2001.\nNella vita privata Sexton \u00e8 tra gli ambasciatori della filiale irlandese dell'organizzazione internazionale di beneficenza Make-A-Wish che si occupa di realizzare i desideri di bambini e ragazzi affetti da malattie gravi."}
{"id": "3916313", "revid": "554814", "url": "https://it.wikipedia.org/wiki?curid=3916313", "title": "Episodi di 11eyes", "text": "Questa \u00e8 la lista degli episodi dell'anime \"11eyes\", tratto dalla visual novel \"\". La storia procede con delle differenze rispetto al videogioco originale e ruota attorno ad un gruppo di studenti del liceo, che si ritrovano trasportati in un mondo parallelo da loro chiamato Notte Rossa. Qui sono costretti a combattere contro un gruppo di nemici misteriosi, i Cavalieri Neri, pronti a distruggerli per impedire il risveglio della strega Lisette. I combattimenti si intrecciano con i rapporti e il passato dei protagonisti.\nLa serie \u00e8 stata prodotta da Doga Kobo ed \u00e8 stata trasmessa per la prima volta in Giappone su Chiba TV e a seguire su altre reti a partire dal 6 ottobre fino al 22 dicembre 2009. Il 25 giugno 2010, dopo la trasmissione della serie TV e alla fine della pubblicazione in DVD della serie, viene pubblicato un settimo DVD contenente un episodio extra intitolato \"Il fantasma rosa e la storia del sogno\". Nel Nord America i diritti sono stati acquisiti da Sentai Filmworks.\nLa sigla di apertura dell'anime \u00e8 \"Arrival of Tears\", interpretata dalla cantante Ayane, mentre il tema di chiusura \u00e8 \"Sequentia\", di Asriel.\nPubblicazione.\nGiappone.\nLa serie \u00e8 stata pubblicata in DVD e Blu-Ray Disc in edizione limitata e regolare dal 25 dicembre 2009 al 25 giugno 2010."}
{"id": "3916314", "revid": "253269", "url": "https://it.wikipedia.org/wiki?curid=3916314", "title": "Andrew Stevens", "text": "Biografia.\nUnico figlio dell'attrice Stella Stevens e del suo ex marito Noble Herman Stephens, entrambi nativi del Mississippi, prima di iniziare la carriera di produttore cinematografico, Stevens fu sceneggiatore, regista e attore. \nNel 1977 interpret\u00f2 il diciassettenne Andrew Thorpe in \"Alla conquista dell'Oregon\", serie televisiva western della NBC, di cui vennero girati solo 13 episodi, sette dei quali non mandati in onda.. Ebbe poi una candidatura al Golden Globe per la sua interpretazione del film \"The Boys in Company C\", prodotto dalla Columbia Pictures. Recit\u00f2 con Dennis Weaver e Susan Dey nella serie \"Navy\" (1983-1984), nel ruolo di un giocatore di tennis/playboy, nell'episodio \"Murder in Malibu\" della serie poliziesca \"Colombo\" (1990), e in quello di Casey Denault, uno degli spasimanti di Lucy Ewing, in \"Dallas\", per due stagioni ad iniziare dal 1987.\nNei primi anni novanta, Stevens lasci\u00f2 l'attivit\u00e0 di attore per dedicarsi alla sceneggiatura, alla produzione cinematografica ed alla regia. Fu presidente ed amministratore delegato della Franchise Pictures, che produsse film per la Warner Bros. dal 1997 al 2002, tra i quali ' (2000) ed il seguito ' (2004), oltre che \"The In-Laws\". La societ\u00e0 and\u00f2 in bancarotta il 19 agosto 2004, dopo aver subito una frode di diversi milioni di dollari a Los Angeles.\nPrima di possedere la Franchise, Stevens era stato proprietario e presidente della \"Royal Oaks Entertainment\", che produsse e/o distribu\u00ec circa settanta film in un periodo di tre anni. Oggi possiede la \"Andrew Stevens Entertainment\" e la \"Stevens Entertainment Group\".\nStevens \u00e8 stato sposato all'attrice Kate Jackson dal 1978 al 1982 e ha tre figli dal secondo matrimonio con Robyn Stevens, terminato con il divorzio nel 2010."}
{"id": "3916317", "revid": "594360", "url": "https://it.wikipedia.org/wiki?curid=3916317", "title": "An Hyo-yeon", "text": ""}
{"id": "3916330", "revid": "486946", "url": "https://it.wikipedia.org/wiki?curid=3916330", "title": "Ko Jong-Su", "text": ""}
{"id": "3916333", "revid": "123827682", "url": "https://it.wikipedia.org/wiki?curid=3916333", "title": "Gianni Raviele", "text": "La carriera giornalistica.\n\u00c8 stato per anni giornalista Rai, responsabile della redazione cultura del TG1 e tra i fondatori del TG delle 13.30 con Andrea Barbato e Piero Angela; all'epoca Raviele era caporedattore. In seguito divenne vicedirettore del TG2, quindi direttore generale di Telesanmarino dal 1995 al 1997.\nDal 1998 cura la linea editoriale\ndell'emittente televisiva Canale 58 di Ariano Irpino. \nAlfiere della Cultura nei palinsesti dei TG.\nSin dal suo ingresso nell'azienda di viale Mazzini, Raviele ha sempre sostenuto la tesi della cultura. Pi\u00f9 volte si \u00e8 trovato in disaccordo con i direttori di rete, soprattutto con Carlo Fustagni, a proposito dello \"spazio sprecato\" di Mezzanotte e dintorni di Gigi Marzullo. Raviele additava la programmazione di rete orientata solo all'ascolto che finiva per \"schiacciare\" i TG. \u00abQuando sono arrivato al Tg1 la cultura era vista come una belluria finale, per mandare a letto sereni gli italiani. E se proponevo qualcosa di nuovo mi facevano sentire un marziano\u00bb dice lo stesso Raviele in un'intervista a Repubblica.\nLe trasmissioni RAI.\nTra le sue trasmissioni in RAI si ricordano Prisma e Primissima, curate con Vincenzo Mollica e Lello Bersani.\n\"Prisma\".\n\u00c8 stato un settimanale di spettacolo del TG1. \u00c8 andato in onda dal 1980 fino ai primi anni novanta.\nI conduttori.\nLello Bersani, Vincenzo Mollica, Gregorio Zappi.\nGli ospiti.\nTra gli ospiti si ricordano Meryl Streep, Renzo Arbore, Paolo Conte, Fabrizio De Andr\u00e9, Roberto Benigni, Vittorio Gassman, Zucchero Fornaciari, Claudio Baglioni, G\u00e9rard Depardieu, Henghel Gualdi, Federico Fellini, Gina Lollobrigida, Diego Abatantuono, Maria Dragoni, Marco Risi, Christopher Lambert.\n\"Primissima\".\n\u00c8 stata una trasmissione RAI dedicata al Cinema.\nIl ritratto di Alberto Moravia.\nGianni Raviele \u00e8 autore del ritratto di Alberto Moravia per il TG1\nL'esperienza nella Pro-Loco e San Martino Arte.\nNel 1972 fond\u00f2 con un gruppo di amici l'associazione Pro Loco di San Martino Valle Caudina. Vi si dedic\u00f2 per molti anni della sua vita, realizzando diversi incontri con artisti, concerti e mostre che resero la sua rassegna San Martino Arte uno degli eventi pi\u00f9 seguiti della Campania. Qui Lucio Dalla present\u00f2 per la prima volta al pubblico \"Caruso\", una delle sue canzoni di maggiore successo.\nDurante la sua presidenza vennero pubblicati diversi dei suoi libri storici, scritti per lo pi\u00f9 sulla sua terra, e venne realizzato un video documentario dal titolo \"La mia madre terra\".\nSan Martino Arte divenne in breve tempo un contenitore culturale estivo con eventi legati alla cultura e allo spettacolo con la presenza di grandi artisti. Mostre, concerti, convegni e premi si susseguivano in una programmazione lunga anche venti giorni.\nLe accuse di Edoardo Bennato.\nIl cantautore napoletano nel testo di \"Attento Joe\", riferendosi al suo alter ego Joe Sarnataro, fa un esplicito riferimento a Gianni Raviele ed agli spettacoli di San Martino Valle Caudina. \"E tanto per farti un esempio / se vuoi andare al Telegiornale / sotto quelle Forche Caudine / di San Martino ci devi passare...\".\nBennato stesso, \"mascherato\" da Joe Sarnataro, si era infatti esibito in questa localit\u00e0 amena, al pari dei pi\u00f9 significativi artisti italiani sulla cresta dell'onda.\n\"Attento Joe, bada a quello che fai, fai / non tirare troppo la corda, o te ne pentirai - rai!\". In particolare Bennato in una intervista a \"La Stampa\" lancia un duro \"j'accuse\" nei confronti della RAI e di Raviele: le partecipazioni alle trasmissioni sarebbero state, secondo Bennato, subordinate alle esibizioni in Valle Caudina. Per questo, una prevista intervista di Bennato a Prisma sarebbe stata annullata all'ultimo momento. Ma la redazione di Prisma ha sempre smentito che ci fosse in programma l'intervista."}
{"id": "3916341", "revid": "119522069", "url": "https://it.wikipedia.org/wiki?curid=3916341", "title": "Claudia Dell", "text": "Biografia.\nInizi\u00f2 la carriera come fotomodella ed attrice di variet\u00e0 a New York, entrando a far parte nel 1927 degli spettacoli della compagnia Ziegfeld Follies, con un lungo giro di esibizioni anche in Europa.\nTornata negli Stati Uniti, venne contattata per un provino presso gli Studi della Warner Bros., debuttando nel cinema accanto ad Al Jolson nella pellicola \"Big Boy\" (1930). Successivamente pass\u00f2 agli studi della Universal Pictures dove gir\u00f2 alcuni film, per chiudere la sua attivit\u00e0 del periodo presso la RKO.\nMor\u00ec a Los Angeles nel 1977."}
{"id": "3916342", "revid": "599013", "url": "https://it.wikipedia.org/wiki?curid=3916342", "title": "Kim Do-kyun", "text": ""}
{"id": "3916345", "revid": "1718925", "url": "https://it.wikipedia.org/wiki?curid=3916345", "title": "Andrea Gasparino", "text": "Biografia.\nNacque a Fontanelle, frazione di Boves, nel 1923. Dopo gli studi nel seminario diocesano di Cuneo venne ordinato sacerdote nel 1947. Inizi\u00f2 il suo ministero come vice parroco a Roccavione interessandosi fin dall'inizio alla situazione dei poveri e degli orfani. Il 7 ottobre del 1951 fond\u00f2 una casa di accoglienza, chiamata \"Citt\u00e0 dei Ragazzi\", ospitando cinque giovani rimasti senza famiglia dopo la fine del secondo conflitto mondiale.. All'opera della comunit\u00e0 si unirono nel 1955 le sorelle consacrate. Negli anni sessanta l'attivit\u00e0 della casa si estese a diversi paesi tra i pi\u00f9 poveri del mondo. La prima missione venne fondata nel 1961 in Brasile, poi in Asia, in Africa, nell'Est europeo, Russia e Albania. Successivamente vennero le missioni in Corea, Madagascar, ed infine Kenya, Etiopia, Bangladesh, Hong Kong.\nLe fraternit\u00e0 del movimento creato da Gasparino, poi denominato Movimento contemplativo Missionario padre de Foucauld, consistono in piccole comunit\u00e0 monastiche di fratelli e di sorelle che vivono in mezzo ai poveri nei bassifondi, fra i baraccati, nei lebbrosari, condividendo la vita dei poveri e testimoniando il primato della preghiera.\nNel 1990 la Comunit\u00e0 \u00e8 riconosciuta ed approvata dalla Santa Sede e nel 2010 composta da una decina di sacerdoti e da 120 tra fratelli e sorelle consacrati, in 35 fraternit\u00e0 sparse nel mondo.\nAccanto allo sforzo missione verso i pi\u00f9 poveri, Padre Gasparino intensific\u00f2 l'attivit\u00e0 di predicazione ed evangelizzazione, specialmente nella comunit\u00e0 madre di Cuneo che divenne ben presto un centro di spiritualit\u00e0 conosciuto e frequentato da migliaia di persone, soprattutto giovani. Da questa esperienza spirituale e missionaria nacquero numerosi libri e pubblicazioni.\nPadre Gasprino mor\u00ec il 26 settembre 2010."}
{"id": "3916347", "revid": "599013", "url": "https://it.wikipedia.org/wiki?curid=3916347", "title": "Park Jin-sub", "text": ""}
{"id": "3916351", "revid": "767487", "url": "https://it.wikipedia.org/wiki?curid=3916351", "title": "Ousmane Berth\u00e9", "text": ""}
{"id": "3916358", "revid": "599013", "url": "https://it.wikipedia.org/wiki?curid=3916358", "title": "Lee Kwan-woo", "text": ""}
{"id": "3916360", "revid": "110157", "url": "https://it.wikipedia.org/wiki?curid=3916360", "title": "Romnenskij rajon", "text": "Il Romnenskij rajon () \u00e8 un rajon dell'Oblast' di Amur, nella Russia asiatica con capoluogo Romny."}
{"id": "3916362", "revid": "547034", "url": "https://it.wikipedia.org/wiki?curid=3916362", "title": "Amen (serie televisiva)", "text": "Amen \u00e8 una serie televisiva statunitense in 110 episodi trasmessi per la prima volta nel corso di 5 stagioni dal 1986 al 1991.\nLa serie \u00e8 ambientata a Filadelfia, negli Stati Uniti; il protagonista \u00e8 Ernest Frye, diacono di una chiesa protestante (interpretato da Sherman Hemsley).\nProduzione.\nLa serie, ideata da Ed. Weinberger, fu prodotta da Carson Productions e girata negli studios della Paramount a Los Angeles, in quelli della Universal a Universal City in California e a Filadelfia, in Pennsylvania (sigla di apertura). Le musiche furono composte da Andr\u00e9 Crouch (autore del tema musicale gospel \"Shine On Me\" cantata da Vanessa Bell Armstrong) e Bruce Miller. I produttori esecutivi furono Bob Illes e James R. Stein. Tra le guest star sono inclusi MC Hammer, Kareem Abdul-Jabbar, Richard Roundtree, Halle Berry e Cuba Gooding Jr.. Nell'ultimo episodio compare James Brown che interpreta il suo brano \"I feel good!\".\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1986 al 1991 sulla rete televisiva NBC. In Italia \u00e8 stata trasmessa su reti locali con il titolo \"Amen\".\nAlcune delle uscite internazionali sono state:"}
{"id": "3916365", "revid": "599013", "url": "https://it.wikipedia.org/wiki?curid=3916365", "title": "Park Jae-hong", "text": ""}
{"id": "3916371", "revid": "182193", "url": "https://it.wikipedia.org/wiki?curid=3916371", "title": "Piano di Governo del Territorio", "text": ""}
{"id": "3916377", "revid": "767487", "url": "https://it.wikipedia.org/wiki?curid=3916377", "title": "Morlaye Ciss\u00e9", "text": ""}
{"id": "3916379", "revid": "1522738", "url": "https://it.wikipedia.org/wiki?curid=3916379", "title": "Storia dell'Uruguay", "text": "La Storia dell'Uruguay riguarda le vicende storiche del paese sudamericano dalla Preistoria fino al Ventunesimo secolo.\nEpoca precolombiana.\nTestimonianze archeologiche dimostrano che l'attuale territorio dell'Uruguay era gi\u00e0 popolato migliaia di anni prima dell'arrivo degli europei. La regione dell'Uruguay era abitata da amerindiani nomadi di varie trib\u00f9 tra cui Guaran\u00ec, Charr\u00faa e altri.\nColonizzazione spagnola.\nGli spagnoli arrivarono in Uruguay gi\u00e0 nel 1516. Nel 1527 Sebastiano Caboto, al servizio della monarchia spagnola, costru\u00ec il primo accampamento fortificato nella costa orientale del R\u00edo de la Plata. Nel 1574 Juan Ortiz de Z\u00e1rate fond\u00f2 nelle vicinanze del forte di Caboto la prima citt\u00e0 europea chiamata San Salvador, che si trova nell'attuale cittadina di Dolores. Qualche decennio dopo, nel 1624, i missionari gesuiti iniziarono a costruire la \"reducci\u00f3n\" di Santo Domingo Soriano ai margini del Rio Negro, quasi alla confluenza con il Rio Uruguay.\nPer la forte resistenza delle popolazioni indigene, oltre alla mancanza di metalli preziosi, il territorio dell'attuale Uruguay fu scarsamente popolato fino a tutto il Seicento.\nAlla fine del Seicento i portoghesi iniziarono a violare palesemente il Trattato di Tordesillas, in particolare con la fondazione della Colonia do Sacramento proprio di fronte a Buenos Aires. Agli inizi del Settecento la presenza portoghese inizi\u00f2 a farsi pi\u00f9 invadente: nel 1723 Manuel de Freytas Fonseca inizi\u00f2 a costruire un forte dove sorge l'attuale citt\u00e0 di Montevideo. L'anno successivo gli spagnoli, con una spedizione proveniente da Buenos Aires, riuscirono a scacciare i portoghesi dalla zona. Nel 1726 il capitano spagnolo Bruno Mauricio de Zabala fond\u00f2 ufficialmente Montevideo. Nel 1749 venne nominato Jos\u00e9 Joaqu\u00edn de Viana come primo governatore di Montevideo, il quale assunse la carica nel 1751. Contesa fra spagnoli e portoghesi per gran parte del Settecento, il possesso della \"Banda Oriental\" venne regolata dal Trattato di San Ildefonso del 1777 con il quale si stabil\u00ec che la parte meridionale, cio\u00e8 l'attuale Uruguay, passasse sotto dominio spagnolo, mentre la parte settentrionale, vale a dire gli attuali stati di Rio Grande do Sul, Paran\u00e0 e Santa Catarina, andassero in mani portoghesi. Nel 1777 venne creata una nuova entit\u00e0: il Vicereame del Rio della Plata di cui comprendeva, oltre all'attuale Uruguay, anche l'Argentina, la Bolivia, il Paraguay e parte del Brasile meridionale e del Cile.\nNel 1806-1807 la Gran Bretagna tent\u00f2 di annettersi il Vicereame della Plata, ma venne sconfitta. Nel 1810 a Buenos Aires scoppi\u00f2 la Rivoluzione di Maggio.\nLotta per l'indipendenza.\nNel 1811, dopo lo scoppio della Rivoluzione di maggio a Buenos Aires, Jos\u00e9 Gervasio Artigas lanci\u00f2 la rivolta contro la Spagna. Nella battaglia di Las Piedras le truppe spagnole vennero sconfitte. Nel 1814 Artigas cre\u00f2 la \"Liga Federal\" di cui divenne protettore. Il governo di Buenos Aires concord\u00f2 con il governo portoghese di ritirare le truppe rivoluzionarie dalla Banda oriental. In seguito i portoghesi occuparono gli attuali stati brasiliani del Rio grande do Sul e Santa Catarina. Artigas, con grande difficolt\u00e0, riconobbe il patto. Ci fu anche un esodo delle popolazioni dalla Banda Oriental che sgombrarono il territorio, eccetto la citt\u00e0 di Montevideo, per ricollocarsi nei pressi del ruscello Ayu\u00ed Grande nell'attuale cittadina argentina di Concordia. Nel 1814 aument\u00f2 lo scontro tra governo di Buenos Aires e la \"Liga Federal\" di Artigas.\nLa Provincia Cisplatina e la guerra del Brasile.\nNell'agosto del 1816 le truppe luso-brasiliane al comando di Carlos Frederico Lecor invasero la \"Provincia Oriental\" del Rio de la Plata. Artigas continu\u00f2 la lotta nelle campagne, ma venne sconfitto definitivamente nella battaglia di Tacuaremb\u00f3 nel gennaio del 1820. Nel 1821 l'attuale territorio venne annesso al Regno Unito di Portogallo, Brasile e Algarve. L'Uruguay venne ribattezzato come \"Provincia Cisplatina\" (cio\u00e8 \"al di qua del Rio de la Plata\"). Il Brasile intendeva annettersi anche le attuali province argentine di Corrientes e Entre R\u00edos e formare anche una \"Provincia Transplatina\" (cio\u00e8 \"al di l\u00e0 del Rio de la Plata\").\nNel 1825 un gruppo di rioplatensi, con l'appoggio del governo di Buenos Aires, chiamati i \"Treinta y Tres Orientales\" con a capo Juan Antonio Lavalleja, ritorn\u00f2 nella \"Banda Oriental\" per espellere i brasiliani. Intanto il generale Fructuoso Rivera propose di cedere ai brasiliani la parte nordiorentale della \"Banda Oriental\" in cambio della pace. Nell'agosto del 1825 il congresso di Florida deliber\u00f2 di rendersi indipendente dal Brasile e di tornare a far parte dell'Argentina.\nDopo una guerriglia di tre anni le truppe della \"Banda Oriental\", assieme a quelle dell'Argentina, sconfissero i brasiliani nella battaglia di Ituzaing\u00f3. Tuttavia nei preliminari di pace dell'agosto del 1828, con la supervisione dei britannici, venne stabilita la creazione di uno stato indipendente nella \"Banda Oriental\", che corrisponde all'attuale Uruguay. Nonostante la sconfitta il Brasile riusc\u00ec a mantenere gran parte del territorio un tempo ricadente sotto l'influenza dell'Impero coloniale spagnolo.\nIndipendenza e Guerra Grande.\nLa prima costituzione nazionale venne adottata nel 1830, con la quale il nuovo paese si dava il nome di \"Estado Oriental del Uruguay\". Primo presidente del nuovo stato fu Fructuoso Rivera. Successore di Rivera nel 1834 fu Manuel Oribe. La vita politica nei primi anni di vita dell'Uruguay venne dominata da due fazioni: i \"blancos\", conservatori, capeggiati da Oribe, e i \"colorados\", liberali con a capo Rivera. In questi anni le vicende politiche di argentina e Uruguay si intrecciavano: mentre i \"blancos\" erano alleati del \"Partido Federal\" argentino, i \"colorados\" lo erano con il \"Partido Unitario\". Nella battaglia di Carpinteria del settembre del 1836 le forze lealiste di Oribe sconfissero i rivoluzionari di Rivera. Nel 1838, grazie anche all'appoggio francese e agli esuli argentini del Partito Unitario, l'esercito di Rivera riusc\u00ec a scacciare Il presidente Oribe. Nel 1839 Rivera dichiar\u00f2 guerra all'Argentina di Juan Manuel de Rosas alleata di Oribe. Iniziava cos\u00ec la Guerra Grande tra Argentina e Uruguay, che dur\u00f2 tredici anni. Nel 1840 un esercito di \"unitarios\" tent\u00f2 di invadere l'Argentina, ma senza successo. Nel 1842 l'Argentina invase l'Uruguay, conquistando gran parte del paese, eccetto la capitale, che rest\u00f2 in mano ai liberali. L'assedio di Montevideo dur\u00f2 nove anni. I liberali uruguayani chiesero aiuto ai residenti stranieri. Si form\u00f2 anche una legione di volontari italiani di cui fece parte anche Giuseppe Garibaldi. Nel frattempo le truppe dell'Impero del Brasile, dopo aver schiacciato la Repubblica Riograndense, fecero una serie di incursioni in territorio uruguayano. Nel 1849, sotto pressione franco-britannica, Rosas fu obbligato a evacuare le sue truppe dall'Uruguay. Nonostante ci\u00f2 Oribe riusc\u00ec a tenere ancora l'assedio su Montevideo. Nel 1851 Justo Jos\u00e9 de Urquiza, governatore della provincia argentina di Entre Rios, si ribell\u00f2 contro Rosas e assieme agli \"Unitarios\" argentini, alle truppe brasiliane e ai \"colorados\" dell'Uruguay. Urquiza riusc\u00ec a sconfiggere Oribe, liberando Montevideo dal lungo assedio. In seguito Urquiza riusc\u00ec a sconfiggere anche Rosas nella battaglia di Caseros.\nModernizzazione e militarismo.\nDopo il 1855 scoppiarono nuovi conflitti tra le parti. Grazie all'aiuto di Brasile e Argentina, nel 1863 Venancio Flores riusc\u00ec a spodestare il presidente Bernardo Prudencio Berro a sua volta aiutato dal presidente paraguayano. Il presidente paraguayano Francisco Solano L\u00f3pez dichiar\u00f2 guerra all'Uruguay. L'attacco paraguayano port\u00f2 alla Guerra della triplice alleanza, con la quale Uruguay, Argentina e Brasile si coalizzarono contro il Paraguay. Il presidente Flores vinse la guerra, ma a caro prezzo poich\u00e9 perse il 95% delle sue truppe. Nel 1868 Flores venne assassinato, successore fu Lorenzo Batlle. Sotto la presidenza di Batlle (1868-1872), nonch\u00e9 quelle di Jos\u00e9 Ellauri (1872-1875) e Pedro Varela (1875), l'Uruguay fu sconvolto da una forte crisi economica e politica, culminata con la Rivoluzione delle Lance e la rivolta di Timoteo Aparicio.\nNel 1876 l'alta borghesia uruguayana, desiderosa di stabilit\u00e0 economica e politica, affid\u00f2 al colonnello Lorenzo Latorre il governo provvisorio dell'Uruguay. Il governo latorrista si prefiggeva il raggiungimento della pace sociale, l'ordine e l'affermazione della propriet\u00e0 privata. Il colonnello Latorre inizi\u00f2 la modernizzazione dell'esercito \u2014 dotandolo dei fucili Remington e Mauser \u2014 e dello stesso paese, con la costruzione degli impianti telegrafici e delle vie ferrate. Altre innovazioni si imposero in campo amministrativo, educativo e in particolare giuridico, con l'approvazione del codice civile e del codice penale.\nLa \u00abSvizzera dell'America\u00bb.\nNegli ultimi anni dell'Ottocento l'Uruguay riusc\u00ec a consolidare le istituzioni democratiche e a raggiungere un livello di benessere paragonabile a quello degli stati europei. Da questi fattori deriv\u00f2 il mito dell'Uruguay come la \u00abSvizzera dell'America\u00bb. La ricchezza economica dell'Uruguay fu tratta principalmente dalle esportazioni di carni e lana.\nAgli inizi del Novecento, sotto il governo di Jos\u00e9 Battle y Ord\u00f3\u00f1ez (1903-1907 e 1911-1915), furono avviate importanti riforme come la nascita di uno stato sociale moderno, l'intervento dello stato nell'economia e l'approvazione di norme sul diritto al lavoro.\nNel 1903-1904 Aparicio Saravia fu a capo di una sollevazione contro il potere centrale, ma alla fine venne domato nella battaglia di Mansoller.\nDurante la prima guerra mondiale, anche se non partecip\u00f2 mai a operazioni belliche, l'Uruguay dichiar\u00f2 guerra all'Impero tedesco, rompendo le relazioni diplomatiche.\nDittatura di Gabriel Terra.\nDopo un colpo di Stato, nel 1931 Gabriel Terra instaur\u00f2 un governo autoritario, conservatore e illiberale. La libert\u00e0 di stampa venne soppressa. Nel 1934 venne instaurata una costituzione in cui il potere venne accentrato nel presidente della repubblica. Nel 1935 l'Uruguay ruppe le relazioni diplomatiche con l'Unione Sovietica. D'altro canto riconobbe gi\u00e0 nel 1936 il governo di Francisco Franco. Terra rest\u00f2 presidente dell'Uruguay fino al 1938. Durante la seconda guerra mondiale l'Uruguay ruppe le relazioni con la Germania nazista e i suoi alleati dell'Asse. Tra gli anni Quaranta e Cinquanta in Uruguay inizi\u00f2 un periodo di recessione economica, che vide la fine definitiva della \u00abSvizzera dell'America\u00bb."}
{"id": "3916384", "revid": "287204", "url": "https://it.wikipedia.org/wiki?curid=3916384", "title": "Sergij Derev'jan\u010denko", "text": "Carriera dilettantistica.\n\u00c8 stato campione ucraino nella categoria dei pesi medi nel 2009 e nel 2010.\nRisultati alle Olimpiadi.\nPechino 2008.\nHa esordito al torneo di pugilato delle Olimpiadi di Pechino del 2008, nella categoria dei pesi medi, venendo eliminato agli ottavi di finale.\nLondra 2012.\nDerev'jan\u010denko risulta qualificato al torneo di pugilato delle Olimpiadi di Londra del 2012, in quanto campione del mondo WSB nella categoria dei pesi medi.\nRisultati ai Mondiali.\nChicago 2007.\nHa vinto la medaglia di bronzo nella categoria dei pesi medi ai mondiali di Chicago 2007.\nMilano 2009.\nAi mondiali di Milano 2009 \u00e8 stato eliminato ai quarti di finale nella categoria dei pesi gallo.\nRisultati agli Europei.\nMosca 2010.\nAgli europei di Mosca 2010 \u00e8 stato eliminato ai quarti di finale nella categoria dei pesi gallo.\nWorld Series of Boxing.\nA partire dalla stagione 2010-2011 \u00e8 stato ingaggiato dalla squadra dei Dolce &amp; Gabbana Milano Thunder.\nNel corso della stessa stagione ha vinto il titolo individuale di campione delle WSB nella categoria dei pesi medi, battendo il kazako Soltan Migitinov del \"franchise\" dei Baku Fires con il punteggio di 3-0.\nNella stagione 2011-2012 ha vinto il titolo di campione delle WSB con la propria squadra e il titolo individuale contro il peso medio Heybulla Mursalov dei Baku Fires.\nNella stagione 2012-2013 Derev'jan\u010denko \u00e8 passato ai kazaki dell'Astana Arlans Kazakhstan."}
{"id": "3916387", "revid": "196390", "url": "https://it.wikipedia.org/wiki?curid=3916387", "title": "Sergiy Derevyanchenko", "text": ""}
{"id": "3916396", "revid": "370187", "url": "https://it.wikipedia.org/wiki?curid=3916396", "title": "Circondari del Regno delle Due Sicilie", "text": ""}
{"id": "3916402", "revid": "1573940", "url": "https://it.wikipedia.org/wiki?curid=3916402", "title": "Solomys spriggsarum", "text": "Solomys spriggsarum () \u00e8 un roditore della famiglia dei Muridi vissuto in epoca preistorica sull'isola di Buka, Isole Salomone.\nDescrizione.\nRoditore di grandi dimensioni, \u00e8 conosciuto soltanto da frammenti di mandibole e arcate dentarie risalenti probabilmente tra 6.600 e 7.900 anni fa. Probabilmente si trattava del pi\u00f9 grande membro del genere \"Solomys\".\nStato di conservazione.\nQuesta specie \u00e8 considerata estinta (EX)."}
{"id": "3916406", "revid": "287204", "url": "https://it.wikipedia.org/wiki?curid=3916406", "title": "Rogerio Rocha da Silva", "text": ""}
{"id": "3916408", "revid": "1318658", "url": "https://it.wikipedia.org/wiki?curid=3916408", "title": "Tour du Doubs 2005", "text": "Il Tour du Doubs 2005, ventesima edizione della corsa e valida come evento dell'UCI Europe Tour 2005 categoria 1.1, si svolse il 3 luglio 2005 su un percorso totale di 194\u00a0km. Fu vinto dall'irlandese Philip Deignan che termin\u00f2 la gara in 4h24'37\", alla media di 43,988\u00a0km/h."}
{"id": "3916409", "revid": "339392", "url": "https://it.wikipedia.org/wiki?curid=3916409", "title": "Dolce e Gabbana Milano Thunder", "text": ""}
{"id": "3916410", "revid": "287204", "url": "https://it.wikipedia.org/wiki?curid=3916410", "title": "Bundesstrasse", "text": ""}
{"id": "3916412", "revid": "1573940", "url": "https://it.wikipedia.org/wiki?curid=3916412", "title": "Melomys spechti", "text": "Il ratto dalla coda a mosaico di Buka (Melomys spechti ) \u00e8 un roditore della famiglia dei Muridi vissuto in epoca preistorica sull'isola di Buka, Isole Salomone.\nDescrizione.\nRoditore di medie dimensioni, conosciuto soltanto da frammenti di mascelle e arcate dentarie risalenti probabilmente tra 7.900 e 9.400 anni fa. Probabilmente era il pi\u00f9 grande membro del genere \"Melomys\"\nStato di conservazione.\nQuesta specie \u00e8 considerata estinta (EX)."}
{"id": "3916414", "revid": "120664210", "url": "https://it.wikipedia.org/wiki?curid=3916414", "title": "Chico and the Man", "text": "Chico and the Man \u00e8 una serie televisiva statunitense in 88 episodi trasmessi per la prima volta nel corso di 4 stagioni dal 1974 al 1978.\nIl protagonista \u00e8 interpretato da Jack Albertson nel ruolo di Ed Brown, proprietario irascibile di un garage di Los Angeles Est, e (fino al suo suicidio avvenuto il 28 gennaio 1977 nel corso della terza stagione), Freddie Prinze nel ruolo di Chico Rodriguez, un giovane chicano ottimista in cerca di lavoro che viene assunto dal primo. Fu la prima serie televisiva statunitense ambientata interamente in un quartiere messicano-statunitense. La comicit\u00e0 della sitcom verte principalmente sugli scontri verbali e sui battibecchi tra i due, profondamente diversi sia sul piano caratteriale che su quello culturale. Per il ruolo Albertson vinse un Emmy Award nel 1976.\nProduzione.\nLa serie, ideata da James Komack, fu prodotta da The Komack Company Inc. e Wolper Productions e girata negli studios della NBC a Burbank in California. Le musiche furono composte da Jos\u00e9 Feliciano (tema musicale della sigla di apertura: \"Chico and the Man\" (che fu nominata per un Emmy come colonna sonora TV) e \"Hard Times in El Barrio\" la sigla di chiusura, entrambe cantate dallo stesso Feliciano e registrate come disco singolo RCA che entr\u00f2 nella Billboard Top100 USA al n. 96 la prima settimana di gennaio 1975 e nell'album \"And The Feelings good\" (n. 136 nella Billboard Top200LP nel 1975)\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti d'America dal 1974 al 1978 sulla rete televisiva NBC.\nAlcune delle uscite internazionali sono state:"}
{"id": "3916415", "revid": "110157", "url": "https://it.wikipedia.org/wiki?curid=3916415", "title": "I Want You Back (Secret)", "text": "I Want You Back \u00e8 il primo singolo digitale del gruppo musicale sudcoreano Secret, pubblicato nel 2009 dall'etichetta discografica TS Entertainment.\nIl disco.\nIl singolo venne pubblicato il 13 ottobre 2009 e segna il debutto del gruppo. Due giorni dopo, dal 15 ottobre, il brano \"I Want You Back\" fu utilizzato come traccia promozionale nelle loro performance nei programmi \"M! Countdown\", \"Music Bank\", \"Show! Music Core\" e \"Inkigayo\". Il pezzo fu poi pubblicato digitalmente il 13 ottobre 2011 attraverso vari siti di musica."}
{"id": "3916419", "revid": "767487", "url": "https://it.wikipedia.org/wiki?curid=3916419", "title": "Queen of the Sea", "text": "Queen of the Sea \u00e8 un film muto del 1918 diretto da John G. Adolfi. Prodotto da William Fox, \u00e8 interpretato da Annette Kellerman.\nTrama.\nMerilla, la regina del mare, trova tra i relitti in fondo all'oceano, un libro che contiene un'antica profezia: se salver\u00e0 quattro vite dall'annegamento, le sar\u00e0 dato un corpo mortale e un'anima immortale. Merilla salva tre marinai e un principe dal naufragio di una nave che Borea, il maestro delle tempeste, ha ordinato di distruggere alle sirene sue figlie. Furioso, Borea richiude Merilla in una grotta, da dove viene per\u00f2 salvata dal principe eroe. I due si innamorano, anche se lui \u00e8 gi\u00e0 fidanzato con la principessa Leandra dalla quale si stava recando quando si \u00e8 scatenata la tempesta. Determinato ad avere la sua vendetta, Borea distrugge la nave del principe e imprigiona Leandra nella Torre di Coltelli e di Spade. Merilla, diventata umana come promesso dalla profezia, giura di salvare la principessa anche se questo le far\u00e0 perdere l'amato principe. Questi, avvisato da lei, corre in soccorso di Leandra che viene liberata. Ma l'amore trionfa, perch\u00e9 la principessa - che \u00e8 innamorata del cortigiano Clovis - rende la sua libert\u00e0 al principe che adesso pu\u00f2 finalmente riunirsi a Merilla, la sua regina del mare.\nProduzione.\nIl film fu prodotto da William Fox per la Fox Film Corporation con il titolo di lavorazione \"The Queen of the Sea\". Venne girato nel Maine, all'Isola di Mount Desert a Bar Harbor, in Messico, in Florida, in Giamaica, in California e a Bermuda.\nDistribuzione.\nIl copyright del film, richiesto da William Fox, fu registrato il 1\u00ba settembre 1918 con il numero LP12792. Lo stesso giorno, distribuito dalla Fox Film Corporation, il film usc\u00ec nelle sale cinematografiche statunitensi.\nIn Danimarca, fu distribuito il 10 settembre 1920 con il titolo \"Havets Dronning\"; in Francia, come \"La Reine de la mer\".\nNon si conoscono copie ancora esistenti della pellicola che viene considerata presumibilmente perduta."}
{"id": "3916422", "revid": "83547890", "url": "https://it.wikipedia.org/wiki?curid=3916422", "title": "Uncle Jack", "text": ""}
{"id": "3916424", "revid": "47547368", "url": "https://it.wikipedia.org/wiki?curid=3916424", "title": "Artaceo", "text": ""}
{"id": "3916425", "revid": "47547424", "url": "https://it.wikipedia.org/wiki?curid=3916425", "title": "Donald A. Norman", "text": ""}
{"id": "3916431", "revid": "1573940", "url": "https://it.wikipedia.org/wiki?curid=3916431", "title": "Melomys matambuai", "text": "Melomys matambuai () \u00e8 un roditore della famiglia dei Muridi endemico dell'isola di Manus, Nuova Guinea.\nDescrizione.\nDimensioni.\nRoditore di medie dimensioni, con la lunghezza della testa e del corpo di 151\u00a0mm, la lunghezza della coda di 141\u00a0mm, la lunghezza del piede tra 30,3 e 31\u00a0mm, la lunghezza delle orecchie di 18\u00a0mm e un peso fino a 145\u00a0g.\nAspetto.\nLa pelliccia \u00e8 corta. Le parti superiori sono bruno-rossicce, mentre le parti ventrali sono bianche. Le orecchie sono prive di peli. Le zampe sono chiare e finemente ricoperte di peli. La coda \u00e8 pi\u00f9 corta della testa e del corpo, \u00e8 prensile ed \u00e8 uniformemente nerastra, caratteristica unica nel genere \"Melomys\", dove \u00e8 bicolore.\nBiologia.\nComportamento.\n\u00c8 una specie arboricola.\nDistribuzione e habitat.\nQuesta specie \u00e8 diffusa sull'isola di Manus, nelle Isole dell'Ammiragliato, Arcipelago di Bismarck.\nVive nelle foreste e talvolta \u00e8 stato osservato in piantagioni di cacao.\nStato di conservazione.\nLa IUCN Red List, considerato l'areale limitato e frammentato soggetto alla presenza umana, classifica \"M.matambuai\" come specie in pericolo (EN)."}
{"id": "3916436", "revid": "2033069", "url": "https://it.wikipedia.org/wiki?curid=3916436", "title": "Zoe, Duncan, Jack &amp; Jane", "text": "Zoe, Duncan, Jack &amp; Jane \u00e8 una serie televisiva statunitense in 26 episodi trasmessi per la prima volta nel corso di 2 stagioni dal 1999 al 2000.\nProduzione.\nLa serie, ideata da Daniel Paige e Sue Paige, fu prodotta da Touchstone Television e Warner Bros. Pictures e girata a Burbank in California. Le musiche furono composte da Stephen Bertrand. Il titolo di lavorazione fu \"Zoe Bean\". Dalla seconda stagione il titolo in patria divenne \"Zoe...\" quando il personaggio di Zoe Bean diviene la protagonista.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1999 al 2000 sulla rete televisiva The WB Television Network. In Italia sono stati trasmessi dal 5 giugno 2004 su RaiDue i 13 episodi della prima stagione con il titolo \"Zoe, Duncan, Jack &amp; Jane\".\nAlcune delle uscite internazionali sono state:"}
{"id": "3916438", "revid": "46931", "url": "https://it.wikipedia.org/wiki?curid=3916438", "title": "Zoe, Duncan, Jack and Jane", "text": ""}
{"id": "3916439", "revid": "869733", "url": "https://it.wikipedia.org/wiki?curid=3916439", "title": "Tour du Doubs 2006", "text": "Il Tour du Doubs 2006, ventunesima edizione della corsa e valida come evento dell'UCI Europe Tour 2006 categoria 1.1, si svolse il 2 luglio 2006 su un percorso totale di 195\u00a0km. Fu vinto dal francese Yoann Le Boulanger che termin\u00f2 la gara in 4h43'39\", alla media di 41,248\u00a0km/h.\nAl traguardo 28 ciclisti portarono a termine il percorso."}
{"id": "3916445", "revid": "466539", "url": "https://it.wikipedia.org/wiki?curid=3916445", "title": "The Lion in Winter - Nel regno del crimine", "text": "The Lion in Winter - Nel regno del crimine (\"The Lion in Winter\") \u00e8 un film TV del 2003 diretto da Andrey Konchalovsky, remake della trasposizione cinematografica di Anthony Harvey \"Il leone d\u2019inverno\" (1968) con protagonisti Katharine Hepburne e Peter O\u2019Toole.\nTrama.\nRe Enrico II (Patrick Stewart) tiene sua moglie, Eleonora (Glenn Close) rinchiusa in una torre a causa dei suoi frequenti tentativi di spodestarlo. Con Eleonora fuori dai piedi il re pu\u00f2 liberamente flirtare con la sua giovane amante (Julia Vysotskaya). Inutile dire che la regina non \u00e8 soddisfatta, anche se nutre ancora affetto per il re. Lavorando attraverso i suoi figli, lei trama il rovesciamento del re e la salita al trono del suo secondo e preferito figlio, Riccardo (Andrew Howard). \nIl figlio pi\u00f9 giovane, Giovanni (Rafe Spall), un buffone in sovrappeso e unico figlio che gode dell'affetto di suo padre, \u00e8 il prescelto del re a succedergli dopo la morte del suo primo figlio, il giovane Enrico. Ma Giovanni \u00e8 anche eccessivamente avido di potere ed \u00e8 disposto a tramare la morte di suo padre in combutta con il fratello di mezzo, Goffredo di Bretagna (John Light) e con il giovane re di Francia, Filippo (Jonathan Rhys Meyers). Goffredo, si rende conto ovviamente della debolezza del fratello minore e intende sfruttare queste trame come suo percorso verso il potere. Ovviamente intrighi politici e di corte ne conseguono.\nRiconoscimenti.\nPremi vinti.\nEmmy Awards\nGolden Globe\nScreen Actors Guild (SAG)\nNomination.\nCostume Designers Guild (CDG)\nEmmy Awards\nGolden Globe\nProducers Guild of America (PGA)"}
{"id": "3916449", "revid": "46931", "url": "https://it.wikipedia.org/wiki?curid=3916449", "title": "Zoe...", "text": ""}
{"id": "3916450", "revid": "26244", "url": "https://it.wikipedia.org/wiki?curid=3916450", "title": "Atget", "text": ""}
{"id": "3916453", "revid": "47548348", "url": "https://it.wikipedia.org/wiki?curid=3916453", "title": "University College of London", "text": ""}
{"id": "3916462", "revid": "106456", "url": "https://it.wikipedia.org/wiki?curid=3916462", "title": "Sabor (fiume)", "text": "Il fiume Sabor \u00e8 un fiume della penisola iberica affluente del Douro in territorio portoghese.\nCorso del fiume.\nNasce nella Sierra de Gamoneda, pendici meridionali dei Montes de Le\u00f3n, nella provincia di Zamora (Castiglia e Le\u00f3n \u2013 Spagna). Entra in Portogallo attraversando la Serra de Montesinho nel distretto di Bragan\u00e7a e sfocia nel fiume Douro in prossimit\u00e0 di Torre de Moncorvo.\nDiga del basso Sabor.\nNel 2008 la societ\u00e0 Energias de Portugal ha iniziato a costruire una grande diga per la produzione di energia elettrica a Torre de Moncorvo. L'iniziativa ha suscitato la forte opposizione di associazioni regionali e gruppi ambientalisti. La conclusione dei lavori \u00e8 prevista nel 2013 e la relativa produzione di energia elettrica a dicembre 2014."}
{"id": "3916464", "revid": "599013", "url": "https://it.wikipedia.org/wiki?curid=3916464", "title": "Andrzej R\u017cany", "text": ""}
{"id": "3916471", "revid": "158913", "url": "https://it.wikipedia.org/wiki?curid=3916471", "title": "Sharin no kuni, y\u016bky\u016b no sh\u014dnensh\u014djo", "text": ", \u00e8 una visual novel giapponese prodotta dalla Akabei Soft2, originariamente pubblicata il 26 gennaio 2007 per Microsoft Windows. Il gioco \u00e8 stato in seguito distribuito per PlayStation Portable e Xbox 360.\nIl gioco \u00e8 un fandisc di \"Sharin no kuni, himawari no sh\u014djo\", ed espande la storia di Masaomi Houzuki e i rispettivi finali di ogni eroina.\nCome per il gioco originale, una patch per tradurre il gioco in inglese \u00e8 stata pubblicata da TL Wiki il 31 marzo 2011.\nTrama.\nAmbientazione.\nIl gioco ha luogo nella stessa ambientazione del gioco originale, e persino nella stessa citt\u00e0.\nStoria.\nIl gioco \u00e8 diviso in 5 differenti storie. Quattro ampliano i finali delle eroine Natsumi, Touka, Sachi e Ririko, cos\u00ec come si sono svolti nei rispettivi finali del gioco originale, mentre la quinta si svolge alcuni mesi dopo il finale di Natsumi, pur non coinvolgendo gli stessi protagonisti: \u00e8 infatti un flashback di Masaomi Houzuki, al tempo del suo esame per diventare un Individuo Speciale di Alta Classe.\nMasaomi, a quel tempo conosciuto come Masaomi Akutsu, \u00e8 un giovane cadetto che si accinge a sostenere l'esame finale per diventare un Individuo Speciale di Alta Classe. Oltrepassate le montagne, si ritrova in un'isolata citt\u00e0 piena di girasoli, dove incontrer\u00e0 Saburou Higuchi, un cadetto come lui, e Mina Saika, la ragazza che dovr\u00e0 riabilitare per passare l'esame.\nSotto la spietata supervisione Ari Houzuki, Masaomi, inizialmente freddo e distaccato, instaurer\u00e0 una grande amicizia con Mina e Saburou, ma scoprir\u00e0 che Mina non vuole essere riabilitata, e ci\u00f2 comporterebbe il suo fallimento e la chiusura di lei in un campo di concentramento. Inoltre, si render\u00e0 conto di essere finemente manipolato da Ari, al solo scopo di divertirla. Masaomi cercher\u00e0 quindi una via d'uscita da questa situazione apparentemente irrisolvibile, cominciando a pensare di ribellarsi al suo sadico supervisore.\nModalit\u00e0 di gioco.\nCome la maggior parte delle visual novel, la giocabilit\u00e0 consiste nel leggere il testo accompagnato dalle immagini dei personaggi e da fondali fissi, effettuando alcune scelte che andranno ad influenzare lievemente la storia, senza tuttavia modificarne il finale.\nCompletando tutte e cinque le storie, sar\u00e0 sbloccata anche una storia aggiuntiva riguardante Eri Nagumo, ed un ulteriore omake su di lei.\nPersonaggi.\nStoria di Masaomi.\nMasaomi Akutsu.\n \u00e8 un cadetto che si prepara all'esame finale. Masaomi \u00e8 nato in poverta e ha lottato per emergere nella societ\u00e0, superando egregiamente tutte le prove per diventare un Individuo Speciale di Alta Classe. Inizialmente si dimostra freddo e insensibile, ma in seguito si riscatta, arrivando a sfidare la morte per salvare le persone a cui tiene.\n\u00c8 doppiato da Norio Wakamoto da vecchio, mentre nel flashback non ha doppiatore.\nMina Saika.\n \u00e8 la ragazza che Masaomi deve riabilitare. Figlia di un'importantissima famiglia di sacerdoti, ha ricevuto il suo obbligo per aver rifiutato di piegarsi alle direttive della famiglia che gli imponeva di portare avanti il lavoro dei genitori. Mina \u00e8 una ragazza dolce e allegra, nonostante il pesante fardello del suo obbligo. \u00c8 piuttosto popolare a scuola, sebbene non gli sia permesso di stringere amicizia con nessuno.\nIl suo obbligo \u00e8 \"Proibizione di avere privacy\": Mina non pu\u00f2 restare mai sola, nemmeno per andare in bagno. Come \"personaggio pubblico\", non pu\u00f2 permettersi di avere un parere, ma deve rimanere sempre imparziale e non causare agli altri contrariet\u00e0 per le sue opinioni.\nSaburou Higuchi.\n \u00e8 un altro cadetto che si prepara all'esame finale. Saburou \u00e8 sempre molto amichevole con tutti. Sebbene si comporti sempre come uno sciocco, non \u00e8 affatto uno sprovveduto, e sa essere serio ed affidabile quando vuole. \nAri Rururianto Houzuki.\n \u00e8 un Individuo Speciale di Alta Classe. \u00c8 una giovane donna, proveniente dal Paese Meridionale. Ari \u00e8 una donna crudele e spietata che, pur essendo debole fisicamente, possiede una grande abilit\u00e0 nel combattimento e nell'uso delle armi da fuoco. \nFinali del gioco originale.\nKenichi Morita.\n, il cui vero nome \u00e8 , \u00e8 il protagonista del gioco originale, figlio del rivoluzionario Saburou Higuchi e fratellastro di Ririko.\nNatsumi Hinata.\n, \u00e8 una delle ragazze riabilitate da Kenichi. Natsumi ha ritrovato la gioia di vivere, e da ragazza timida e depressa, \u00e8 tornata ad essere solare.\n\u00c8 doppiata da Shinjou Mana. \nSachi Mitsuhiro.\n \u00e8 una ragazza attiva, energetica e socievole, riabilitata da Kenichi. Sachi \u00e8 diventata una pittrice, e mira a diventare famosa anche all'estero, cos\u00ec da poter mostrare a Mana, di aver mantenuto la sua promessa.\n\u00c8 doppiata da Miya Serizono.\nTouka Oone.\n \u00e8 una ragazza riabilit\u00e0 da Kenichi. Schietta, esuberante e facile all'ira, ha ora un buon rapporto con la madre Kyouko, e si allena per diventare una cuoca professionista. \u00c8 doppiata da Sumire Murasakibana.\nRiriko Higuchi.\n \u00e8 la sorella di Kenichi. La ragazza scoprir\u00e0 che il fratello non \u00e8 pi\u00f9 il debole fifone di un tempo. \u00c8 doppiata da Touno Ran. \nSepia Uzuki.\n \u00e8 l'eccentrico amico Kenichi. Dopo gli eventi del gioco originale, non \u00e8 cambiato di una virgola. \u00c8 doppiato da Mori Keisuke. \nMana.\n \u00e8 un'orfana del Paese Meridionale. Dopo essere stata venduta da Masaomi, \u00e8 entrata nella servit\u00f9 di un'importante persona del Paese Meridionale. Il suo vero nome \u00e8 Anteriam du Myanu, ma viene semplificato da Sachi come \"Mana\". \u00c8 doppiata da Kamizuki Aoi.\nKyouko Oone.\n \u00e8 la madre di Touka. Kyouko non \u00e8 pi\u00f9 la donna severa di un tempo e dimostra di essere in armonia con la figlia. \u00c8 doppiata da Kazane.\nEri Nagumo.\n \u00e8 una dei cadetti compagni di Kenichi, tra le pi\u00f9 promettenti. Verr\u00e0 uccisa da Masaomi Houzuki per non essere arrivata in tempo al suo esame finale. Una breve storia del gioco racconter\u00e0 degli avvenimenti subito precedenti al suo tragico destino, che l'hanno portata ad arrivare in ritardo. \u00c8 doppiata da Mariya Kurata. \nAccoglienza.\nLa versione per Xbox 360 di \"Sharin no kuni\" ha ottenuto un punteggio di 29/40 dalla rivista \"Famits\u016b\", basato sulla somma dei punteggi (da 0 a 10) dati al gioco da quattro recensori della rivista."}
{"id": "3916478", "revid": "1573940", "url": "https://it.wikipedia.org/wiki?curid=3916478", "title": "Petaurista philippensis", "text": "Il petaurista indiano (Petaurista philippensis ), noto in cinese come \"Shuangbei Dawushu\", \u00e8 uno scoiattolo volante originario del Sud-est asiatico.\nTassonomia.\nAttualmente, gli studiosi riconoscono sette sottospecie di petaurista indiano:\nDescrizione.\nCon una lunghezza testa-corpo di 41\u201361\u00a0cm e una coda di 55-69,1\u00a0cm, il petaurista indiano \u00e8 la seconda specie pi\u00f9 grande del genere \"Petaurista\". La colorazione del dorso varia dal bordeaux scuro al nero, ma le estremit\u00e0 dei peli, di colore bianco, fanno spesso assumere alle regioni superiori una tinta grigiastra; sul ventre la pelliccia, relativamente rada, varia dal russet al camoscio. La coda, molto lunga, \u00e8 interamente nera, cos\u00ec come le orecchie, che per\u00f2 presentano la superficie frontale di un caratteristico colore rosso.\nDistribuzione e habitat.\nQuesta specie, molto diffusa, vive nell'Asia meridionale, nelle regioni meridionali e centrali della Cina e in Indocina. Nell'Asia meridionale, occupa un areale discontinuo esteso sia all'India che allo Sri Lanka. In Cina, \u00e8 presente sull'isola di Hainan e in Yunnan, Sichuan e Shaanxi. Vive anche sull'isola di Taiwan. Nel Sud-est asiatico, occupa quasi tutta l'Indocina, a eccezione della penisola malese. \u00c8 specie propria delle foreste pluviali tropicali di montagna.\nBiologia.\nAd Hainan il petaurista indiano vive solamente all'interno delle foreste, ove \u00e8 considerato piuttosto abbondante. A Taiwan \u00e8 pi\u00f9 numeroso nelle foreste di latifoglie, piuttosto che in quelle di conifere, ed \u00e8 pi\u00f9 comune tra i 500 e i 2500\u00a0m di quota. Sempre sulla stessa isola, la dieta di questo animale comprende ben 30 specie di vegetali. Gran parte della dieta (circa il 74%) \u00e8 costituita da foglie, sia giovani che mature. A Taiwan la riproduzione \u00e8 stagionale, con picchi delle nascite in primavera e autunno. Circa la met\u00e0 delle femmine dell'isola si riproduce in entrambe le stagioni. Generalmente nasce un unico piccolo, ma anche i parti gemellari non sono rari.\nConservazione.\nAttualmente il petaurista indiano non corre alcun pericolo, sebbene in alcune aree la popolazione sia diminuita in seguito alla deforestazione e, in Asia meridionale e Cina, alla caccia, sia per scopo alimentare che per presunti poteri curativi di alcune parti del corpo. La IUCN lo classifica tra le specie a rischio minimo."}
{"id": "3916479", "revid": "1573940", "url": "https://it.wikipedia.org/wiki?curid=3916479", "title": "Melomys leucogaster", "text": "Melomys leucogaster () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 153 e 154\u00a0mm, la lunghezza della coda tra 134 e 142\u00a0mm, la lunghezza del piede di 30\u00a0mm e un peso fino a 146\u00a0g.\nAspetto.\nLe parti superiori variano dal grigiastro al grigio-brunastro, mentre le parti ventrali sono bianco crema. Le orecchie sono piccole. Le vibrisse sono lunghe fino a 69\u00a0mm. I piedi sono grigi, robusti e con grossi artigli. La coda \u00e8 pi\u00f9 corta della testa e del corpo, bruno-nerastra sopra, pi\u00f9 chiara sotto ed \u00e8 ricoperta da 11-14 anelli di scaglie per centimetro, corredata ciascuna da un singolo pelo.\nBiologia.\nComportamento.\n\u00c8 una specie arboricola. Si rifugia negli alberi cavi.\nRiproduzione.\nLe femmine danno alla luce 2 piccoli alla volta.\nDistribuzione e habitat.\nQuesta specie \u00e8 diffusa nel versante meridionale della cordigliera centrale della Nuova Guinea fino alle coste adiacenti. Una popolazione isolata \u00e8 presente nel nord-ovest dell'isola.\nVive nelle foreste tropicali umide fino a 1.400 metri di altitudine. Si trova spesso anche su isolotti privi di alberi lungo la costa.\nStato di conservazione.\nLa IUCN Red List, considerato il vasto areale, la popolazione numerosa, la tolleranza alla presenza umana e la mancanza di reali minacce, classifica \"M.leucogaster\" come specie a rischio minimo (LC)."}
{"id": "3916480", "revid": "322321", "url": "https://it.wikipedia.org/wiki?curid=3916480", "title": "Chiesa di Maria Santissima Assunta (Santa Croce)", "text": "La chiesa di Maria Santissima Assunta si trova sulla piazza di Santa Croce, frazione del comune di Ceppaloni in provincia di Benevento, parrocchia di San Nicola Vescovo, arcidiocesi di Benevento.\nStoria.\nLa chiesa fu costruita nel 1950 dagli abitanti di Santa Croce con l'intento di riedificare su nuovo sito l'antica chiesa di Santa Maria in Piano distrutta in un movimento franoso nel 1916. L'edificio fu realizzato utilizzando in parte il materiale di risulta dell'antica chiesetta. Nella chiesa si conserva la statua settecentesca di Maria Santissima che reca in braccio il Bambin Ges\u00f9; un'iconografia del tutto inconsueta per la Maria SS. Assunta.\nSanta Maria in Piano.\nLa chiesa, che risaliva almeno al XV secolo, si trovava sull'antica strada che da Ceppaloni conduceva, passando per Santa Croce, alla terra di Altavilla. La chiesa, pur di modeste dimensioni, era un santuario dedicato alla Madonna dell'Assunta che ancora nel XVIII secolo era oggetto di pellegrinaggi dai paesi limitrofi e di particolari riti devozionali. \nL'importanza era tale che al XVI secolo la parrocchia ceppalonese eretta in collegiata era intitolata a \"Santa Maria in Piano ed annessa di San Nicola\".\nSu indicazioni dell'arcivescovo card. Vincenzo Maria Orsini, fu oggetto di un importante restauro intorno al 1715. Nel 1717 la chiesetta fu concessa in giuspatronato alla famiglia Iannotti, il che gener\u00f2 un contenzioso prima con l'Universit\u00e0 di Ceppaloni e nel 1796 con la parrocchia di San Nicola di Ceppaloni, che ne rivendicava la propriet\u00e0.\nFu ricostruita nel 1797 a seguito di una frana accaduta dieci anni prima. Nel 1916 croll\u00f2 definitivamente sempre a causa di un movimento franoso. Dalla rovina si salv\u00f2 miracolosamente la statua di Maria SS. Assunta che oggi \u00e8 conservata nella nuova chiesa in Santa Croce."}
{"id": "3916481", "revid": "125353747", "url": "https://it.wikipedia.org/wiki?curid=3916481", "title": "Castello di Rosenau", "text": "Il castello di Rosenau (Schloss Rosenau in tedesco), \u00e8 un castello trasformato in una casa di campagna ducale, situato tra le citt\u00e0 di Coburgo e R\u00f6dental, nell'antico stato storico di Sassonia-Coburgo, ora Baviera, in Germania.\nSchloss Rosenau \u00e8 noto principalmente per essere il luogo dove \u00e8 nato ed ha trascorso l'infanzia Alberto di Sassonia-Coburgo-Gotha, che divenne principe consorte quando spos\u00f2 la Regina Vittoria del Regno Unito nel 1840.\nNon va confuso con un altro palazzo con lo stesso nome a Waldviertel in Austria.\nStoria.\nLa struttura principale di Rosenau risale al medioevo, fu costruita prima del 1439, quando fu registrata come propriet\u00e0 dei signori di \"Rosenawe\".\nPer tre secoli la tenuta rimase di propriet\u00e0 di una famiglia che prese il nome da Rosenau, ma Silvester von Rosenau, un amico di Lutero e Melantone, lasci\u00f2 in eredit\u00e0 le sue propriet\u00e0 al figlio gravato da debiti.\nNel 1704, la famiglia Rosenau vendette infine il castello, come residenza estiva, all'austriaco \"freiherr\" Ferdinand Johann Adam von Pernau (1660-1731), che era stato un membro del consiglio privato di Alberto di Sassonia-Coburgo.\nPernau fu un pioniere dello studio del comportamento degli uccelli.\nCome esperimento a lungo termine, liber\u00f2 un gran numero di giovani fringuelli dentro e intorno Rosenau tra il 1704 e il 1720, dopo aver insegnando loro a cantare come prispoloni.\nEgli era conosciuto come Freiherr von Pernau zu Rosenau, e la sua pubblicazione pi\u00f9 importante, stampata a Coburgo nel 1707, era intitolata \"Istruzioni sul piacere che si pu\u00f2 ottenere da queste creature deliziose, gli uccelli, anche senza catturarli ma solo studiando le loro caratteristiche, domandoli o addestrandoli\".\nNel 1731, dopo la morte di Pernau, la propriet\u00e0 fu acquistata da Federico II di Sassonia-Gotha-Altenburg.\nA causa dei debiti di un successore, Rosenau usc\u00ec dal patrimonio della famiglia, ma nel 1805 Francesco Federico di Sassonia-Coburgo-Saalfeld la ricompr\u00f2 come residenza estiva per suo figlio ed erede, Ernesto, che in seguito divenne duca di Sassonia-Coburgo-Gotha.\nTra il 1808 e il 1817 l'edificio principale \u00e8 stato completamente rinnovato e ristrutturato in stile neogotico sotto la supervisione dell'architetto prussiano Karl Friedrich Schinkel.\nLa sua Marmorsaal (sala dei marmi), cos\u00ec chiamata per le decorazioni in marmo grigio, con le sue tre navate occupa met\u00e0 del piano terra.\nContemporaneamente alla ristrutturazione del castello, il parco \u00e8 stato ridisegnato nello stile di un giardino all'inglese.\nNel parco c'\u00e8 un giardino d'inverno, una \"colonna da torneo\" meridiana, le rovine di un eremo e specchi d'acqua chiamati il lago dei Cigni e lo stagno del Principe.\nA ciascuna estremit\u00e0 di Rosenau, Schinkel aggiunse ghimberghe a gradoni in uno stile gotico primitivo.\nLe finestre assunsero una forma gotica pi\u00f9 tarda, mentre piccoli balconi e stemmi in pietra furono aggiunti per decorare la facciata principale.\nLa torre principale, che nel 1700 era stata coperta con una Welsche Haube, simile ad una cupola a forma di cipolla, fu merlata, mentre una torre in rovina fu lasciata in romantici ruderi.\nIl 26 agosto 1819, la prima moglie di Ernesto, la principessa Luisa, partor\u00ec in casa il principe Alberto di Sassonia-Coburgo-Gotha.\nIl 19 settembre 1819 nella Marmorsaal, Alberto fu battezzato nella chiesa evangelica luterana con l'acqua del fiume locale, l'Itz, i suoi padrini furono Francesco II d'Austria, l'ultimo imperatore del Sacro Romano Impero, il Duca di Teschen, il duca di Gotha e sua nonna, Augusta di Sassonia-Coburgo.\nAlberto trascorse gli anni della sua fanciullezza a Rosenau.\nNel 1840, divenne il consorte della regina Vittoria del Regno Unito.\nElizabeth Longford pi\u00f9 tardi scrisse delle settimane precedenti la partenza di Alberto per andare a corteggiare Vittoria \nDurante la prima visita di Vittoria a Coburgo, lei e Alberto dormirono nella camera dove egli era nato a Rosenau.\n\"Quanta gioia, come eravamo felici! \" Vittoria ricord\u00f2 in seguito.\nLo zarevic di Russia e la sua futura moglie Alice d'Assia e del Reno visitarono il castello nell'aprile 1894, il giorno successivo al loro fidanzamento.\nIl duca Alfredo di Sassonia-Coburgo-Gotha, il secondo figlio di Vittoria e Alberto, precedentemente conosciuto come duca di Edimburgo, che era stato secondo nella linea di successione al trono britannico dalla sua nascita nel 1844 fino a quella del Principe Alberto Vittorio nel 1864, fu proprietario di Rosenau e vi mor\u00ec il 30 luglio 1900.\nLa duchessa era Marija Aleksandrovna Romanova, figlia di Alessandro II di Russia, che continu\u00f2 a vivere a Rosenau e che mor\u00ec nel 1920.\nIl 15 luglio 1909, la figlia del duca Alfredo, la principessa Beatrice (1884\u20131966) spos\u00f2 Alfonso d'Orl\u00e9ans, con una cerimonia civile nel castello, seguita da una cerimonia religiosa cattolica nella chiesa di Sant'Agostino, a Coburgo e una luterana al castello di Callenberg.\nIl 14 novembre 1918, pochi giorni dopo la fine della prima guerra mondiale abdic\u00f2 l'ultimo duca regnante, Carlo Edoardo, il cui padre era il principe Leopoldo, figlio minore di Vittoria e Alberto.\nIl 7 giugno 1919 egli concluse con il neonato Stato libero di Coburgo un accordo di cessione dei suoi possedimenti in Coburgo, ricevendo circa marchi per circa ettari di terra e vari di tesori d'arte e palazzi, tra cui Rosenau.\nTuttavia, fino al 1938 la casa fu affittata alle figlie del duca Alfredo: Maria regina di Romania, Viktoria Feodorovna granduchessa di Russia, Alessandra principessa di Hohenlohe-Langenburg, e la principessa Beatrice, duchessa di Galliera.\nVittoria, imperatrice consorte titolare di Russia e suo figlio Vladimir Kirillovi\u010d Romanov (1917-1992), capo della famiglia Romanov e pretendente al trono di Russia, abitarono nel castello negli anni 1920.\nVittoria mor\u00ec nel 1936 e fu sepolta a Rosenau, dove aveva mantenuto una cappella della Chiesa ortodossa russa allestita per la madre, Marija Aleksandrovna.\nIl 7 marzo 1995 i suoi resti furono trasferiti al mausoleo granducale della Fortezza di Pietro e Paolo a San Pietroburgo.\nDal 1941, durante la Seconda guerra mondiale, il castello \u00e8 stato utilizzato come sede per la Arbeitsdienst (Servizio nazionale del lavoro).\nNel 1945, divenne un convalescenziario della Commissione per i Rifugiati e dal 1948 una casa di riposo per pi\u00f9 di venti anni.\nIl castello rimase vuoto per alcuni anni prima che, nel 1972, il Libero Stato di Baviera lo acquistasse, ormai in cattive condizioni, con l'obiettivo di restaurarlo.\nAttualit\u00e0.\nRosenau \u00e8 ora affidato all'Amministrazione bavarese di palazzi statali, giardini e laghi, un dicastero del Land della Baviera.\nDal 1990 il castello e il suo parco sono aperti al pubblico e tutte le stanze dei due piani inferiori possono essere visitate; ogni estate c'\u00e8 un programma di concerti nella Marmorsaal.\nAccanto a questa una piccola biblioteca a undici lati, precedentemente utilizzata come cappella ortodossa russa della granduchessa Maria ma ora riconvertita al suo uso originario, \u00e8 decorata con dipinti de \"I Viaggi di Thiodolf l'islandese\" di Friedrich de la Motte Fouqu\u00e9.\nAl piano superiore, le camere principali hanno pareti vivacemente decorate e mobili Biedermeier.\nTra i rimanenti cimeli di famiglia c'\u00e8 una culla che si dice sia stata del Principe Alberto.\nNel giardino d'inverno \u00e8 stato aperto un museo del vetro moderno.\nGli eredi della famiglia ducale, ora guidati dal principe Andrea di Sassonia-Coburgo-Gotha, vivono ancora nelle vicinanze, a Schloss Callenberg."}
{"id": "3916482", "revid": "46931", "url": "https://it.wikipedia.org/wiki?curid=3916482", "title": "Selvaggio West (serie televisiva)", "text": ""}
{"id": "3916483", "revid": "665277", "url": "https://it.wikipedia.org/wiki?curid=3916483", "title": "Zuper Blahq", "text": ""}
{"id": "3916485", "revid": "1354930", "url": "https://it.wikipedia.org/wiki?curid=3916485", "title": "Tour du Doubs 2007", "text": "Il Tour du Doubs 2007, ventiduesima edizione della corsa e valida come evento dell'UCI Europe Tour 2007 categoria 1.1, si svolse l'8 luglio 2007 su un percorso totale di 196,8\u00a0km. Fu vinto dal francese Vincent J\u00e9r\u00f4me che termin\u00f2 la gara in 4h43'42\", alla media di 41,621\u00a0km/h.\nAl traguardo 27 ciclisti portarono a termine il percorso."}
{"id": "3916487", "revid": "188116", "url": "https://it.wikipedia.org/wiki?curid=3916487", "title": "Associazione dei cavalieri italiani del sovrano militare ordine di Malta", "text": "L'Associazione dei cavalieri italiani del sovrano militare ordine di Malta (acronimo ACISMOM) riunisce i cavalieri e le dame del sovrano militare ordine di Malta di nazionalit\u00e0 italiana. Ha sede in Roma presso la Casa dei Cavalieri di Rodi in piazza del Grillo.\nStoria.\nGi\u00e0 da dopo la conquista di Rodi, i membri dell'ordine di San Giovanni che giungevano da tutta Europa, si raggrupparono in otto \"lingue\": Provenza, Alvernia, Francia, Italia, Aragona (Navarra), Inghilterra (con Scozia e Irlanda) e Alemagna, e successivamente Castiglia e Portogallo. Nelle rispettive nazioni, ogni lingua era strutturata in priorati o gran priorati, baliaggi e commende, spesso tuttora esistenti.\nDopo l'occupazione dell'isola di Malta da parte delle truppe napoleoniche nel 1798 il gran maestro zu Bolheim si trasfer\u00ec a Trieste. Il gran maestro Tommasi stabil\u00ec la sede dell'ordine in Sicilia a Messina (1803) e poi a Catania (1804) fino al 1824 quando, persa ogni possibilit\u00e0 di ritornate a Malta, si trasfer\u00ec a Ferrara.\nInfine la sede designata fu Roma nel 1834, in territorio pontificio. L'ordine rinnov\u00f2 la sua organizzazione periferica costituendo le varie associazioni nazionali, che sostituirono l'antica suddivisione in lingue e che continuarono ad essere affiancate dai priorati e gran priorati. Adeguandosi all'ordinamento giuridico di ciascuno stato, l'associazione corrispondente emanata dallo SMOM riceve un particolare trattamento che dipende, sostanzialmente, dal tipo di rapporti esistenti tra lo quello stato ed il governo giovannita.\nNell'ambito di questa riorganizzazione venne fondata nel 1877 a Roma l'associazione dei cavalieri italiani del sovrano militare ordine di Malta appartenenti ai tre gran priorati d'Italia, quale ente di diritto pubblico melitense operante nel territorio italiano, ma facente parte dell'ordinamento giuridico del Sovrano militare ordine di Malta.\nAttivit\u00e0.\nL'associazione riunisce tutti i membri dei tre gran priorati d'Italia (ai quali spetta la gestione della spiritualit\u00e0 e dell'attivit\u00e0 caritativa) per la promozione e la gestione delle attivit\u00e0 sociali e sanitarie.\nAssistenza medico-sanitaria.\nL'ACISMOM dispone di presidi ospedalieri, tra i quali il pi\u00f9 importante \u00e8 l'ospedale San Giovanni Battista, alla Magliana (Roma), dedicato in particolare al settore della riabilitazione.\nEsistono inoltre i centri antidiabete, gli ambulatori ed i poliambulatori, presenti su tutto il territorio nazionale, ai quali si aggiungono case di cura, cliniche, cronicari, scuole per infermieri e laboratori analisi.\nL'ACISMOM riceve annualmente una quota del Fondo sanitario nazionale (FSN) per mobilit\u00e0 sanitaria:\nSoccorso e protezione civile.\nDal 1970 l'associazione dispone del Corpo italiano di soccorso dell'Ordine di Malta (CISOM), con pi\u00f9 di 70 gruppi su tutto il territorio nazionale ed oltre 3000 volontari (dei quali solo piccolissima parte cavalieri o dame), con compiti che vanno dalla protezione civile al soccorso sanitario, all'antincendio boschivo, al trasporto infermi. Si avvale di un vasto parco macchine, con ambulanze e mezzi speciali, immatricolati con la targa SMOM rossa su fondo bianco (mentre i mezzi dei membri del governo dell'Ordine di Malta usano le targhe del Corpo diplomatico, CD).\nMedici, farmacisti, veterinari e personale d'assistenza del corpo partecipano, inseriti nell'ambito del Malteser International (l'organizzazione internazionale dei vari corpi di soccorso nazionali dell'Ordine di Malta), alle missioni umanitarie dell'Ordine nelle zone di conflitto e nelle aree pi\u00f9 depresse del Terzo Mondo.\nServizio ausiliario militare.\nTra le sue prime iniziative, l'associazione stipul\u00f2 una serie di convenzioni con l'allora Ministero della Guerra con le quali diede vita ad un Corpo militare dell'ACISMOM che affiancasse il Regio Esercito italiano per servizi di assistenza in caso di conflitto o calamit\u00e0 naturali.\nIl Corpo ha prestato i primi soccorsi con un ospedale da campo e due treni ospedale dello SMOM. Il Corpo ha poi operato nella guerra italo-turca e nelle due guerre mondiali, in quanto \"corpo militare speciale e ausiliario dell'Esercito italiano\", e continua ad operare sia nelle missioni di peacekeeping a fianco dei militari che sul territorio nazionale in occasione di disastri e calamit\u00e0 naturali.\nNel 1940, il Corpo militare fu affiancato dal Corpo delle infermiere volontarie dell'ACISMOM, costituito da una direttrice e da 40 infermiere, dame del Sovrano militare ordine di Malta. Il Corpo femminile risulta ad oggi non attivo.\nOrgani.\nAssemblea.\nL'assemblea rappresenta i membri dell'ordine ed \u00e8 composta da:\nConsiglio direttivo.\nIl consiglio direttivo \u00e8 composto da:\nComitato esecutivo.\nIl comitato esecutivo \u00e8 formato da:\nCollegio dei revisori dei conti.\nIl collegio dei revisori dei conti \u00e8 formato da tre membri effettivi (compreso il presidente) e due membri supplenti, preferibilmente membri dell'Ordine.\nOnorificenze.\nMedaglie e decorazioni dell'Associazione dei cavalieri italiani del Sovrano militare Ordine di Malta e del Corpo speciale volontario ausiliario dell'Esercito Italiano dell'ACISMOM."}
{"id": "3916488", "revid": "446353", "url": "https://it.wikipedia.org/wiki?curid=3916488", "title": "Wilton-Fijenoord", "text": "La Wilton-Fijenoord era un cantiere navale e compagnia di riparazione basata a Schiedam nei Paesi Bassi, operativa dal 1929 al 1999.\nDa allora la compagnia \u00e8 stata assorbita dalla Damen Shiprepair.\nNavi costruite.\nMilitari.\nTutte le unit\u00e0 furono realizzate per la Koninklijke Marine."}
{"id": "3916494", "revid": "256896", "url": "https://it.wikipedia.org/wiki?curid=3916494", "title": "ACISMOM", "text": ""}
{"id": "3916497", "revid": "2033069", "url": "https://it.wikipedia.org/wiki?curid=3916497", "title": "I magnifici sette (serie televisiva)", "text": "I magnifici sette (\"The Magnificent Seven\") \u00e8 una serie televisiva statunitense in 22 episodi trasmessi per la prima volta nel corso di 2 stagioni dal 1998 al 2000. \u00c8 un remake televisivo del film western \"I magnifici sette\". Robert Vaughn, che aveva recitato nel film originale del 1960, appare pi\u00f9 volte come guest-star nel ruolo del giudice Orin Travis.\nProduzione.\nLa serie fu prodotta da MGM Television, Mirisch Corporation e Trilogy Entertainment Group e girata nel Melody Ranch di Newhall, a Los Angeles in California e a Mescal, in Arizona (per il pilot). Le musiche furono composte da Elmer Bernstein, Don Harper e John Van Tongeren. Il tema musicale di Elmer Bernstein \u00e8 lo stesso del film del 1960.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1998 al 2000 sulla rete televisiva CBS. In Italia \u00e8 stata trasmessa nell'estate del 2002 su RaiDue con il titolo \"I magnifici sette\".\nAlcune delle uscite internazionali sono state:"}
{"id": "3916498", "revid": "106908", "url": "https://it.wikipedia.org/wiki?curid=3916498", "title": "Aeroporto Internazionale dell'Umbria-Perugia San Francesco d'Assisi", "text": ""}
{"id": "3916500", "revid": "2196166", "url": "https://it.wikipedia.org/wiki?curid=3916500", "title": "Castello di Joven\u00e7an", "text": "Il castello di Joven\u00e7an (fr., ch\u00e2teau de Joven\u00e7an), castello dei tiranni (fr., ch\u00e2teau des tyrans) o torre dei tiranni (fr., tour des tyrans) \u00e8 un castello medievale oggi letteralmente raso al suolo che sorgeva su di un promontorio a picco sulla Dora Baltea, nel territorio del comune di Joven\u00e7an, in Valle d'Aosta. Oggi restano visibili solo le sue fondamenta, ossia il basamento dell'antica torre cilindrica o mastio, cumuli di pietre sparse e tracce delle robuste mura di cinta, che dimostrano l'ampiezza del sito. I ruderi del castello vengono spesso confusi con i resti ben pi\u00f9 visibili della Torre dei Salassi che sorge poco pi\u00f9 in basso sullo stesso promontorio, a fianco all'antica cappella di servizio del Castello, oggi detta cappella di Saint-Georges-en-Ch\u00e2telair.\nStoria.\nPer l'esiguit\u00e0 delle rovine e - come avviene in analoghi casi di castelli valdostani considerati \"minori\" - per la mancanza di studi approfonditi, la datazione della costruzione del castello varia a seconda delle fonti: per lo storico Giacosa\nSecondo altre fonti, il castello di Joven\u00e7an era un castello costruito probabilmente intorno al XIII secolo nel territorio di Joven\u00e7an (all'epoca sotto la giurisdizione di Aymavilles) per volere della famiglia Jovensano, proprietaria anche di una casaforte a Pompiod, e il cui cognome deriverebbe dall'antico nome del primo proprietario Juventius del \"Fundus Juventianus\". A sua volta, l'architetto Carlo Nigra non azzarda una data di fondazione ma afferma che il castello esisteva gi\u00e0 nel 1430.\nA proposito della distruzione del castello, la maggior parte delle fonti sostiene che avvenne nel XIV secolo; sulla dinamica dei fatti esistono due versioni, probabilmente integrabili tra loro: per il Nigra, il castello venne distrutto dalla popolazione stanca delle angherie dei proprietari \"tiranni\" del fondo, da cui gli venne il nome. La maggior parte delle fonti invece sostiene che il castello, come altre architetture militari della Valle d'Aosta, fu distrutto a scopo punitivo dai Conti di Savoia: a partire dal 1191 il casato savoiardo mise in atto una campagna di accentramento del potere, obbligando all'obbedienza i vari signori locali con atti di sottomissione o acquisto coatto, spogliandoli delle loro signorie e delle loro giurisdizioni, spesso infeudandovi a nuove condizioni o i signori stessi o la famiglia in rapida ascesa degli Challant; alcune famiglie, come i Curia Majori di Aymavilles, si piegarono al nuovo corso, mentre altre, troppo abituate a tiranneggiare sul proprio territorio o semplicemente a disporne a piacimento, non si piegarono e vennero per questo sterminate. I Jovensano furono tra queste: vennero privati dei diritti su Charvensod e videro il castello raso al suolo nel 1354, mentre la casaforte di Pompiod venne seriamente danneggiata:\nFinito il dominio dei Jovensano sul castello di Joven\u00e7an, ad appropriarsi a poco a poco delle parrocchie e dei territori della signoria di Aymavilles - di cui faceva parte anche il castello - fu Amedeo VI di Savoia, il quale il 24 febbraio 1357 infeud\u00f2 Aimone di Challant della giurisdizione di Aymavilles per 1700 fiorini. Aimone divenne quindi feudatario, mentre molti dei precedenti signori divennero suoi vassalli. Delle sei parrocchie della vendita (Chevrot, Gressan, La Madelaine, Joven\u00e7an, Saint-Martin e Saint-L\u00e9ger) quella di Joven\u00e7an viene definita \"mediocre\" dal de Tillier. I discendenti di Aimone, gli Challant del ramo Aymavilles, che ereditarono i diritti di primogenitura con la contea di Challant, trasformarono in baronia i territori in loro possesso nel 1532..\nNel 1784 un regio editto pose fine ai censi feudali e di conseguenza il signore del mandamento di Aymavilles, il barone Philippe-Maurice di Challant, dovette procedere con la liquidazione dei suoi diritti feudali in cambio di una somma una tantum: il castello di Joven\u00e7an rest\u00f2 in mano alla famiglia degli Challant-Aymavilles fino al 1789, quando il 28 gennaio i comuni di Gressan, Joven\u00e7an e Aymavilles si riscattarono per una cifra di 71.500 lire, da pagarsi in vent'anni.\nDopo secoli di degrado, l'amministrazione comunale sta procedendo con i comuni di Gressan e Aymavilles e in collaborazione con l'Assessorato Istruzione e Cultura della Regione, alla progettazione di un percorso storico-culturale che valorizzi i luoghi d'interesse di questi comuni della Plaine valdostana, tra i quali rientrerebbe anche l'area del castello.\nArchitettura.\nOggi si conservano solo qualche resto del mastio centrale e tracce delle spesse mura di cinta. Nel XVII secolo, a seguito della terribile peste del 1630, venne fatta costruire nei pressi del castello la cappella di Saint-Georges.\nProbabilmente, le fondamenta e i resti degli edifici del promontorio di Chatellair risalgono a epoche diverse: la torre scoperchiata a levante della cappella, la cosiddetta Torre dei Salassi o Tour Ville de Cord\u00e8le, sarebbe successiva al castello."}
{"id": "3916502", "revid": "110157", "url": "https://it.wikipedia.org/wiki?curid=3916502", "title": "Alto Orinoco", "text": "L'Alto Orinoco \u00e8 un comune del Venezuela situato nello stato dell'Amazonas.\nIl capoluogo del comune \u00e8 la citt\u00e0 di La Esmeralda.\nPrende il nome dal fatto di trovarsi nella parte alta del corso del fiume Orinoco.\nSuddivisione amministrativa.\nIl comune \u00e8 suddiviso in 5 parrocchie urbane dal 18 dicembre 1997:"}
{"id": "3916509", "revid": "106456", "url": "https://it.wikipedia.org/wiki?curid=3916509", "title": "\u00c9mile Claus", "text": "Fu il maggiore esponente del luminismo impressionista.\nBiografia.\n\u00c9mile Claus nacque in un piccolo villaggio delle Fiandre occidentali, sulle rive della Lys, sedicesimo figlio di una famiglia di commercianti rurali. Sin da piccolo si appassion\u00f2 al disegno e la domenica faceva tre chilometri a piedi per andare all'Accademia di Waregem (la citt\u00e0 pi\u00f9 vicina) per imparare a disegnare. Ma il padre Alessandro e la madre Celestine Verbauwhede non erano affatto contenti ch'egli intraprendesse la carriera d'artista e lo inviarono come apprendista in Francia, in una panetteria di Lilla. Emile impar\u00f2 il francese, ma non il mestiere del fornaio. Lavor\u00f2 un poco anche alle Ferrovie del Belgio e come rappresentante.\nPoi la svolta. Per lettera, il giovane Claus si appell\u00f2 al famoso compositore Peter Benoit, che viveva nella vicina Harelbeke, affinch\u00e9 convincesse suo padre. E cos\u00ec avvenne. Claus pot\u00e9 iscriversi all'Accademia di Belle arti di Anversa.\nConseguito il diploma, egli rest\u00f2 a vivere ad Anversa e decise di dedicarsi interamente alla pittura.\nEspose per la prima volta nel 1875 a Bruxelles, presentando due opere di genere, poi, nel 1879, s'imbarc\u00f2 per il Nordafrica, tre anni prima di Th\u00e9o van Rysselberghe. La luminosit\u00e0 della terra africana lo colp\u00ec profondamente, al punto che, al suo rientro, la luce divenne la vita delle sue tele e il centro della sua stessa vita. Inizi\u00f2 allora a dipingere fondando le sue composizioni e le sue atmosfere sulla luce, scomponendo l'iride e utilizzando le tonalit\u00e0 cromatiche della rifrazione. La sua pittura, venata di realismo (\"Il vecchio giardiniere\" del 1885 e \"Le sarchiatrici del lino\" del 1887), divenne luminosa, satura di luce.\nClaus fece amicizia con il connazionale \u00c9variste Carpentier, che lo ospit\u00f2 dal 1874 al 1877, riservandogli una parte del suo studio , e in particolare con Henri Le Sidaner, pittore intimista e simbolista. Queste amicizie, assieme ad altri elementi dell'ambiente culturale in cui viveva, ebbero grande influenza su di lui, al punto da fargli rompere con il passato e quindi con la sua vecchia e convenzionale maniera di dipingere.\nSpos\u00f2 inoltre Charlotte Dufaux, mentre iniziava per lui un periodo di grande lavoro e di notevoli successi: le grandi mostre internazionali lo reclamavano con entusiasmo ed i Musei acquistavano i suoi quadri.\nNel 1882 si stabil\u00ec ad Astene, un borgo sulle rive della Lys nei pressi di Deinze, nelle Fiandre orientali, in una villa cui aveva dato nome \"Villa Zonneschijn\" (\"Sun shine\") e nel 1889 affitt\u00f2 un \"atelier\" a Parigi, utilizzandolo per tre anni durante l'inverno, mentre passava le estati ad Astene. Il suo amico Camille Lemonnier ci parla della sua vita febbrile di passione che lo esaltava, rivivendo i tempi eroici dell'arte, a contatto con i maestri dell'impressionismo che, in quegli anni, trionfava.\nNel 1904 fond\u00f2 il Circolo \"Vita e luce\", al quale aderirono James Ensor, Georges Lemmen e il suo allievo George Morren. Un anno dopo espose a Bruxelles, al Circolo Artistico, presentando ben 52 lavori, che lo consacrarono come colui che, nelle Fiandre, aveva aperto all'arte una prospettiva nuova, creando una nuova generazione di pittori che, sino ad allora, avevano ignorato la pittura stessa.\nLe sue frequentazioni richiamarono nomi altisonanti della cultura: lo scultore Auguste Rodin, lo scrittore \u00c9mile Zola e il suo naturalismo, il poeta belga Cyriel Buysse, e ancora \u00c9mile Verhaeren, Paul de Mont e il premio Nobel Maurice Maeterlinck.\nAssai importante nella sua vita fu l'incontro con la pittrice Jenny Montigny, sua allieva. Nonostante egli fosse gi\u00e0 sposato e avesse 26 anni pi\u00f9 di lei, essi ebbero una relazione che dur\u00f2 per tutta la vita. Durante la Grande Guerra \u00c9mile e Jenny ripararono a Londra, per poi tornare nel 1918 nella loro amata villa di Astene. \nE ad Astene Claus mor\u00ec il 14 giugno del 1924, all'et\u00e0 di 75 anni, fedele alla sua visione assolata della natura, meritandosi cos\u00ec l'appellativo di \"pittore del sole\".. Le sue ultime parole furono: \u00ab..\"bloemen, bloemen, bloemen\"..\u00bb (..fiori, fiori, fiori..). Il giorno prima di morire aveva ritratto a pastello un mazzo di fiori che gli era stato inviato dalla regina Elisabetta del Belgio. Fu sepolto nel giardino della sua villa di Astene.\nA Bruxelles gli \u00e8 stata intitolata una strada.\nOpere.\nElenco parziale."}
{"id": "3916513", "revid": "46931", "url": "https://it.wikipedia.org/wiki?curid=3916513", "title": "Chico (serie televisiva)", "text": ""}
{"id": "3916516", "revid": "1354930", "url": "https://it.wikipedia.org/wiki?curid=3916516", "title": "Tour du Doubs 2008", "text": "Il Tour du Doubs 2008, ventitreesima edizione della corsa e valida come evento dell'UCI Europe Tour 2008 categoria 1.1, si svolse il 6 luglio 2008 su un percorso totale di 196,8\u00a0km. Fu vinto dal francese Anthony Geslin che termin\u00f2 la gara in 4h38'39\", alla media di 42,376\u00a0km/h.\nAl traguardo 41 ciclisti portarono a termine il percorso."}
{"id": "3916520", "revid": "1573940", "url": "https://it.wikipedia.org/wiki?curid=3916520", "title": "Melomys rufescens", "text": "Melomys rufescens () \u00e8 un roditore della famiglia dei Muridi endemico della Nuova Guinea e di alcune isole vicine.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 124 e 146\u00a0mm, la lunghezza della coda tra 145 e 175\u00a0mm, la lunghezza del piede tra 25,5 e 29\u00a0mm, la lunghezza delle orecchie tra 15,4 e 17\u00a0mm e un peso fino a 102\u00a0g.\nAspetto.\nLa pelliccia \u00e8 corta soffice e lanosa. Le parti superiori sono bruno-rossicce brillanti, mentre le parti ventrali sono bianche. Le zampe sono bianco-giallastre. Le orecchie sono corte. Le vibrisse sono lunghe 50\u00a0mm. I piedi sono larghi e muniti di artigli robusti. La coda \u00e8 pi\u00f9 lunga della testa e del corpo, \u00e8 prensile, uniformemente bruno-nerastra, leggermente pi\u00f9 chiara sotto ed \u00e8 ricoperta da 15-19 anelli di scaglie per centimetro, corredata ciascuna da un singolo pelo.\nBiologia.\nComportamento.\n\u00c8 una specie arboricola.\nRiproduzione.\nLe femmine danno alla luce 1-4 piccoli alla volta.\nDistribuzione e habitat.\nQuesta specie \u00e8 diffusa su gran parte della Nuova Guinea, sull'isola di Salawati, Yapen, Waigeo e in alcune isole dell'Arcipelago di Bismarck.\nVive in foreste secondarie e degradate, canneti, campi agricoli e villaggi, dove si pu\u00f2 trovare spesso all'interno delle case, fino a 2.400 metri di altitudine. Pi\u00f9 raramente \u00e8 presente nelle foreste primarie.\nTassonomia.\nSono state riconosciute 7 sottospecie:\nStato di conservazione.\nLa IUCN Red List, considerato il vasto areale, la popolazione numerosa, la tolleranza alla presenza umana e la mancanza di reali minacce, classifica \"M.rufescens\" come specie a rischio minimo (LC)."}
{"id": "3916521", "revid": "181699", "url": "https://it.wikipedia.org/wiki?curid=3916521", "title": "Costituzione dell'Estonia", "text": "La Costituzione dell'Estonia (\"Eesti Vabariigi p\u00f5hiseadus\") \u00e8 la legge fondamentale della Repubblica d'Estonia, e stabilisce l'ordinamento dello Stato, diritti, doveri e libert\u00e0 dei suoi cittadini, come \u00e8 d'uso in una repubblica parlamentare e democratica, in cui il potere supremo \u00e8 nelle mani dei suoi cittadini.\nLa prima Costituzione fu adottata il 15 giugno 1920 in un'\"Assemblea Costituente Estone\", liberamente eletta ed and\u00f2 in esecuzione dal 21 dicembre 1920.\nUna seconda Costituzione fu adottata il 24 gennaio 1934 a seguito del referendum del 1933, e rimase in forza finch\u00e9 una terza costituzione venne promulgata il 1\u00ba gennaio 1938.\nLa terza Costituzione rimase in forza, \"de facto\", fino al 16 giugno 1940 quando i sovietici occuparono l'Estonia, e \"de jure\" fino al 28 giugno 1992, quando fu sostituita dall'attuale.\nLa quarta ed attuale Costituzione della Repubblica dell'Estonia, venne adottata attraverso un referendum popolare il 28 giugno 1992.\nStoria.\nLa prima Costituzione (1920 - 1933).\nLa prima Costituzione fu il riflesso dell'idea di sovranit\u00e0 nazionale dettata dall'ideale di Jean Jacques Rousseau. Il potere fu suddiviso tra \"giudiziario\", \"esecutivo\" e il \"legislativo\" secondo i principi di Montesquieu. La costituzione forniva un alto grado di iniziative pubbliche e referendarie. Nonostante la Costituzione fosse modellata sugli ideali di Montesquieu, esisteva un certo squilibrio con l'unica camera del Riigikogu, che esercitava un potere eccessivo rispetto all'esecutivo e a quello giudiziario, aprendo una certa instabilit\u00e0 e frequenti cambi di governo. Il Capo di Stato ed il Primo ministro convergevano in un'unica figura chiamata: Anziano dello Stato (\"Riigivanem\").\nLa seconda Costituzione (1934 - 1938).\nA seguito della percepibile instabilit\u00e0 governativa, vi furono numerosi tentativi per riscrivere la Costituzione, compreso anche un referendum tenuto nel 1932 per considerare due disegni di legge costituzionali differenti. Entrambi i disegni furono rifiutati, e comunque un terzo disegno proposto dalla Lega dei Populisti e dei Veterani della Guerra d'indipendenza estone (VAPS) fu adottato con un referendum nel 1933 e venne in forza il 24 gennaio del 1934. Questa seconda Costituzione stabiliva un ordine dello Stato maggiormente autoritario, sulla scia di quanto stava gi\u00e0 avvenendo in altre parti dell'Europa, venne introdotto un Capo di Stato esecutivo ed il Riigikogu (Parlamento) venne drasticamente ridotto in misura e potere. Fu stabilita una nuova figura Presidenziale con pieni poteri, che avrebbe potuto esercitare poteri supremi attraverso decreti presidenziali che assumevano forza di legge. Al fine di prevenire che il Movimento dei VAPS arrivasse al potere con questa nuova Costituzione, Konstantin P\u00e4ts (che era stato eletto Capo di Stato con questa nuova Costituzione) prese il potere con un Colpo di Stato senza spargimenti di sangue, il 12 marzo 1934. Sospendendo l'esistente costituzione P\u00e4ts, nominandosi \"Protettore dello Stato\" inizi\u00f2 a stilare il progetto di una nuova terza Costituzione.\nLa terza Costituzione (\"de facto\" 1938 - 1940, \"de jure\" fino al 1992).\nLa terza Costituzione fu approvata il 1\u00ba gennaio 1938. Vide la creazione di un'Assemblea Nazionale bicamerale, consistente in Camera dei Deputati, come prima Camera e Assemblea Nazionale, come seconda camera. Il ruolo dell'Assemblea Nazionale era di rivedere e ratificare la legislazione proveniente dalla Camera dei Deputati. Consisteva in rappresentanti eletti dall'autogoverno locale e vocazionale, e dagli alti ufficiali; mentre la Camera dei Deputati era direttamente eletta dal popolo. Per questo si parl\u00f2 di un sistema di semi-democrazia. Un'altra novit\u00e0 di cambiamento, comparata alla Costituzione del 1934, fu che il Presidente non veniva eletto direttamente dal popolo ma da un Collegio Elettorale, consistente in entrambe le Camere dell'Assemblea dello Stato e i rappresentanti dell'autogoverno locale.\n[\"Una Costituzione di stampo tipicamente Sovietico fu introdotta con l'occupazione militare il 25 agosto 1940. Venne poi sostituita dalla Costituzione sovietica della RSS Estone, nel 1978. Le Costituzioni sovietiche non vennero mai riconosciute come legittime dall'Estonia, n\u00e9 dalla maggior parte degli Stati alleati occidentali\"].\nLa Terza Costituzione rimase in essere \"de jure\" fino al 1992.\nLa quarta Costituzione (1992 - presente).\nL'attuale Costituzione fu promulgata dopo un referendum il 28 giugno 1992 ed incorpora elementi delle costituzioni precedenti, sia quella del 1920, che quella del 1938. Mentre conserva la figura di Presidente della Repubblica dell'Estonia del 1938, essa riprende il modello unicamerale Parlamentare, che era alla base della Costituzione del 1920. Essa ha come fondamentale il \"principio di continuit\u00e0\" con lo Stato indipendente estone precedente al 1940, e restituisce le basi per la sovrana indipendenza dell'Estonia.\nComposizione.\nLa costituzione contiene un preambolo e diversi capitoli. Il \"Preambolo\" della corrente Costituzione dell'Estonia recita:\nCapitoli.\nLa corrente Costituzione contiene quindici Capitoli, come descritti di seguito:\nQuindicesimo anniversario della Quarta Costituzione.\nPer le celebrazioni del quindicesimo anniversario della Quarta Costituzione, A. Le Coq produsse una nuova marca di birra, la Pilsener Costituzionale (in estone: \"P\u00f5hiseaduse Pilsner\"), in cooperazione con il Ministero della Giustizia estone."}
{"id": "3916522", "revid": "767487", "url": "https://it.wikipedia.org/wiki?curid=3916522", "title": "Love Kicks...", "text": "Love Kicks... \u00e8 un EP di Kylee Saunders, della quale costituisce il debutto.\nPubblicato il 4 marzo 2009, si tratta dell'unico album di Kylee pubblicato da RX-Records.\nLista tracce.\nTesti e musiche di Kylee Saunders."}
{"id": "3916527", "revid": "1573940", "url": "https://it.wikipedia.org/wiki?curid=3916527", "title": "Melomys talaudium", "text": "Melomys talaudium () \u00e8 un roditore della famiglia dei Muridi endemico delle isole Talaud.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 173 e 174\u00a0mm, la lunghezza della coda tra 150 e 183\u00a0mm e la lunghezza delle orecchie tra 13 e 16\u00a0mm.\nAspetto.\nLe parti superiori sono bruno-arancioni brillanti, mentre le parti ventrali sono giallo-brunastre. Le zampe sono bianche. La coda \u00e8 pi\u00f9 lunga della testa e del corpo, \u00e8 uniformemente marrone chiara ed \u00e8 ricoperta da 13 anelli di scaglie per centimetro, corredata ciascuna da 3 peli.\nBiologia.\nComportamento.\n\u00c8 una specie arboricola.\nDistribuzione e habitat.\nQuesta specie \u00e8 endemica delle isole Karakelong e Salebabu, nelle Isole Talaud.\nStato di conservazione.\nLa IUCN Red List, considerato che questa specie \u00e8 conosciuta soltanto in due localit\u00e0, dove l'habitat \u00e8 soggetto a degrado, classifica \"M.talaudium\" come specie in pericolo (EN)."}
{"id": "3916529", "revid": "729019", "url": "https://it.wikipedia.org/wiki?curid=3916529", "title": "Xu Da", "text": "Xu era anche il padre di Xu Yihua, che sarebbe diventata imperatrice sposando il terzo successore al trono Ming, Yongle.\nBiografia.\nNel 1353, Xu si un\u00ec ai ribelli dei Turbanti Rossi, un'organizzazione che voleva rovesciare il governo Yuan. Sotto il comando di Zhu Yuanzhang (futuro fondatore della dinastia Ming con il nome di Hongwu), conquist\u00f2 diversi territori appartenenti ai signori della guerra e, nel 1369, comand\u00f2 un attacco contro la capitale Yuan, Pechino. L'ultimo imperatore mongolo, Huizong, fu quindi costretto a fuggire a nord.\nXu comand\u00f2, quindi, un inseguimento verso le forze Yuan in ritirata tuttavia, durante il tragitto, incontr\u00f2 Yi Seonggye (fondatore della dinastia Joseon in Corea), al quale era stato comandato di dichiarare guerra all'esercito cinese. La presenza di Xu confuse i generali coreani che, invece, si allearono proprio con i cinesi. Fu cos\u00ec che l'esercito di Xu riusc\u00ec ad invadere i territori mongoli, arrivando a saccheggiare la capitale Karakorum. Centinaia di nobili mongoli furono catturati nel 1370. L'esercito di Xu Da si avventur\u00f2 fino a Transbaikalia, il punto pi\u00f9 settentrionale che un esercito cinese abbia mai raggiunto.\nMorte.\nIl generale Xu mor\u00ec nel 1385 in circostanze non ancora chiarite. Non fu tra gli accusati di congiura per l'assassinio dell'imperatore Hongwu, sebbene molti dei suoi compagni che avevano contribuito alla fondazione della dinastia Ming fossero stati condannati a morte. Una leggenda narra che Xu Da fosse allergico alla carne di oca e che Hongwu gli avesse inviato in regalo, inconsapevolmente, proprio tale tipo di carne. Xu Da sarebbe morto, quindi, a causa della sua allergia.\nCultura di massa.\nXu Da \u00e8 anche un personaggio di un romanzo \"wuxia\" di Louis Cha, \"The Heaven Sword and Dragon Saber\". Nella storia, Xu \u00e8 membro del Culto Ming, un'organizzazione ribelle volta a rovesciare il governo mongolo della dinastia Yuan. Altri personaggi importanti con cui si intrecciano le vicende di Xu Da sono i realmente esistiti Zhu Yuanzhang (che sarebbe poi diventato l'imperatore Hongwu), Chang Yuchun ed altri generali appartenenti ai Turbanti Rossi, ma paradossalmente il protagonista del romanzo e leader del Culto Ming, Zhang Wuji, \u00e8 stato inventato dall'autore. Tale Zhang regala a Xu il \"Libro di Wumu\", un tomo che descrive delle strategie militari che sarebbe stato scritto dal famoso generale Song Yue Fei. Xu beneficer\u00e0 moltissimo della lettura del libro, che gli permetter\u00e0 di divenire un brillante comandante dell'esercito e di guidare i ribelli verso la vittoria nella battaglia decisiva contro le forze Yuan. Xu Da \u00e8 uno dei maggiori aiutanti di Zhu Yuanzhang nella fondazione della dinastia Ming."}
{"id": "3916535", "revid": "1573940", "url": "https://it.wikipedia.org/wiki?curid=3916535", "title": "Melomys lutillus", "text": "Melomys lutillus () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 90 e 115\u00a0mm, la lunghezza della coda tra 110 e 120\u00a0mm, la lunghezza del piede tra 23 e 25,6\u00a0mm e la lunghezza delle orecchie tra 14,9 e 16\u00a0mm.\nAspetto.\nLa pelliccia \u00e8 soffice, morbida e leggermente lucida. Le parti superiori sono grigio-rossicce, mentre le parti ventrali sono bianco fulve con la base dei peli grigia. Una grossa macchia bianca \u00e8 presente nella regione inguinale. Le zampe sono bianco-giallastre. La coda \u00e8 pi\u00f9 corta della testa e del corpo, \u00e8 marrone sopra, biancastra sotto ed \u00e8 ricoperta da 13-19 anelli di scaglie per centimetro, corredata ciascuna da 3 peli.\nBiologia.\nComportamento.\n\u00c8 una specie arboricola.\nDistribuzione e habitat.\nQuesta specie \u00e8 diffusa nella parte centro-settentrionale e centro-meridionale della Nuova Guinea.\nVive nelle praterie, savane e campi agricoli fino a 2.200 metri di altitudine.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale, la popolazione numerosa, la tolleranza alla presenza umana e la mancanza di reali minacce, classifica \"M.lutillus\" come specie a rischio minimo (LC)."}
{"id": "3916536", "revid": "287204", "url": "https://it.wikipedia.org/wiki?curid=3916536", "title": "Bjorn Einar Romoren", "text": ""}
{"id": "3916537", "revid": "767487", "url": "https://it.wikipedia.org/wiki?curid=3916537", "title": "Kylee meets Bounen no Zamned", "text": " \u00e8 il secondo EP di Kylee Saunders.\nAlbum.\nPubblicato il 29 luglio 2009, quattro mesi dopo il precedente \"Love Kicks...\", \u00e8 il primo album di Kylee pubblicato da DefStar Records. L'EP contiene il singolo \"VACANCY\", sigla di chiusura dell'anime \"\" (in giapponese \"Bounen no Zamned\"), e altre due tracce apparse nella serie e nella colonna sonora della stessa.\nLista tracce.\nTesti e musiche di Kylee Saunders."}
{"id": "3916540", "revid": "767487", "url": "https://it.wikipedia.org/wiki?curid=3916540", "title": "Isabella Bendidio", "text": "Biografia.\nNacque da Nicol\u00f2 Bendidio (o Bendedei) e da Alessandra Rossetti. \nIsabella, insieme alla sorella Lucrezia partecip\u00f2 al Concerto delle donne. L'educazione ricevuta, insieme alle sorelle Eleonora, Taddea, Annina e la stessa Lucrezia, fu indirizzata per l'amore delle arti. \nSpos\u00f2 Cornelio I Bentivoglio, un nobile appartenente alla famiglia dei Bentivoglio; fu la madre del cardinale Guido Bentivoglio e del marchese Enzo Bentivoglio, che furono i primi patrocinatori del compositore e musicista ferrarese Girolamo Frescobaldi.\nDiscendenza.\nDal matrimonio con Cornelio I Bentivoglio nacquero:"}
{"id": "3916544", "revid": "119352254", "url": "https://it.wikipedia.org/wiki?curid=3916544", "title": "Crispino e la comare (opera)", "text": "Crispino e la comare (1850) \u00e8 un'opera comica dei fratelli Ricci, su libretto di Francesco Maria Piave. La prima esecuzione assoluta si svolse a Venezia il 28 febbraio 1850 al Teatro San Benedetto.\nL'opera \u00e8 stata molto celebre in Italia e all'estero lungo tutta la seconda met\u00e0 del XIX secolo tanto da essere eseguita a Londra (prima rappresentazione il 17 novembre 1857 al St's James Theatre), a Calcutta (prima rappresentazione nel 1867 alla Calcutta Opera House) e a Melbourne (prima rappresentazione al Princess's Theatre l'11 agosto 1871).\nAlcune arie (come \"Io non sono pi\u00f9 l'Annetta\") sono rimaste note ed eseguite fino ai nostri giorni.\nNel 1938 il regista Vincenzo Sorelli ne trasse un film omonimo.\nTrama.\nLuogo: Venezia.\nEpoca: XVII secolo.\nCrispino \u00e8 un povero ciabattino che non riesce a sbarcare il lunario. Gli appare una misteriosa donna, la comare, che lo incoraggia ad intraprendere la carriera di medico, sebbene egli non sappia nemmeno leggere. Crispino, con il magico aiuto della comare, ha successo, riuscendo a predire le guarigioni di Bortolo e Lisetta e la morte di Asdrubale. La prosperit\u00e0 per\u00f2 gli d\u00e0 alla testa e prende a maltrattare la moglie Annetta. La comare gli fa capire le sue colpe e lo minaccia di morte: Crispino si pente e torna l'armonia con Annetta."}
{"id": "3916545", "revid": "1442080", "url": "https://it.wikipedia.org/wiki?curid=3916545", "title": "Castello di Wolfsgarten", "text": "Il castello di Wolfsgarten (\"Schlo\u00df Wolfsgarten\" in tedesco), \u00e8 un antico casino di caccia della famiglia regnante di Assia-Darmstadt, situato nello stato tedesco dell'Assia, a Langen circa 15 chilometri a sud di Francoforte sul Meno.\nFu costruito tra il 1722 e il 1724 dal Langravio Ernesto Luigi d'Assia-Darmstadt, allo scopo di coltivare la sua passione per la caccia con i cani, che introdusse in Assia nel 1709. \nL'edificio originario seguiva lo schema usuale delle strutture dedicate alla caccia di quel periodo, con un cortile rettangolare intorno al quale erano raggruppati gli alloggi per i nobili, le stalle per i cavalli e le cucce per i cani.\nDopo che i successori di Ernesto Luigi smisero di praticare la caccia con i cani, nel 1768, Wolfsgarten fu abbandonato fino agli anni 1830 quando la famiglia granducale inizi\u00f2 a restaurare ed espandere la propriet\u00e0.\nDal 1879 Wolfsgarten divenne la residenza di campagna preferita dai granduchi Luigi IV e suo figlio Ernesto Luigi.\nNel ventesimo secolo, il granduca Ernsto Luigi modernizz\u00f2 ampiamente \"Schlo\u00df Wolfsgarten\" e ridisegn\u00f2 il suo parco. \nDopo l'abolizione della monarchia nel 1918, Wolfsgarten divenne la residenza principale della ex famiglia granducale.\nOggi \"Schlo\u00df Wolfsgarten\" appartiene alla \"Hessische Hausstiftung\" (Fondazione Casa d'Assia), la fiduciaria di famiglia che detiene la propriet\u00e0 dei beni appartenenti a tutti i rami del Casato d'Assia.\nLa propriet\u00e0 \u00e8 aperta al pubblico solo pochi giorni l'anno quando vengono organizzate delle manifestazioni."}
{"id": "3916546", "revid": "1573940", "url": "https://it.wikipedia.org/wiki?curid=3916546", "title": "Petaurista xanthotis", "text": "Il petaurista della Cina (Petaurista xanthotis ), noto in cinese come \"Hui Wushu\", \u00e8 uno scoiattolo volante endemico della Cina.\nDescrizione.\nIl petaurista della Cina ha una lunghezza testa-corpo di 32,5\u201343\u00a0cm, una coda di 29,4\u201335\u00a0cm, e pesa 700-1200\u00a0g. La pelliccia, di colore giallo-grigiastro, \u00e8 morbida e folta; la regione dorsale \u00e8 scura, con un sottopelo nero e peli di guardia con la base nera e l'estremit\u00e0 bianca o color camoscio; dietro le orecchie, rotondeggianti e di colore russet brillante con le punte nere, vi sono due grosse macchie arancioni; la gola \u00e8 bianca, mentre il ventre appare grigiastro, essendo ricoperto da un sottopelo nero e da peli di guardia dalle estremit\u00e0 bianche; i piedi sono neri, ma le zampe e i margini esterni del patagio sono arancioni; la parte superiore dei piedi, per\u00f2, \u00e8 grigio scuro. La coda \u00e8 lunga e ricoperta da folti peli dalle estremit\u00e0 nere e arancioni; vi \u00e8 un netto contrasto tra la colorazione chiara del ventre e quella scura della parte inferiore della base della coda. I denti guanciali appaiono pi\u00f9 complessi che in altre specie del genere \"Petaurista\".\nDistribuzione e habitat.\nL'areale del petaurista della Cina \u00e8 ristretto alle foreste montane delle regioni della Cina centrale, nelle province di Gansu, Sichuan, Yunnan, Qinghai, Tibet e Shanxi.\nBiologia.\nLe informazioni riguardanti la storia naturale di questa specie sono scarse, tuttavia gli avvistamenti indicano che essa sia molto comune e numerosa ad altitudini di circa 3000\u00a0m nelle foreste di pecci degli altopiani della Cina occidentale. La dieta consiste prevalentemente di giovani germogli e foglie, nonch\u00e9 di pinoli. La specie viene cacciata comunemente per la sua pelliccia, e il fatto che la maggior parte degli esemplari venga catturata in inverno testimonia che essa non va in ibernazione. La riproduzione avviene in estate; ciascuna nidiata \u00e8 composta da un numero ridotto di piccoli, in genere due.\nConservazione.\nSeppur cacciata, come \u00e8 stato detto, per la folta pelliccia, la specie \u00e8 ancora molto numerosa e la IUCN la classifica tra le specie a rischio minimo."}
{"id": "3916547", "revid": "287204", "url": "https://it.wikipedia.org/wiki?curid=3916547", "title": "Melchior Treub", "text": "Laureatosi nel 1873 all'Universit\u00e0 di Leiden, citt\u00e0 in cui rimase a lavorare come assistente nel campo della botanica. Trascorse gli anni dal 1880 al 1909 nelle Indie orientali olandesi.\nTreub \u00e8 ricordato per il suo lavoro sulla flora tropicale dell'isola di Giava e per l'organizzazione in Indonesia del Kebun Raya Bogor, i giardini botanici di Bogor (citt\u00e0 allora nota come Buitenzorg), un'istituzione nota in tutto il mondo nel campo della botanica. \nTreub si dedic\u00f2 per oltre 30 anni al potenziamento di tale istituzione e della ricerca scientifica in Indonesia fino alla fine della sua vita, rientrando nei Paesi Bassi solo un anno prima della sua morte. Nel 1903 inoltre istitu\u00ec il \"Buitenzorg Landbouw Hogeschool\" divenuta in seguito l'Istituto di Agricoltura di Bogor. Per questo motivo oggigiorno la \"Maatschappij ter Bevordering van het Natuurkundig Onderzoek der Nederlandsche Koloni\u00ebn\" (in italiano: \"Societ\u00e0 per l'Avanzamento della Ricerca Scientifica delle colonie dei Paesi Bassi\") \u00e8 conosciuta come la \"Treub Maatschappij\". \nPer i suoi meriti scientifici fu premiato nel 1907 con la Medaglia Linneana.\nHa creato il termine \"protocormo\" per la descrizione delle prime fasi della germinazione delle Lycopodiophyta."}
{"id": "3916548", "revid": "204376", "url": "https://it.wikipedia.org/wiki?curid=3916548", "title": "S\u00e9pher Yetzir\u00e0h", "text": ""}
{"id": "3916552", "revid": "85053", "url": "https://it.wikipedia.org/wiki?curid=3916552", "title": "Marina da Guerra Rivoluzionaria", "text": ""}
{"id": "3916553", "revid": "85053", "url": "https://it.wikipedia.org/wiki?curid=3916553", "title": "Cuban Revolutionary Navy", "text": ""}
{"id": "3916554", "revid": "2033069", "url": "https://it.wikipedia.org/wiki?curid=3916554", "title": "Masquerade (serie televisiva)", "text": "Masquerade \u00e8 una serie televisiva statunitense in 13 episodi trasmessi per la prima volta nel corso di una sola stagione dal 1983 al 1984.\nConsiderato un amalgama di \"Missione Impossibile\" e \"Love Boat\", la serie vede Rod Taylor nel ruolo di Mr. Lavender, il leader di \"Operation Masquerade\", un ramo top-secret della intelligence statunitense che conduce missioni usando civili ordinari, reclutandoli per il loro anonimato e per le loro competenze specialistiche. Lo assistono due agenti sul campo, Casey Collins (Kirstie Alley) e Danny Doyle (Greg Evigan), nel reclutamento delle spie dilettanti.\nLa serie debutt\u00f2 sulla ABC con un film pilota di 90 minuti il 15 dicembre 1983; dopo altri dodici episodi fu poi cancellata. Fu la prima serie televisiva interpretata da Kirstie Alley dopo il suo debutto in \"\" dell'anno precedente.\nProduzione.\nLa serie, ideata da Glen A. Larson, fu prodotta da 20th Century Fox Television e Glen A. Larson Productions e girata negli studios della 20th Century Fox a Los Angeles in California. Le musiche furono composte da Stu Phillips e Marcia Waldorf, la canzone del tema fu interpretata da Crystal Gayle.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1983 al 1984 sulla rete televisiva ABC. In Italia \u00e8 stata trasmessa su Canale 5 con il titolo \"Masquerade\".\nAlcune delle uscite internazionali sono state:"}
{"id": "3916560", "revid": "1573940", "url": "https://it.wikipedia.org/wiki?curid=3916560", "title": "Petaurillus kinlochii", "text": "Il petaurillo di Selangor (Petaurillus kinlochii ) \u00e8 un piccolo scoiattolo volante endemico della Malaysia.\nDescrizione.\nIl petaurillo di Selangor \u00e8 uno degli scoiattoli volanti pi\u00f9 piccoli del mondo: il corpo misura 8\u20139\u00a0cm e la coda 8-9,8\u00a0cm. Le regioni superiori sono di colore grigio molto scuro, con screziature color camoscio chiaro, specialmente lungo la linea mediana; quelle inferiori sono bianco sporco, con un sottopelo grigio. La coda, color camoscio alla base, si fa nerastra verso l'estremit\u00e0, dove \u00e8 presente una macchia bianca. Le guance sono bianco-camoscio, con una macchia grigia sotto ciascun occhio. Dietro le orecchie vi sono due macchie biancastre.\nDistribuzione e habitat.\nCome indica il nome, il petaurillo di Selangor ha una distribuzione molto limitata, ristretta alle foreste pluviali dello Stato di Selangor, situato nella zona sud-occidentale della penisola malese.\nBiologia.\nIl petaurillo di Selangor ha abitudini notturne e risiede e nidifica nelle cavit\u00e0 degli alberi. Vive sia nelle foreste che nelle piantagioni di alberi della gomma.\nConservazione.\nLa specie \u00e8 minacciata dalla deforestazione, ma le informazioni riguardo ad essa sono cos\u00ec poche che la IUCN la classifica tra le specie a status indeterminato."}
{"id": "3916561", "revid": "182193", "url": "https://it.wikipedia.org/wiki?curid=3916561", "title": "AC Pisa", "text": ""}
{"id": "3916566", "revid": "729019", "url": "https://it.wikipedia.org/wiki?curid=3916566", "title": "Al-Quww\u0101t al-Bahriyya al-Lubn\u0101niyya", "text": "Le Al-Quww\u0101t al-Bahriyya al-Lubn\u0101niyya (), ossia \"forze marine libanesi\", sono la forza navale delle Forze armate libanesi.\nStoria.\nLa forza navale del Libano venne fondata nel 1950, 5 anni dopo l'indipendenza dalla Francia. Inizialmente venne concentrata sulla base di Beirut, ma nel 1972 venne creata la moderna base navale di Jounieh. Durante la guerra civile libanese del 1990 questa base venne occupata dalle milizie che la distrussero completamente e venne ripresa solo dopo un anno.\nOperativit\u00e0.\nLa forza navale libanese \u00e8 oggi ridotta a pochi battelli di vigilanza ai porti e gommoni semirigidi, per un totale di 24 unit\u00e0 di varia fabbricazione e 2 LST (navi da sbarco della classe Sour, di costruzione francese), denominate anche classe EDIC. Il personale viene addestrato in vari paesi: gli ufficiali in Europa (prevalentemente Francia) e USA, i sottufficiali ricevono l'addestramento basico in Libano ma si perfezionano nelle accademie siriane.\nNel 2012 la marina dovrebbe dotarsi di un nuovo mezzo di pattugliamento costiero da 43 metri denominato Coastal Security Craft (CSC), di costruzione statunitense.\nNella lista figurano tre battelli ex tedeschi di tipo diverso, donati a partire dal 2007 e 10 battelli di tipo \"Interceptor\" donati dalla UAE, oltre a 20 piccole imbarcazioni costiere. Infine, alcuni sistemi d'arma di tipo C-802 di fabbricazione cinese in possesso di Hezbollah vengono secondo alcune fonti inseriti nelle disponibilit\u00e0 della Marina Libanese, ma non viene specificato a che titolo.\nEsiste anche un reggimento di forze speciali."}
{"id": "3916578", "revid": "110157", "url": "https://it.wikipedia.org/wiki?curid=3916578", "title": "Gladiatore (Melvin Potter)", "text": "Il Gladiatore (\"Gladiator\"), il cui vero nome \u00e8 Melvin Potter, \u00e8 un personaggio dei fumetti, creato da Stan Lee (testi) e John Romita Sr. (disegni), pubblicato dalla Marvel Comics. La sua prima apparizione avviene in \"Daredevil\" (Vol. 1) n. 18 (luglio 1966).\nCostumista mentalmente instabile proprietario dello \"Spotlight Costume Shop\" nel Lower East Side di New York, Melvin Potter, noto come il Gladiatore, \u00e8 stato uno dei primi e pi\u00f9 ricorrenti avversari di Devil per poi riabilitarsi e divenire suo strenuo sostenitore e alleato.\nBiografia del personaggio.\nOrigini.\nNato nel Lower East Side, New York, Melvin Potter, prodigio della sartoria, diviene un costumista e apre una bottega chiamata \"Spotlight Costume Shop\" sviluppando, col tempo, un forte astio per tutti i supereroi in quanto convinto che con un costume dotato di poteri chiunque possa trasformarsi in un paladino del bene o in uno strumento del male. Quando un giorno Foggy Nelson gli commissiona un costume da Devil al fine di convincere Karen Page di essere il supereroe, Potter approfitta della situazione e (sperando di attirare allo scoperto il vero Devil) propone all'avvocato una messinscena per far colpo sulla ragazza attirandola al porto e facendola assistere a uno scontro tra Foggy col costume di Devil e Potter con un suo supercostume. Presentatosi come il \"Gladiatore\" tuttavia, il sarto mette subito KO Foggy e, successivamente, affronta il vero Devil venendo neutralizzato e arrestato.\nSupercriminale.\nLa sera stessa del suo arresto, sulla strada per il carcere, viene fatto evadere dagli uomini del Predone Mascherato, che lo convince a collaborare con lui per sconfiggere il \"Diavolo di Hell's Kitchen\" sperando di impressionare il Maggia ed entrare nelle loro file tuttavia, dopo il fallimento del loro piano, \u00e8 il Gladiatore a venire ammesso nel Maggia invece del Predone, poich\u00e9 i capi del cartello criminale sono rimasti impressionati dalla sua tenacia durante lo scontro. Dopo aver nuovamente affrontato Devil come membro degli Emissari del male di Electro, il Gladiatore collabora con Madame Masque e assale le Stark Industries affrontando Iron Man.\nDopo aver tentato nuovamente di uccidere Devil da solo in un altro paio di occasioni, il Gladiatore si allea prima con Death-Stalker e poi con lo Scarabeo venendo poi controllato mentalmente dall'Uomo Porpora. Resosi infine conto della sua instabilit\u00e0 mentale, Melvin Potter decide di abbandonare il crimine e inizia una terapia riabilitativa con l'assistente sociale Betsy Beatty, che sposa poco dopo.\nRedenzione.\nDeciso a rigare dritto, il Gladiatore combatte insieme a Devil e Elektra contro la Mano, dopodich\u00e9 collabora con l'Uomo Ragno per arrestare tre rapinatori e, dopo essere stato costretto dal Kingpin a realizzare un costume da Devil per un suo sicario, torna a vestire i panni del Gladiatore per scoraggiare un ragazzo problematico dall'intraprendere la via del crimine. Nel frattempo divorzia da Betsy, si risposa con una donna di nome Li Ling e ha una figlia, Melanie. Successivamente costretto ad affrontare nuovamente Devil su ricatto dell'anziano gangster Alexander Bont, Potter viene sconfitto da Tigre Bianca e nuovamente imprigionato.\nAnni dopo l'uomo viene manipolato da Mister Fear tramite tossine che lo portano ad assassinare altri detenuti e secondini per poi evadere e iniziare un massacro a Chinatown attaccando Matt Murdock e sua moglie Milla venendo sconfitto e nuovamente arrestato. Una volta in cella l'uomo realizza quanto compiuto e tenta il suicidio sbattendo la testa contro la parete ma viene soccorso per tempo e sedato.\nPoteri e abilit\u00e0.\nIl Gladiatore non possiede alcuna capacit\u00e0 sovrumana, ma \u00e8 comunque dotato di una forza fisica e di un'agilit\u00e0 straordinarie oltre a essere un esperto di combattimento corpo a corpo e, soprattutto, un geniale designer di costumi o armature, capace di progettarne e realizzarne in poche ore a prescindere dalla loro elaboratezza e complessit\u00e0.\nIl supercostume che indossa \u00e8 costituito di una fibra resistentissima e dispone di un elmetto metallico completo di generatore di ossigeno per respirare sott'acqua e un arsenale composto da lame in lega di tungsteno ai lati degli stivali e scudi da polso-lame rotanti nello stesso materiale dotati di motori transistorizzati utilizzabili anche per essere lanciati a lungo raggio.\nAltre versioni.\nHouse of M.\nNella realt\u00e0 alternativa di \"House of M\", Melvin Potter \u00e8 un sicario del Kingpin.\nUltimate.\nNell'universo Ultimate, il Gladiatore \u00e8 un supercriminale folle ossessionato da Nurhaci e nemico di Spider-Man.\nAltri media.\nLetteratura.\nMelvin Potter compare nel romanzo del 1996 di Christopher Golden \"Daredevil: Predator's Smile\"."}
{"id": "3916580", "revid": "1245083", "url": "https://it.wikipedia.org/wiki?curid=3916580", "title": "Marina militare libanese", "text": ""}
{"id": "3916581", "revid": "1847464", "url": "https://it.wikipedia.org/wiki?curid=3916581", "title": "Daniel William Coquillett", "text": "Scrisse la revisione della famiglia dei Diptera Therevidae e molti altri articoli scientifici in cui descriveva molte nuove specie e generi di Diptera."}
{"id": "3916582", "revid": "85053", "url": "https://it.wikipedia.org/wiki?curid=3916582", "title": "Lebanese Navy", "text": ""}
{"id": "3916587", "revid": "1573940", "url": "https://it.wikipedia.org/wiki?curid=3916587", "title": "Petaurillus emiliae", "text": "Il petaurillo minore (Petaurillus emiliae ) \u00e8 un piccolo scoiattolo volante endemico del Borneo. Deve il nome scientifico ad Emilia Hose, moglie di Charles Hose, il naturalista inglese che ne cattur\u00f2 l'olotipo nel 1901.\nDescrizione.\nIl petaurillo minore \u00e8 lo scoiattolo volante pi\u00f9 piccolo del mondo: misura circa 13\u00a0cm, 6,2 dei quali costituiti dalla coda. Le regioni superiori sono di colore fulvo o rossiccio chiaro, con peli dalla base grigio scuro. Le guance sono marroncine e la regione ventrale \u00e8 bianca; dietro a ogni orecchio \u00e8 presente una macchia bianca e la coda \u00e8 bruno-grigiastra con l'estremit\u00e0 bianca. Le orecchie sono lunghe, strette e appuntite.\nDistribuzione e habitat.\nIl petaurillo minore vive unicamente nelle foreste pluviali tropicali del Sarawak orientale.\nBiologia.\nLa specie \u00e8 nota unicamente a partire dall'olotipo e le sue abitudini sono quasi sconosciute. Tuttavia, cos\u00ec come le altre due specie del genere \"Petaurillus\", \u00e8 molto probabilmente arboricola e notturna.\nConservazione.\nLa specie \u00e8 minacciata dalla deforestazione, ma le informazioni riguardo ad essa sono cos\u00ec poche che la IUCN la classifica tra le specie a status indeterminato."}
{"id": "3916588", "revid": "47550952", "url": "https://it.wikipedia.org/wiki?curid=3916588", "title": "AC Isola Liri", "text": ""}
{"id": "3916591", "revid": "125349195", "url": "https://it.wikipedia.org/wiki?curid=3916591", "title": "Giulio Guidorizzi", "text": "Biografia.\nNato a Bergamo nel 1948, vive a Milano. Allievo di Dario Del Corno, ha insegnato presso l'Universit\u00e0 degli Studi di Milano dal 1975 al 2001; dal 2001 al 2016 \u00e8 stato professore ordinario presso l'Universit\u00e0 degli Studi di Torino, prima di Teatro e drammaturgia dell'antichit\u00e0, poi di Antropologia del mondo antico e Letteratura greca.\n\u00c8 codirettore, con Alessandro Barchiesi, della rivista \"Studi Italiani di Filologia Classica\".\nAutore di numerosi saggi critici, \u00e8 traduttore di testi greci, in prosa e in poesia. Per l'Istituto nazionale del dramma antico ha tradotto \"Eracle\" (2007) e \"Ifigenia in Aulide\" (2015) di Euripide.\nNel 2013 ha vinto il premio Viareggio R\u00e8paci per la saggistica con \"Il compagno dell'anima. I Greci e il sogno\" e il premio De Sanctis (categoria saggio breve) per l'Introduzione a \"Il mito greco (Gli eroi)\"."}
{"id": "3916592", "revid": "1442080", "url": "https://it.wikipedia.org/wiki?curid=3916592", "title": "Delray Beach International Tennis Championships 2012 - Singolare", "text": "Il singolare del Delray Beach International Tennis Championships 2012 \u00e8 stato un torneo di tennis facente parte dell'ATP World Tour 2012.\nIl detentore del titolo era Juan Mart\u00edn del Potro, che ha per\u00f2 preferito partecipare al torneo di Dubai. \nIn finale Kevin Anderson ha sconfitto Marinko Matosevic, 6-4, 7-62."}
{"id": "3916596", "revid": "767487", "url": "https://it.wikipedia.org/wiki?curid=3916596", "title": "17 (Kylee Saunders)", "text": "17 \u00e8 il primo full-length della cantante nippo-americana Kylee Saunders. \u00c8 stato pubblicato in Giappone il 23 novembre 2011; quasi due anni dopo, il 1\u00ba luglio 2013, \u00e8 stato pubblicato anche all'estero, in venti differenti Paesi.\nAlbum.\nL'album contiene tutti i singoli pubblicati precedentemente, ad eccezione di \"VACANCY\", gi\u00e0 inserito nell'EP \"Kylee meets Bounen no Zamned\".Oltre alla band di Kylee, hanno partecipato all'album il tastierista Daisuke Asakura (T.M.Revolution, access), il batterista SASSY (Anemone is Here, LM.C, ex-High and Mighty Color) e la chitarrista australiana Orianthi Panagaris (Alice Cooper, ex-Michael Jackson).\n\u00c8 stata pubblicata anche un'edizione speciale, contenente un DVD con tutti i videoclip dei singoli (con l'unica eccezione di \"VACANCY\") pi\u00f9 uno per \"BRAND NEW WAVE\", nel quale appare anche Orianthi.\nTracce.\nTesti e musiche di Kylee Saunders, tranne dove indicato."}
{"id": "3916597", "revid": "1573940", "url": "https://it.wikipedia.org/wiki?curid=3916597", "title": "Petaurillus hosei", "text": "Il petaurillo di Hose (Petaurillus hosei ) \u00e8 un piccolo scoiattolo volante endemico del Borneo. Deve il nome scientifico a Charles Hose, il naturalista inglese che ne cattur\u00f2 l'olotipo.\nDescrizione.\nIl petaurillo di Hose \u00e8 uno degli scoiattoli volanti pi\u00f9 piccoli del mondo. Ha una lunghezza testa-corpo di 6,8-8,9\u00a0cm e una coda di 6,2-9,8\u00a0cm. Le regioni superiori sono di colore scuro, mentre quelle ventrali sono bianche. Presenta una macchia bianca dietro ciascun orecchio e guance chiare o di color camoscio. La coda \u00e8 marrone, con l'estremit\u00e0 bianca. I denti non sono complessi.\nDistribuzione e habitat.\nIl petaurillo di Hose vive unicamente nelle foreste pluviali tropicali delle regioni costiere del Sarawak orientale e nel Brunei, nella zona nord-occidentale del Borneo.\nBiologia.\nLa specie, dalle abitudini pressoch\u00e9 sconosciute, \u00e8 arboricola e notturna e predilige le fitte foreste di Dipterocarpacee. Si nutre di semi e frutta. La femmina possiede quattro mammelle, ma generalmente ciascuna nidiata \u00e8 composta da due piccoli.\nConservazione.\nLa specie \u00e8 minacciata dalla deforestazione, ma le informazioni riguardo ad essa sono cos\u00ec poche che la IUCN la classifica tra le specie a status indeterminato."}
{"id": "3916599", "revid": "767487", "url": "https://it.wikipedia.org/wiki?curid=3916599", "title": "Billy and His Pal", "text": "Billy and His Pal \u00e8 un cortometraggio muto del 1911 diretto da William F. Haddock. Di genere western, aveva come interpreti Francis Ford ed Edith Storey.\nProdotto da Gaston M\u00e9li\u00e8s, il fratello di Georges, inviato da questi negli Stati Uniti per proteggere il suo lavoro dalla pirateria degli americani, il film \u00e8 una delle cinque sole pellicole sopravvissute che furono prodotte dalla Star Film.\nTrama.\nBilly ha come suo idolo personale Jim, un cowboy coraggioso e leale. Questi \u00e8 innamorato di Madge, considerata l'angelo del ranch, una ragazza che ispira in ogni uomo che la vede l'amore. Lei non sembra insensibile alle attenzioni di Jim, cosa che provoca la gelosia di un suo ammiratore messicano che tenta di metterle le mani addosso. Battuto da Jim, l'uomo medita vendetta e progetta di uccidere il suo rivale. Il suo piano viene ascoltato da Billy che avvisa subito Madge. Lei, allora, organizza un gruppo di cowboy per andare in soccorso di Jim che \u00e8 stato catturato dal messicano e dalla sua banda che ora si appresta a ucciderlo. I soccorritori giungono appena in tempo per evitare che Jim resti schiacciato da un masso che i messicani gli stanno tirando dall'alto di una parete di roccia. Catturati i furfanti, Madge libera dalle corde che lo legano l'amato Jim che se la stringe al petto. Lei, allora, gli dice che, in verit\u00e0, lui dovrebbe ringraziare per la sua salvezza Billy. Quando Jim, grato, gli afferra la mano, fa di Billy il ragazzo pi\u00f9 felice di tutto il Texas.\nProduzione.\nIl film fu prodotto dalla Georges M\u00e9li\u00e8s (con il nome Star Film Company)\nDistribuzione.\nDistribuito negli Stati Uniti dalla General Film Company, il film - un cortometraggio in una bobina - usc\u00ec nelle sale cinematografiche il 16 febbraio 1911.\nConservazione.\nIl film si riteneva perduto. Nel 2010, ne \u00e8 stata trovata una copia in un archivio neozelandese, con il titolo cambiato in \"Bobby and His Pal\", apparentemente perch\u00e9 destinato al pubblico britannico del Commonwealth.&lt;br&gt;\nCopia della pellicola viene conservata al New Zealand Film Archive e negli archivi del Museum of Modern Art (New Zealand Project collection)."}
{"id": "3916604", "revid": "287204", "url": "https://it.wikipedia.org/wiki?curid=3916604", "title": "Asbjorn Ruud", "text": ""}
{"id": "3916605", "revid": "104458", "url": "https://it.wikipedia.org/wiki?curid=3916605", "title": "Asbjoern Ruud", "text": ""}
{"id": "3916611", "revid": "247222", "url": "https://it.wikipedia.org/wiki?curid=3916611", "title": "Look at the Fool", "text": "Look at the Fool \u00e8 un album di Tim Buckley, pubblicato dalla DiscReet nel novembre del 1974. Il disco fu l'ultimo con il musicista ancora in vita (morir\u00e0 nel 1975), seguiranno negli anni raccolte (con qualche brano inedito) o la pubblicazioni su album o CD di concerti tenuti dall'artista nel corso della sua breve carriera musicale.\nL'album fu registrato al \"Wally Heider Sound Studios\" ed al \"Record Plant\".\nTracce.\nTesti e musiche di Tim Buckley, eccetto dove indicato diversamente."}
{"id": "3916620", "revid": "106908", "url": "https://it.wikipedia.org/wiki?curid=3916620", "title": "Epinefrina", "text": ""}
{"id": "3916622", "revid": "106908", "url": "https://it.wikipedia.org/wiki?curid=3916622", "title": "Norepinefrina", "text": ""}
{"id": "3916625", "revid": "1838934", "url": "https://it.wikipedia.org/wiki?curid=3916625", "title": "Jean-Joseph Mouret", "text": "Fu uno degli esponenti di spicco della musica barocca francese. Per quanto le sue opere non siano pi\u00f9 eseguite spesso, viene ricordato grazie alla popolarit\u00e0 di alcune sue composizioni, come ad esempio il \"Rond\u00f2\" dalla sua prima \"Suite de symphonies\".\nBiografia.\nIl padre di Mouret era un mercante di seta di Avignone, di agiate condizioni economiche. Violinista dilettante, riconobbe nel figlio Jean-Joseph una buona predisposizione musicale, e la assecond\u00f2 fornendogli una buona educazione.\nFin dall'inizio il giovane si dimostr\u00f2 un cantante dotato, e le sue prime composizioni riscossero un discreto successo.\nAll'et\u00e0 di circa venticinque anni si trasfer\u00ec a Parigi, dove si fece presto conoscere ed entr\u00f2 in contatto con Anna Luisa Benedetta di Borbone-Cond\u00e9, duchessa del Maine, il cui salotto presso il castello di Sceaux attirava a quel tempo un gran numero di nobili e di letterati. Le capacit\u00e0 di Mouret, unite al suo carattere particolarmente gradevole, fecero s\u00ec che la duchessa lo investisse del titolo di \"Sovrintendente di musica\" presso la corte di Sceaux intorno al 1708.\nA Sceaux produsse opere, ed ebbe l'incarico di organizzare le sedici \"Grandes nuits\" che si tennero a cadenza quindicinale durante la stagione 1714-1715, per le quali scrisse \"intermezzi\", cantate allegoriche in costume (masque), ed altre musiche che, eseguite dai migliori musicisti di Francia, in quell'occasione furono presentate ad un uditorio molto selezionato.\nLa sua op\u00e9ra-ballet \"Les f\u00eates, ou Le triomphe de Thalie\", con libretto di Joseph de La Font, fu presentata all'Op\u00e9ra il 14 agosto 1714. Nel prologo, Talia, musa della Commedia, trionfa su Melpomene, la musa della Tragedia. Se pur nel quadro di un complessivo successo della prima rappresentazione e della replica del 19 agosto, questo concetto diede il via ad accese discussioni, tanto che La Font dovette provvedere a riscrivere una versione riveduta, intitolata \"La critique des f\u00eates de Thalie\", presentata il 9 ottobre dello stesso anno. Nella versione del 1720 il titolo fu cambiato in \"Les f\u00eates de Thalie\", e nel 1722 fu aggiunto un nuovo prologo, chiamato \"La proven\u00e7ale\", che prevedeva costumi e strumenti tipici della Provenza, e melodie gi\u00e0 conosciute cantate nel dialetto di quella regione. La versione del 1722 si dimostr\u00f2 essere meglio accetta al pubblico, e continu\u00f2 ad essere rappresentata fino al 1778.\nSempre nel 1714, Mouret ottenne l'incarico di direttore dell'orchestra dell'Op\u00e9ra, che mantenne fino al 1718. Dal 1717 al 1737 diresse il \"Nouveau Th\u00e9\u00e2tre Italien du Palais-Royal\", per il quale compose dei \"divertimenti\" che accompagnavano, ad esempio, le commedie di Pierre de Marivaux, e che sono raccolte in sei libri.\nA corte Mouret occup\u00f2 un posto come cantante, e diresse il grande \"divertimento\" offerto dal Reggente Filippo d'Orl\u00e9ans nel suo castello di Villers-Cotter\u00eats in occasione della maggiore et\u00e0 di Luigi XV, nel 1722.\nNello stesso periodo (1728-1734) Mouret fu direttore della serie di concerti istituiti dall'orchestra dell'Op\u00e9ra, i Concert Spirituel, posizione che offr\u00ec una certa visibilit\u00e0 anche alle sue composizioni, e che gli garant\u00ec un discreto benessere economico.\nMouret si spos\u00f2 ed ebbe una figlia. Nei suoi ultimi anni ebbe per\u00f2 a subire diverse traversie di carattere economico, e scivol\u00f2 presto in uno stato di degrado e di follia. Ridotto in condizione di povert\u00e0, mor\u00ec in un ospizio di religiosi a Charenton, nel 1738.\nOpere.\nLe composizioni di Mouret furono scritte principalmente per le scene. Contribu\u00ec allo sviluppo dei generi (prettamente francesi) della tragedia lirica francese e dell'op\u00e9ra-ballet, ma la gelosia per il successo dell'emergente Jean-Philippe Rameau lo port\u00f2 a concludere i suoi giorni nell'amarezza e nella follia.\nTra le sue opere ricordiamo:\nMouret scrisse anche arie, divertimenti, cantatilles, mottetti, e composizioni strumentali (sonate, fanfare). Tra le sue altre composizioni, meritano una speciale menzione le due \"Suites de symphonies\" (1729). La prima suite \u00e8 intitolata \"Fanfares pour des trompettes, timbales, violons et hautbois\" (\"Fanfare per trombe, timpani, violini e oboe\") ed \u00e8 dedicata al principe di Dombes, figlio della duchessa del Maine. Fu eseguita per la prima volta nell'ambito del Concert Spirituel, e fu diretta dallo stesso Mouret.\nLa seconda suite, scritta per violini, oboe e corni, fu eseguita per la prima volta all'H\u00f4tel de Ville alla presenza del re Luigi XV."}
{"id": "3916630", "revid": "767487", "url": "https://it.wikipedia.org/wiki?curid=3916630", "title": "Botswana Meat Commission Football Club", "text": "Il Botswana Meat Commission Football Club \u00e8 una squadra di calcio con sede nella citt\u00e0 di Lobatse."}
{"id": "3916631", "revid": "125359248", "url": "https://it.wikipedia.org/wiki?curid=3916631", "title": "Pok\u00e9mon Nero 2 e Bianco 2", "text": " e sono due videogiochi RPG della serie \"Pok\u00e9mon\" per Nintendo DS. Seguiti di \"Pok\u00e9mon Nero\" e \"Bianco\", i due titoli sono stati pubblicati in Giappone il 23 giugno 2012.\nI due videogiochi sono stati rivelati da Junichi Masuda il 26 febbraio 2012, all'interno della trasmissione \"Pok\u00e9mon Smash!\". Lo stesso giorno sono stati presentati i nuovi personaggi dei due titoli, Kyurem Nero e Kyurem Bianco.\nTrama.\nA due anni dagli avvenimenti di \"Pok\u00e9mon Nero\" e \"Bianco\", un allenatore di Alisopoli deve fronteggiare nuovi capipalestra nella regione di Unima, drasticamente mutata e ricoperta di ghiaccio.\nI videogiochi segnano il ritorno del Team Plasma, di N e di Ghecis. Quest'ultimo vuole utilizzare il potere del Pok\u00e9mon leggendario Kyurem a scopi malefici.\nSebbene sia possibile visitare la casa del protagonista di Nero e Bianco a Soffiolieve, non sar\u00e0 possibile incontrare l'allenatore dei titoli precedenti, al contrario di quanto avviene nelle versioni Oro, Argento, Cristallo, HeartGold e SoulSilver.\nModalit\u00e0 di gioco.\n\"Pok\u00e9mon Versione Nera 2 e Versione Bianca 2\" presentano nuovi protagonisti ed un nuovo rivale. La storia si svolge a sud-ovest della regione di Unima, in localit\u00e0 non presenti nei titoli precedenti.\nTra i nuovi capipalestra figurano un'allenatrice di tipo Veleno di nome Velia e Ciprian, capopalestra di tipo Acqua. Komor riveste il ruolo di capopalestra di tipo Normale, mentre Belle \u00e8 diventata l'assistente della Professoressa Aralia. Iris \u00e8 inoltre diventata Campione della Lega Pok\u00e9mon di Unima.\nOltre a Kyurem Nero e Kyurem Bianco, saranno presenti le nuove forme dei Pok\u00e9mon leggendari Tornadus, Thundurus e Landorus. Anche il Pok\u00e9mon leggendario Keldeo avr\u00e0 una nuova forma. Tra le nuove mosse introdotte in questi titoli figurano gli attacchi Elettrogelo e Vampagelida.\nAltra novit\u00e0 introdotta nei due capitoli \u00e8 il Pok\u00e9mon World Tournament che permette di sfidare i capipalestra delle regioni di Kanto, Johto, Hoenn e Sinnoh. \u00c8 inoltre possibile ottenere i Pok\u00e9mon utilizzati dall'allenatore N. Altre funzionalit\u00e0 sono il Pok\u00e9wood e l'Asse dei ricordi.\nPok\u00e9mon esclusivi.\nNel videogioco \"Pok\u00e9mon Versione Nera 2\" non \u00e8 possibile catturare i Pok\u00e9mon Mime Jr., Mr. Mime, Elekid, Electabuzz, Electivire, Pinsir, Skitty, Delcatty, Minun, Numel, Camerupt, Latias, Solosis, Duosion, Reuniclus, Rufflet, Braviary, Reshiram e Kyurem Bianco. Nella versione \"Bianca 2\" non saranno disponibili Magby, Magmar, Magmortar, Bonsly, Sudowoodo, Heracross, Plusle, Spoink, Grumpig, Buneary, Lopunny, Latios, Gible, Gabite, Garchomp, Gothita, Gothorita, Gothitelle, Vullaby, Mandibuzz, Zekrom e Kyurem Nero.\nAccoglienza.\nLa rivista giapponese \"Famits\u016b\" ha lodato l'introduzione del Pok\u00e9wood, tuttavia ha assegnato ai due titoli un voto di 36/40 contro i 40/40 di \"Versione Nera\" e \"Versione Bianca\".\nIl gioco ha venduto solamente nei due primi giorni oltre copie, rendendolo il terzo gioco che ha venduto maggiormente al lancio per DS dietro a \"\" (oltre ) e i predecessori ().\nRAdar Pok\u00e9mon.\nIl \u00e8 un'applicazione per Nintendo 3DS. Disponibile in Giappone dal 23 giugno 2012, data di pubblicazione di \"Versione Nera 2\" e \"Versione Bianca 2\", permette di catturare Pok\u00e9mon ed inviarli ai due titoli della quinta generazione. In questo videogioco sono presenti i Pok\u00e9mon leggendari Tornadus, Thundurus e Landorus nella loro Forma Totem. Nel videogioco \u00e8 presente la Professoressa Magnolia, amica di Zania."}
{"id": "3916636", "revid": "729019", "url": "https://it.wikipedia.org/wiki?curid=3916636", "title": "Scoglio la Nave", "text": "Lo Scoglio la Nave \u00e8 situato a poche decine di metri dalla costa nordoccidentale dell'isola di Panarea, nell'arcipelago delle Eolie. Lo scoglio \u00e8 di origine vulcanica, alto 49 metri e ampio 4.200 metri quadri, ed \u00e8 situato in corrispondenza del luogo dove, non meno di 200.000 anni fa, eruttava il principale cratere di Panarea, oggi scomparso.\nFlora e fauna.\nLe piante sullo scoglio sono di un ristretto numero di specie diverse, molte delle quali, per\u00f2, endemiche o subendemiche delle Isole Eolie. Tra esse si annoverano il limonio (\"Limonium minutiflorum\"), il fiordaliso delle Eolie (\"Centaurea aeolica\"), il garofano delle rupi (\"Dianthus rupicola\") e la violacciocca rossa delle rupi (\"Matthiola incana\").\nQuanto alla fauna, nidificano sull'isola il falco della regina (\"Falco eleonorae\") e probabilmente la berta maggiore (\"Calonectris diomedea\"). \u00c8 inoltre presente la lucertola campestre (\"Podarcis sicula\")."}
{"id": "3916644", "revid": "767487", "url": "https://it.wikipedia.org/wiki?curid=3916644", "title": "Cercatrici d'oro", "text": "Cercatrici d'oro (\"Gold Diggers of Broadway\") \u00e8 un film del 1929 diretto da Roy Del Ruth.\nRemake de \"La casa delle 4 ragazze\" (titolo originale \"The Gold Diggers\"), film muto del 1923 diretto da Harry Beaumont, primo adattamento per lo schermo della commedia omonima di Avery Hopwood, un successo di Broadway rimasto in cartellone al Lyceum Theatre dal 30 settembre 1919 al giugno 1920 per un totale di 282 rappresentazioni. Un'altra versione cinematografica della commedia, la pi\u00f9 famosa, fu \"La danza delle luci\" di Mervyn LeRoy, con le scene danzate dirette e coreografate da Busby Berkeley. Il film di LeRoy fu uno dei pi\u00f9 alti incassi del 1933.\nTrama.\nStephen Lee, un milionario, pensa che tutte le ragazze che lavorano in teatro siano delle cacciatrici alla ricerca del pollo da spennare e, quando suo nipote Wally si dichiara intenzionato a sposarne una, lo zio cerca di correre ai ripari. Per proteggere la giovane coppia, Jerry, la compagna di stanza della ragazza, finge con Stephen di essere lei la promessa sposa, comportandosi in maniera scanzonata e aggressiva, cos\u00ec da far risaltare le doti di dolcezza e gentilezza della sua amica. Va a finire che il suo modo di fare conquista Stephen che le proporr\u00e0 di sposarlo. Quando Jerry accetta, lui non pu\u00f2 pi\u00f9 negare il consenso a Wally che, finalmente, pu\u00f2 coronare il suo sogno d'amore.\nProduzione.\nIl film fu prodotto dalla Warner Bros. Pictures (con il nome The Vitaphone Corporation).\nDistribuzione.\nDistribuito dalla Warner Bros. Pictures, il film usc\u00ec nelle sale cinematografiche statunitensi il 30 agosto 1929. In Italia venne distribuito nel 1931."}
{"id": "3916645", "revid": "204376", "url": "https://it.wikipedia.org/wiki?curid=3916645", "title": "Qodesh haQodashim", "text": ""}
{"id": "3916646", "revid": "1448629", "url": "https://it.wikipedia.org/wiki?curid=3916646", "title": "Veronica Vernocchi", "text": ""}
{"id": "3916647", "revid": "599013", "url": "https://it.wikipedia.org/wiki?curid=3916647", "title": "Svetlana Gon\u010darenko", "text": "Alle Olimpiadi di Sydney del 2000 \u00e8 arrivata terza nella staffetta 4\u00d7400 metri insieme alle connazionali Julija Sotnikova, Ol'ga Kotljarova e Irina Privalova."}
{"id": "3916649", "revid": "767487", "url": "https://it.wikipedia.org/wiki?curid=3916649", "title": "Avventure di fantascienza", "text": "Avventure di fantascienza \u00e8 una raccolta di romanzi di fantascienza di H. G. Wells pubblicata nel 1966 dalla casa editrice Mursia e facenti parte della collana \"I grandi scrittori di ogni Paese\" divisa in 6 volumi pubblicati tra il 1966 e il 1981.\nCollana I grandi scrittori di ogni Paese.\nL'opera ripropone alcuni romanzi di Wells pubblicati tra il 1897 e il 1903\nIntroduzione e saggi sono curati da Ferdinando Ferrara, mentre le traduzioni sono di Renato Prinzhofer, Adriana Motti, Giuseppe Mina, Piccy Carabelli, Mary Corsani e Lia Spaventa Filippi."}
{"id": "3916654", "revid": "22475", "url": "https://it.wikipedia.org/wiki?curid=3916654", "title": "Pok\u00e9mon Smash!", "text": ""}
{"id": "3916664", "revid": "1573940", "url": "https://it.wikipedia.org/wiki?curid=3916664", "title": "Batomys dentatus", "text": "Batomys dentatus () \u00e8 un roditore della famiglia dei Muridi endemico dell'isola di Luzon, nelle Filippine.\nDescrizione.\nDimensioni.\nRoditore di medie dimensioni, con la lunghezza della testa e del corpo di 195\u00a0mm, la lunghezza della coda di 185\u00a0mm e la lunghezza del piede di 36\u00a0mm.\nAspetto.\nLa pelliccia \u00e8 lunga, densa, soffice e lanosa. Le parti superiori sono marroni scure, con riflessi giallo-brunastri lungo i fianchi, mentre le parti inferiori sono bruno-giallastre. Le orecchie sono marroni scure e densamente ricoperte di piccoli peli. Il muso \u00e8 grigio. Sono presenti degli anelli di pelle scura e priva di peli intorno agli occhi. Il dorso delle zampe \u00e8 marrone scuro, mentre le dita e gli artigli sono bianchi. La coda \u00e8 leggermente pi\u00f9 corta della testa e del corpo, \u00e8 densamente ricoperta di peli, marrone scura nella parte basale, bianca all'estremit\u00e0, dove \u00e8 presente anche un ciuffo.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 conosciuta da un unico individuo catturato nella provincia di Benguet, isola di Luzon settentrionale, nelle Filippine.\nVive nelle foreste montane.\nStato di conservazione.\nLa IUCN Red List, considerato che questa specie \u00e8 conosciuta soltanto da un esemplare, classifica \"B.dentatus\" come specie con dati insufficienti (DD)."}
{"id": "3916665", "revid": "1573940", "url": "https://it.wikipedia.org/wiki?curid=3916665", "title": "Batomys granti", "text": "Batomys granti () \u00e8 un roditore della famiglia dei Muridi diffuso nelle Filippine.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 177 e 203\u00a0mm, la lunghezza della coda tra 146 e 180\u00a0mm, la lunghezza del piede tra 35 e 39\u00a0mm, la lunghezza delle orecchie tra 21 e 23\u00a0mm e un peso fino a 226\u00a0g.\nAspetto.\nLa pelliccia \u00e8 densa e lanosa. Le parti superiori sono marroni scure con riflessi fulvi, pi\u00f9 scure lungo la spina dorsale e pi\u00f9 chiare lungo i fianchi, mentre le parti ventrali variano dal giallo-grigiastro al giallo-brunastro. Sono spesso presenti delle macchie bianche sul mento, sul petto e nella regione inguinale. Le orecchie sono piccole, grigie scure e ricoperte densamente di peli bruni. La pelle intorno agli occhi \u00e8 priva di peli ed \u00e8 marrone scura. Sul dorso delle zampe \u00e8 presente una striscia marrone scura che si estende dai polsi e dalle anche fino alla base delle dita. Le dita sono prive di pigmento. La coda \u00e8 pi\u00f9 corta della testa e del corpo, ricoperta di lunghi peli marroni scuri e di 9 anelli di scaglie per centimetro, ognuna corredata da 3 peli. Il cariotipo \u00e8 2n=52 FN=52.\nBiologia.\nComportamento.\n\u00c8 una specie notturna e terricola, sebbene possa arrampicarsi sugli alberi alla ricerca di cibo.\nAlimentazione.\nSi nutre di parti vegetali.\nDistribuzione e habitat.\nQuesta specie \u00e8 endemica del Monte Data, il Monte Isarog e il Monte Balbalasang, nell'isola di Luzon.\nVive nelle foreste muschiose montane sia primarie che secondarie tra 1.350 e 2.150 metri di altitudine.\nStato di conservazione.\nLa IUCN Red List, considerato il declino della popolazione del 30% negli ultimi 10 anni a causa del disboscamento, classifica \"B.granti\" come specie prossima alla minaccia (NT)."}
{"id": "3916666", "revid": "125870829", "url": "https://it.wikipedia.org/wiki?curid=3916666", "title": "MBK Evolis", "text": "L'Evolis \u00e8 uno scooter prodotto dalla casa motociclistica francese MBK dal 1992 al 1998 nella cilindrata 50 cm\u00b3 con motore a due tempi. \u00c8 stato distribuito anche come Yamaha Evolis, essendo diventata la Yamaha proprietaria del marchio francese.\nIn seguito il nome \u00e8 stato utilizzato per commercializzare sul mercato francese degli scooter di cilindrata superiore, tra i 125 e i 400 cm\u00b3, venduti in altre parti del mondo come \"Yamaha X-Max\"."}
{"id": "3916668", "revid": "1573940", "url": "https://it.wikipedia.org/wiki?curid=3916668", "title": "Batomys hamiguitan", "text": "Batomys hamiguitan () \u00e8 un roditore della famiglia dei Muridi endemico dell'isola di Mindanao, nelle Filippine.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 171 e 189\u00a0mm, la lunghezza della coda tra 111 e 125\u00a0mm, la lunghezza del piede tra 35 e 36\u00a0mm, la lunghezza delle orecchie tra 22 e 25\u00a0mm e un peso fino a 183\u00a0g.\nAspetto.\nLe parti superiori sono bruno-giallastre, cosparse di peli nerastri con la punta giallastra, mentre le parti inferiori sono giallo-grigiastre. Sono presenti due anelli concentrici di pelle scura e chiara priva di peli intorno agli occhi. Le orecchie sono di normali dimensioni, rotonde e sono ricoperte di piccoli peli brunastri. Le vibrisse sono lunghe 80\u00a0mm. Le zampe sono bianche, con una striscia bruno-grigiastra che si estende dal polso e dall'anca fino alla base delle dita. La coda \u00e8 pi\u00f9 corta della testa e del corpo, uniformemente grigio scuro, ricoperta di piccoli peli e da 10-11 anelli di scaglie per centimetro.\nBiologia.\nComportamento.\n\u00c8 una specie notturna e parzialmente arboricola.\nAlimentazione.\nSi nutre di parti vegetali.\nRiproduzione.\nSono state osservate femmine con un singolo embrione.\nDistribuzione e habitat.\nQuesta specie \u00e8 conosciuta soltanto sul monte Hamiguitan, nella parte sud-orientale dell'isola di Mindanao, nelle Filippine.\nVive nelle foreste montane primarie e secondarie tra 950 e 1.128 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "3916669", "revid": "1573940", "url": "https://it.wikipedia.org/wiki?curid=3916669", "title": "Batomys russatus", "text": "Batomys russatus () \u00e8 un roditore della famiglia dei Muridi endemico dell'isola di Dinagat, nelle Filippine.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 140 e 151\u00a0mm, la lunghezza della coda tra 102 e 118\u00a0mm, la lunghezza del piede tra 30 e 31\u00a0mm, la lunghezza delle orecchie tra 16 e 18\u00a0mm e un peso fino a 115\u00a0g.\nAspetto.\nLa pelliccia \u00e8 densa e lucida. Le parti superiori sono bruno-rossicce, mentre le parti ventrali e le guance sono giallo-brunastre brillanti. Le orecchie sono piccole, grigio scure e scarsamente ricoperte di piccoli peli rossicci. Le vibrisse sono molto lunghe. Le zampe sono bruno-rossicce, mentre le dita e gli artigli sono privi di pigmento. La coda \u00e8 pi\u00f9 corta della testa e del corpo, \u00e8 ricoperta di peli brunastri moderatamente lunghi che formano all'estremit\u00e0 un ciuffo e da 15 anelli di scaglie per centimetro.\nBiologia.\nComportamento.\n\u00c8 una specie notturna e terricola.\nDistribuzione e habitat.\nQuesta specie \u00e8 endemica dell'isola di Dinagat, Filippine.\nVive nelle foreste fino a 350 metri di altitudine. Sembra non tollerare la presenza umana.\nStato di conservazione.\nLa IUCN Red List, considerata la popolazione poco numerosa e in continua diminuzione a causa della perdita del proprio habitat, classifica \"B.russatus\" come specie in pericolo (EN)."}
{"id": "3916670", "revid": "1573940", "url": "https://it.wikipedia.org/wiki?curid=3916670", "title": "Batomys salomonseni", "text": "Batomys salomonseni () \u00e8 un roditore della famiglia dei Muridi diffuso nelle Filippine.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 174 e 191\u00a0mm, la lunghezza della coda tra 120 e 167\u00a0mm, la lunghezza del piede tra 34 e 41\u00a0mm, la lunghezza delle orecchie tra 19 e 24\u00a0mm e un peso fino a 205\u00a0g.\nAspetto.\nLa pelliccia solitamente \u00e8 arruffata e lanosa, in alcuni individui \u00e8 pi\u00f9 liscia. Le parti superiori sono marroni scure, alcuni peli hanno la punta rossiccia, i fianchi sono pi\u00f9 chiari, con riflessi giallo-brunastri, mentre le parti ventrali sono giallastre con la base dei peli grigia. Le zampe hanno una striscia scura che si estende dal polso e dal tallone fino alla base delle dita, mentre il resto \u00e8 bianco. Le vibrisse sono molto lunghe. La coda \u00e8 pi\u00f9 corta della testa e del corpo, \u00e8 uniformemente bruno-nerastra e ricoperta moderatamente di peli. Il cariotipo \u00e8 2n=52 FN=52.\nBiologia.\nComportamento.\n\u00c8 una specie notturna e terricola.\nAlimentazione.\nSi nutre di parti vegetali e semi.\nRiproduzione.\nSono state osservate femmine con 1-2 embrioni ciascuna.\nDistribuzione e habitat.\nQuesta specie \u00e8 diffusa sulle isole di Dinagat, Mindanao settentrionale, Leyte e Biliran.\nVive nelle foreste muschiose e montane tra 1.200 e 2.400 metri di altitudine.\nStato di conservazione.\nLa IUCN Red List, considerato che l'habitat primario \u00e8 localizzato a quote elevate e quindi non soggette a sfruttamento, classifica \"B.salomonseni\" come specie a rischio minimo (LC)."}
{"id": "3916672", "revid": "767487", "url": "https://it.wikipedia.org/wiki?curid=3916672", "title": "Non uccidere (film 1961)", "text": "Non uccidere (\"Tu ne tueras point\") \u00e8 un film del 1961 diretto da Claude Autant-Lara.\nTrama.\nLa sceneggiatura \u00e8 basata su un reale fatto di cronaca. In Francia nel 1948 dopo la liberazione dall'occupazione tedesca, due giovani si ritrovano in un carcere militare: Fran\u00e7ois Cordier, un obiettore di coscienza, rinchiuso perch\u00e9 aveva rifiutato in nome dei suoi valori morali e religiosi cristiani di non violenza il servizio di leva e la partecipazione a qualunque guerra, ed un seminarista tedesco, arruolato nella Wehrmacht che era stato costretto ad obbedire agli ordini di fucilare un partigiano francese. I due, in attesa di affrontare il processo davanti a un tribunale militare approfondiscono la conoscenza tra di loro fino a diventare amici. Il verdetto dei giudici assolver\u00e0 il seminarista che ha ucciso per obbedire a un ordine superiore in tempo di guerra mentre l'obiettore sar\u00e0 condannato per aver violato la legge dello Stato.\nProduzione.\nCast.\nLa parte del protagonista obiettore di coscienza Jean-Bernard Morceau fu affidata a Laurent Terzieff gi\u00e0 molto conosciuto ed apprezzato per la sua prima interpretazione nel film \"Peccatori in blue jeans\" del famoso regista Marcel Carn\u00e9 e per la sua partecipazione al film, coprodotto dallo stesso Ergas, \"Kap\u00f2\", un'opera, anch'essa densa di problemi morali.\nLa parte del sacerdote tedesco M\u00fcller venne affidata all'attore tedesco Horst Frank.\nStoria produttiva.\nIl regista per 12 anni non trov\u00f2 un produttore: il tema dell'obiezione di coscienza proposto dal film era troppo delicato per l'opinione pubblica francese gi\u00e0 turbata per le guerre di Indocina e Algeria.\nAutant-Lara, che aveva gi\u00e0 scandalizzato i benpensanti con il film \"Il diavolo in corpo\" (1947) tratto dall'omonimo romanzo di Raymond Radiguet, fin dal 1949 aveva in mente di realizzare \"Non uccidere\" ma solo alla fine degli anni cinquanta il produttore italiano Moris Ergas, accett\u00f2 di realizzare il film che fu girato in Jugoslavia con capitali trovati nel Liechtenstein.\nDistribuzione.\n\"Non uccidere\" ebbe notevoli difficolt\u00e0 per la sua distribuzione e fu proiettato nelle sale cinematografiche francesi solo nell'estate del 1963.\nLe polemiche in Italia.\nQuando \"Non uccidere\" fu presentato alla Mostra di Venezia suscit\u00f2 molte polemiche e la stessa giuria, pur premiando la protagonista Suzanne Flon con la coppa Volpi, si divise sulla valutazione dell'opera.\nLa commissione di censura ne proib\u00ec la visione poich\u00e9 la si considerava un'istigazione a delinquere, a violare cio\u00e8 la legge italiana che prescriveva il servizio di leva militare come obbligatorio.\nIl 20 ottobre 1961 la \"Comunit\u00e0 europea degli scrittori\" aveva organizzato la proiezione della pellicola al cinema Quattro Fontane di Roma ma l'ingresso in sala era stato impedito dalla Questura per motivi di ordine pubblico. Ne nacque una clamorosa protesta in Via Quattro Fontane di fronte al cinema che vide come protagonisti personaggi famosi tra i quali leader politici come il socialista Riccardo Lombardi, il filosofo marxista Galvano Della Volpe, l'archeologo e storico Ranuccio Bianchi Bandinelli, intellettuali \"impegnati\" come Carlo Levi e Pier Paolo Pasolini, scrittori quali Carlo Bernari e Raffaele La Capria, i registi cinematografici Mario Camerini e Francesco Rosi, e diversi attori: Anna Magnani, Gina Lollobrigida, Sandra Milo, Elsa Martinelli, Alberto Sordi, Ugo Tognazzi. La protesta ebbe una clamorosa risonanza nell'opinione pubblica che fu colpita da un ulteriore episodio avvenuto circa un mese dopo.\nIl 18 novembre 1961 il sindaco di Firenze Giorgio La Pira, cattolico e convinto pacifista, senza badare ai divieti di legge, organizz\u00f2 una proiezione del film per giornalisti e intellettuali facendo cos\u00ec riaccendere il dibattito culturale e politico sull'obiezione di coscienza in Italia.\nIl rifiuto di prestare servizio militare da parte dei Testimoni di Geova e, alla met\u00e0 degli anni sessanta, il caso del processo a don Milani e a don Ernesto Balducci che avevano scritto una lettera aperta in risposta ai cappellani militari in congedo della Toscana che avevano affermato che l'obiezione di coscienza era un \u00abinsulto alla patria\u00bb e \u00abespressione di vilt\u00e0\u00bb, apr\u00ec la strada al riconoscimento dell'obiezione di coscienza al servizio militare sancito dalla legge n.772 del 15 dicembre 1972."}
{"id": "3916674", "revid": "183114", "url": "https://it.wikipedia.org/wiki?curid=3916674", "title": "L'allegro squadrone", "text": ""}
{"id": "3916676", "revid": "722344", "url": "https://it.wikipedia.org/wiki?curid=3916676", "title": "Marie Therese Riedl", "text": ""}
{"id": "3916678", "revid": "1305772", "url": "https://it.wikipedia.org/wiki?curid=3916678", "title": "Freier", "text": "Freier:"}
{"id": "3916680", "revid": "722344", "url": "https://it.wikipedia.org/wiki?curid=3916680", "title": "Giordano Majoli", "text": ""}
{"id": "3916683", "revid": "767487", "url": "https://it.wikipedia.org/wiki?curid=3916683", "title": "L'albero (film)", "text": "L'albero \u00e8 un film del 2010 scritto e diretto da Julie Bertuccelli e tratto dal romanzo \"Padre nostro che sei nell'albero\" di Judy Pascoe.\nIl film \u00e8 stato girato nella piccola citt\u00e0 di Boonah nel Queensland, in Australia. Il film ha chiuso, fuori concorso, il 63\u00ba Festival di Cannes.\n il 23 maggio 2010 e ha ricevuto una standing ovation di sette minuti. Inoltre, \"L'albero\" \u00e8 stato presentato in anteprima al 2010 Sydney Film Festival. Negli Stati Uniti il film \u00e8 stato distribuito dalla Zeitgeist Films il 15 luglio 2011 a New York, il 22 luglio a Los Angeles, Boston e Washington, D.C., e nel resto del paese nel corso dell'estate.\nTrama.\nDawn e Peter O'Neil vivono insieme ai loro figli (tre maschi e una femmina), alla periferia di una piccola citt\u00e0 di campagna. Accanto alla loro casa diroccata si trova il parco giochi preferito dai bambini: un gigantesco fico della Baia di Moreton, i cui rami si innalzano verso il cielo e le cui radici si estendono nel terreno.\nTutto sembra perfetto fino a quando Peter ha un infarto e si schianta con la sua auto contro l'albero. Dawn \u00e8 devastata, lasciata sola con il suo dolore e quattro figli da allevare. Un giorno, Simone, 8 anni, rivela alla madre di essere convinta che suo padre le parli attraverso le foglie dell'albero e lui torni a proteggerli. Dawn trae conforto dall'immaginazione di Simone ed inizia a crederci lei stessa; proprio come Simone, anche a Dawn piace passare il tempo nell'albero. Comincia a dominare il loro paesaggio fisico ed emotivo. Ma lo stretto legame tra madre e Simone forgiato attraverso un comune dolore e un segreto condiviso, \u00e8 minacciato dall'arrivo di George, l'idraulico, chiamato a rimuovere le radici problematiche dell'albero. Mentre la relazione tra Dawn e George sboccia, l'albero continua a crescere, con i suoi rami che si infiltrano nella casa, le sue radici distruggono le fondamenta. Dawn decide che l'albero deve andare. George e alcuni altri operai arrivano, ma Simone si arrampica sull'albero per difenderlo. Dawn e George cercano di convincerla, ma lei si rifiuta di venire gi\u00f9. George sostiene a Dawn che la ragazza ha solo 8 anni, Dawn non dovrebbe permetterle di fermare la rimozione necessaria dell'albero. Questo irrita Dawn, e lei annulla l'operazione, e dice a George che non vuole vederlo di nuovo.\nDurante una grande tempesta la casa viene demolita dall'albero, e la famiglia lascia l'area, progettando di iniziare a vivere da qualche altra parte, forse in una tenda.\nProduzione.\nIl film, scritto e diretto da Julie Bertuccelli e basato sulla sceneggiatura di Elizabeth J. Mars, \u00e8 stato prodotto da Sue Taylor della Taylor Media, e da Yael Fogiel e Laetitia Gonzalez di Les Films du Poisson, ed \u00e8 una coproduzione tra Australia e Francia. Julie Bertuccelli ricevette il romanzo \"Padre nostro che sei nell'albero\" da un caro amico. Quando si \u00e8 interessata ai diritti per farne un film scopr\u00ec che la produttrice australiana Sue Taylor gi\u00e0 li possedeva, ma che tuttavia non aveva un regista per dirigere il film. Fu cos\u00ec che Julie divenne la regista del film, il quale divenne cos\u00ec una coproduzione. L'albero utilizzato nel film \u00e8 il Teviotville Tree, situato nella piccola citt\u00e0 di Teviotville nello stato del Queensland. Si stima che sia stato piantato nel 1880.\nColonna sonora.\nLa musica del film \u00e8 stata scritta e composta da Gr\u00e9goire Hetzel. La colonna sonora presenta altre canzoni del film:\nErrori.\nIl film \u00e8 ambientato nel Queensland, ma quando Tim riceve i risultati dei suoi esami parla di andare all'universit\u00e0 di Sydney. La maggior parte degli studenti del Queensland invece penserebbero di andare all'universit\u00e0 di Brisbane o in un'altra situata nel Queensland."}
{"id": "3916685", "revid": "438678", "url": "https://it.wikipedia.org/wiki?curid=3916685", "title": "Tatjana", "text": "Tatjana (\"Pid\u00e4 huivista kiinni, Tatjana\") \u00e8 un film del 1994 diretto da Aki Kaurism\u00e4ki.\nTrama.\nValto \u00e8 sarto, lavora in casa e vive con la madre, beve in continuazione caff\u00e8 e rimastone senza, rinchiude la madre in uno sgabuzzino ed esce per procurarsene. Passa dal suo amico meccanico Reino, che invece beve in continuazione vodka in bottiglie da mezzo litro; assieme partono per provare l'automobile, una russa Volga M21, dopo la riparazione. Incontrano due giovani donne, Tatjana, estone, e Klavdia, russa che chiedono un passaggio per arrivare ad Helsinki ove dovranno imbarcarsi per Tallin. I due, \"duri\" quando si tratta di rapportarsi con altri uomini, sono introversi e intimiditi nel rapporto con le due ragazze, non riescono neppure a guardarle in faccia: le accompagneranno, comunque, nel lungo viaggio verso Helsinki che durer\u00e0 alcuni giorni, senza rivolgere loro la parola. Durante il viaggio, offrir\u00e0 tutto il necessario Valto, l'unico ad avere con s\u00e9 denaro, passeranno una notte in un hotel in due camere, Valto con Klavdia, Reino con Tatjana ma sar\u00e0 solo una condivisione di letti sui quali sprofonderanno immediatamente in un sonno liberatore senza alcun contatto reciproco. Durante le ultime ore di viaggio Reino e Tatjana si scambiano pi\u00f9 volte timidi sguardi, Reino sembra quasi vergognarsene di fronte all'amico che rimane, invece, incapace di superare quel muro di timidezza che lo separa dall'altra ragazza.\nKlavdia si separa dai tre salendo su un treno a Tallin. I due accompagnano Tatjana a casa e poco prima di separarsi, Reino decide di fermarsi e vivere con la ragazza: \u201cTi scriver\u00f2\u201d dice Reino rivolgendosi all'amico, e senza dirsi altro Tatjana lo accompagna in casa. L'amico, rimasto fermo sull'uscio per alcuni secondi, come se avesse soltanto ora compreso la propria inconcludenza, riparte da solo per ritorna alla sua vita di sempre: rientrato a casa, apre la porta del ripostiglio da cui esce sua madre, impassibile, il cui unico indizio della reclusione forzata nell'angusto bugigattolo \u00e8 un po' di polvere che gli imbianca il vestito. Senza scambiarsi una parola i due riprendono la loro difficile quotidianit\u00e0. Valto riuscir\u00e0 ad infrangere il muro della sua impotenza sentimentale solo con l'immaginazione, sognando ad occhi aperti di entrare in un bar direttamente con l'automobile (fracassando l'ingresso) assieme all'amico e alle due ragazze: in realt\u00e0 si trova in un chiosco all'aperto, di fronte alla sua tazza di caff\u00e8 fumante, unica compagna della sua solitudine."}
{"id": "3916687", "revid": "767487", "url": "https://it.wikipedia.org/wiki?curid=3916687", "title": "Juha", "text": "Juha (\"Juha\") \u00e8 un film del 1999 diretto da Aki Kaurism\u00e4ki. Si tratta di una pellicola in bianco e nero e priva di sonoro, con musica d'accompagnamento e didascalie, come all'epoca del cinema muto. Il soggetto \u00e8 tratto da un romanzo finlandese del XVII secolo.\nTrama.\nIn un passato imprecisato Juha e Maria sono una coppia di contadini che conducono una vita semplice e spensierata allevando animali e vendendo i propri prodotti della terra. Un giorno, con la sua decappottabile sportiva, giunge un maturo e distinto Shemeikka, facendo presa sull'ingenuit\u00e0 della donna, per il modo gentile ed affascinante. Irretita dalle lusinghe, Maria decide di abbandonare Juha per partire per la citt\u00e0.\nElla si trover\u00e0 presto in una realt\u00e0 assai diversa da quella che sperava. Dapprima Shemeikka, un lestofante e mezzano, tenter\u00e0 di indurre la donna alla prostituzione ma al suo netto rifiuto, la sfrutter\u00e0 inizialmente come sguattera fino a quando ella non riesce a fuggire. Poco prima di salire su un treno che la porter\u00e0 in salvo, sviene e, ricoverata in ospedale, scopre di essere incinta di Shemeikka. Uscita dall'ospedale viene ripresa da Shemeikka e dalla madre di lui dando alla luce un bambino. Nel frattempo Juha, che non riesce ad accettare la separazione da Maria di cui \u00e8 follemente innamorato, decide finalmente di raggiungerla, armato di scure, intenzionato a vendicarsi dell'amore strappatogli. Giunto alla casa di Shemeikka e liberatosi degli scagnozzi, incontra dapprima Maria che gli mostra il bambino e gli confessa la sua non paternit\u00e0. Egli vorrebbe sopprimerlo ma l'animo buono dell'uomo lo indurr\u00e0 a restituirlo alla donna. Inferocito, impugnando l'ascia, affronta infine Shemeikka che, armato di pistola, lo ferisce mortalmente al torace. Animato dall'odio riuscir\u00e0 ad uccidere l'aguzzino, liberare dalla prigionia la madre ed il bambino e andare morire in una discarica, emblema del proprio misero destino."}
{"id": "3916689", "revid": "767487", "url": "https://it.wikipedia.org/wiki?curid=3916689", "title": "Calamari Union", "text": "Calamari Union (\"Calamari Union\") \u00e8 un film del 1985 diretto da Aki Kaurism\u00e4ki."}
{"id": "3916690", "revid": "438678", "url": "https://it.wikipedia.org/wiki?curid=3916690", "title": "Ombre nel paradiso", "text": "Ombre nel paradiso (\"Varjoja paratiisissa\") \u00e8 un film del 1986 scritto e diretto da Aki Kaurism\u00e4ki.\nApre la cosiddetta \"Trilogia dei perdenti\", che prosegue con \"Ariel\" (1988) e si conclude con \"La fiammiferaia\" (1990).\nColonna sonora.\nIl film contiene musiche di Nardis, Hank Mitzell, Pentii Kosken Trio, Topi Sorsakoski &amp; Agents, Albert Collins, Safka, John Lee Hooker, Elmore James, Antti Ortamo, Guty Cardenas e Marstio."}
{"id": "3916691", "revid": "8596", "url": "https://it.wikipedia.org/wiki?curid=3916691", "title": "Tatjana (film 1994)", "text": ""}
{"id": "3916696", "revid": "767487", "url": "https://it.wikipedia.org/wiki?curid=3916696", "title": "Amleto si mette in affari", "text": "Amleto si mette in affari (\"Hamlet liikemaailmassa\") \u00e8 un film del 1987 scritto e diretto da Aki Kaurism\u00e4ki."}
{"id": "3916697", "revid": "2131776", "url": "https://it.wikipedia.org/wiki?curid=3916697", "title": "Italia alla V Universiade", "text": "L'Italia ha partecipato alla V Universiade, tenutasi a Tokyo nel 1967, conquistando un totale di diciotto medaglie."}
{"id": "3916698", "revid": "767487", "url": "https://it.wikipedia.org/wiki?curid=3916698", "title": "Ariel (film)", "text": "Ariel \u00e8 un film del 1988 scritto e diretto da Aki Kaurism\u00e4ki.\n\u00c8 l'episodio centrale della cosiddetta \"trilogia dei perdenti\" , aperta da \"Ombre nel paradiso\" (1986) e conclusa da \"La fiammiferaia\" (1990)."}
{"id": "3916699", "revid": "438678", "url": "https://it.wikipedia.org/wiki?curid=3916699", "title": "Leningrad Cowboys Meet Moses", "text": "Leningrad Cowboys Meet Moses (\"Leningrad Cowboys Meet Moses\") \u00e8 un film del 1994 diretto da Aki Kaurism\u00e4ki."}
{"id": "3916701", "revid": "767487", "url": "https://it.wikipedia.org/wiki?curid=3916701", "title": "Guiberto di Gembloux", "text": "Biografia.\nAristocratico di Lotaringia, dopo aver partecipato a numerose campagne militari, Guibert si ritir\u00f2 come eremita nel territorio di famiglia di Gembloux (anticamente \"Gemblours\"), ereditato dal padre.\nCon l'appoggio dell'imperatore Ottone I egli vi fond\u00f2 nel 936 un monastero fortificato e quasi indipendente (batteva addirittura propria moneta). Dopo la permanenza per un certo periodo nell'Abbazia di Gorze, egli ne adott\u00f2 la regola benedettina per il suo monastero, a capo del quale mise come abate un monaco di Gorze, Erluino. \nI monaci di Gembloux furono attivi come missionari fra gli ungari e gli slavi che rimasero nel ducato di Brabante dopo l'invasione del 954.\nGuiberto si ritir\u00f2 a Gorze ma, pur aspirando alla solitudine della vita monastica, egli doveva spesso tornare a Gembloux per difendere gl'interessi ed i diritti della sua fondazione (fra gli altri, contro il conte di Namur). \nMor\u00ec a Gorze e circa 150 anni dopo veniva canonizzato.\nMemoria del santo.\nSigebert di Gembloux, monaco dell'abbazia e scrittore medievale di fama, scrisse una \"Vita di San Guiberto\". L'edizione critica del testo si trova negli \"Acta Sanctorum\", 5\u00ba volume del mese di maggio.\nSan Guiberto viene ricordato nella liturgia il giorno 23 maggio."}
{"id": "3916704", "revid": "438678", "url": "https://it.wikipedia.org/wiki?curid=3916704", "title": "La sindrome del lago Saimaa", "text": "La sindrome del lago Saimaa (\"Saimaa-ilmi\u00f6\") \u00e8 un film del 1981 diretto da Aki Kaurism\u00e4ki e Mika Kaurism\u00e4ki. \u00c8 un documentario su tre gruppi rock finlandesi, filmato a bordo del vaporetto SS Hein\u00e4vesi durante il loro tour attorno al lago Saimaa.\nTrama.\nLe riprese del film partono dal 31 maggio fino a 7 luglio del 1981 e riprendono il tour \"Tuuliajolla\" dei gruppi Eppu Normaali, Hassisen Kone e Juice Leskinen Slam. \"La sindrome del lago Saimaa\" consiste in interviste ad artisti, pi\u00f9 di 20 riprese di esecuzioni live e diverse canzoni in acustico filmate a bordo della nave.\nProduzione.\nIl titolo originale \"Saimaa-ilmi\u00f6\" \u00e8 un adattamento dalla traduzione in finlandese del film triller del 1979 \"Sindrome cinese\" (in finlandese: \"Kiina-ilmi\u00f6\")."}
{"id": "3916708", "revid": "28592", "url": "https://it.wikipedia.org/wiki?curid=3916708", "title": "Distretto di Svobodnyj", "text": ""}
{"id": "3916711", "revid": "665277", "url": "https://it.wikipedia.org/wiki?curid=3916711", "title": "Ricomincio da Capa", "text": ""}
{"id": "3916712", "revid": "1543377", "url": "https://it.wikipedia.org/wiki?curid=3916712", "title": "Italia alla VI Universiade", "text": "L'Italia ha partecipato alla VI Universiade, tenutasi a Torino nel 1970, conquistando un totale di quattordici medaglie."}
{"id": "3916713", "revid": "665277", "url": "https://it.wikipedia.org/wiki?curid=3916713", "title": "Con Caparezza... nella monnezza", "text": ""}
{"id": "3916714", "revid": "665277", "url": "https://it.wikipedia.org/wiki?curid=3916714", "title": "Zappa (Caparezza)", "text": ""}
{"id": "3916716", "revid": "305330", "url": "https://it.wikipedia.org/wiki?curid=3916716", "title": "Minoranze di lingua tedesca in Italia", "text": ""}
{"id": "3916718", "revid": "767487", "url": "https://it.wikipedia.org/wiki?curid=3916718", "title": "After Midnight (film 1921)", "text": "After Midnight \u00e8 un film muto del 1921 diretto da Ralph Ince.\nTrama.\nUn uomo acconsente a impersonare un moribondo che lui riconosce come il suo fratello gemello. A casa del moribondo, incontra la moglie di questi, e se ne innamora. Ricattato per impadronirsi di alcuni documenti, si rifiuta di sottrarli e il suo ricattatore, per vendetta, rapisce la donna. Lui la salva ma il ricattatore uccide il malato. Ora la vedova \u00e8 libera di trovare la felicit\u00e0 con lui.\nProduzione.\nIl film fu prodotto dalla Selznick Pictures Corporation.\nDistribuzione.\nIl copyright del film, richiesto dalla Selznick Pictures, fu registrato il 9 settembre 1921 con il numero LP16978.\nDistribuito dalla Select Pictures Corporation, il film - presentato da Lewis J. Selznick - usc\u00ec nelle sale cinematografiche statunitensi il 10 settembre 1921."}
{"id": "3916720", "revid": "110157", "url": "https://it.wikipedia.org/wiki?curid=3916720", "title": "Svobodnenskij rajon", "text": "Lo Svobodnenskij rajon () \u00e8 un rajon dell'Oblast' di Amur, nella Russia asiatica con capoluogo Svobodnyj."}
{"id": "3916721", "revid": "1354930", "url": "https://it.wikipedia.org/wiki?curid=3916721", "title": "Tour du Doubs 2009", "text": "Il Tour du Doubs 2009, ventiquattresima edizione della corsa e valida come evento dell'UCI Europe Tour 2009 categoria 1.1, si svolse il 5 luglio 2009 su un percorso totale di 196,8\u00a0km. Fu vinto dal francese Yann Huguet che termin\u00f2 la gara in 4h32'09\", alla media di 43,38\u00a0km/h.\nAl traguardo 26 ciclisti portarono a termine il percorso."}
{"id": "3916723", "revid": "3831", "url": "https://it.wikipedia.org/wiki?curid=3916723", "title": "Ordine pro merito Melitensi", "text": ""}
{"id": "3916726", "revid": "28592", "url": "https://it.wikipedia.org/wiki?curid=3916726", "title": "Blagove\u0161\u010denskij rajon (Oblast' di Amur)", "text": ""}
{"id": "3916728", "revid": "47554471", "url": "https://it.wikipedia.org/wiki?curid=3916728", "title": "Liber Linteus", "text": ""}
{"id": "3916729", "revid": "28592", "url": "https://it.wikipedia.org/wiki?curid=3916729", "title": "Konstantinovskij rajon (Oblast' di Amur)", "text": ""}
{"id": "3916730", "revid": "28592", "url": "https://it.wikipedia.org/wiki?curid=3916730", "title": "Michajlovskij rajon (Oblast' di Amur)", "text": ""}
{"id": "3916732", "revid": "28592", "url": "https://it.wikipedia.org/wiki?curid=3916732", "title": "Oktjabr'skij rajon (Oblast' di Amur)", "text": ""}
{"id": "3916734", "revid": "28592", "url": "https://it.wikipedia.org/wiki?curid=3916734", "title": "Ivanovskij rajon (Oblast' di Amur)", "text": ""}
{"id": "3916737", "revid": "1442080", "url": "https://it.wikipedia.org/wiki?curid=3916737", "title": "Coniugato isotomico", "text": "In geometria, due punti sono coniugati isotomici se le loro rette ceviane sono simmetriche le une delle altre, rispetto alle mediane del vertice comune; in pratica tali rette sono tra loro linee isotomiche, cio\u00e8 che mantengono inalterate le dimensioni dei due segmenti individuati dall'intersezione con il lato opposto considerandoli a vertici invertiti.\nIl \"coniugato isotomico\" non \u00e8 solo di un punto, ma pu\u00f2 anche essere tracciato come insieme di punti sia per rette che circoli o altre coniche afferenti la geometria del triangolo.\nCaratteristiche.\nPer le sue caratteristiche sia il baricentro \"B\", essendo punto di contatto degli delle mediane non ha coniugato isotomico se non lo si considera coincidente con se stesso; inoltre bench\u00e9 non si applichi normalmente tale concetto ai punti appartenenti al perimetro, il coniugato isotomico di un lato sarebbe situato sul vertice opposto.\nLe coordinate trilineari di due punti reciprocamente coniugati isogonali sono legate da relazioni fisse: dato un punto di coordinate \"x\" : \"y\" : \"z\" allora le coordinate del suo isogonale coniugato sono (\"a\"2\"x\")-1 : (\"b\"2\"y\")-1 : (\"c\"2\"z\")-1. "}
{"id": "3916740", "revid": "435108", "url": "https://it.wikipedia.org/wiki?curid=3916740", "title": "Osvaldo Horacio Codaro", "text": ""}
{"id": "3916742", "revid": "120301325", "url": "https://it.wikipedia.org/wiki?curid=3916742", "title": "Giampiero Carocci", "text": "Biografia.\nLibero docente di Storia moderna nell'Universit\u00e0 \"La Sapienza\" di Roma \u00e8 stato membro della Commissione per il riordinamento e la pubblicazione dei Documenti Diplomatici Italiani\nAllievo di Carlo Morandi (1904-1950), storico grande innovatore del metodo della ricerca storica, Giampiero \u00e8 stato il fratello di Alberto Carocci (1904\u20131972) scrittore e giornalista italiano fondatore della rivista \"Solaria\" da cui diffuse la conoscenza dei grandi intellettuali europei del tempo e di autori esordienti che divennero in seguito famosi.\nCarocci condivise con il fratello l'antifascismo di derivazione crociana che lo port\u00f2 ad essere deportato dai tedeschi come prigioniero in Germania in un campo destinato agli ufficiali dall'8 settembre 1943 alla primavera del 1945. Un'esperienza questa che Carocci tradusse in un libro, \"Il campo degli ufficiali\" dove unisce una buona vena letteraria a un'\u00abelegante semplicit\u00e0 della scrittura [che] si intona perfettamente alle necessit\u00e0 di un raccontare sobrio e intenso, fatto per tradurre sentimenti semplici come la paura o semplici moti dell'anima come la sorpresa\u00bb\nStorico di formazione gramsciana\nnelle sue opere Carocci tratta prevalentemente gli avvenimenti italiani interni ed esteri compresi tra il XIX e il XX secolo dando particolare rilievo ai fatti economici, sociali e culturali.\nParticolarmente attento alla storia dell'amministrazione e dei partiti politici pone in rilievo come la classe dirigente italiana nel suo percorso politico si sia ispirata al trasformismo generando un sempre pi\u00f9 rilevante distacco tra il paese legale e quello reale.\nSi \u00e8 a fondo interessato degli avvenimenti riguardanti la politica estera della sinistra e dell'et\u00e0 giolittiana. Ha scritto anche una ponderosa opera della storia italiana dalla sua unit\u00e0 ad oggi.\nCarocci \u00e8 anche autore della voce dedicata a Giovanni Amendola nel \"Dizionario Biografico degli Italiani\"\nMuore nella sua casa di Roma nel dicembre del 2017."}
{"id": "3916743", "revid": "446353", "url": "https://it.wikipedia.org/wiki?curid=3916743", "title": "Massimiliano Magatti", "text": "Figlio di Pietro e di Francesca Bono. Si laurea nel 1845 presso l'Universit\u00e0 di Pisa, per poi tornare a Lugano dove esercita l'attivit\u00e0 di avvocato e notaio. Nel 1852 pubblica il giornale \"L'imparziale\" e nel 1859 venne eletto al Gran Consiglio, ove rimane fino al 1893. Nel 1872 viene eletto al consiglio nazionale e nel 1877 al Consiglio di Stato; l'anno successivo lascia il governo per tornare alla professione avvocatizia."}
{"id": "3916745", "revid": "1354930", "url": "https://it.wikipedia.org/wiki?curid=3916745", "title": "Tour du Doubs 2010", "text": "Il Tour du Doubs 2010, venticinquesima edizione della corsa e valida come evento dell'UCI Europe Tour 2010 categoria 1.1, si svolse il 5 settembre 2010 su un percorso totale di 194,5\u00a0km. Fu vinto dal francese J\u00e9r\u00f4me Coppel che termin\u00f2 la gara in 4h26'29\", alla media di 43,793\u00a0km/h.\nAl traguardo 57 ciclisti portarono a termine il percorso."}
{"id": "3916749", "revid": "2033069", "url": "https://it.wikipedia.org/wiki?curid=3916749", "title": "Flo (serie televisiva)", "text": "Flo \u00e8 una serie televisiva statunitense in 28 episodi trasmessi per la prima volta nel corso di 2 stagioni dal 1980 al 1981. \u00c8 uno spin-off della serie \"Alice\" e riprende come protagonista il personaggio della cameriera Florence Jean \"Flo\" Castleberry (interpretata, in entrambe le serie, da Polly Holliday).\nTrama.\nFlorence Jean \"Flo\" Castleberry \u00e8 diretta a Houston, Texas, per un nuovo lavoro come cameriera di ristorante (come descritto nella sua ultima apparizione in \"Alice\"), quando si ferma a visitare la sua famiglia nella sua citt\u00e0 di Fort Worth, che lei definisce \"Cowtown\" come molta gente del posto. In un attacco di nostalgia, compra una stazione di servizio e la chiama \"Flo Yellow Rose\". Il nuovo business, cos\u00ec come i rapporti con la madre e la sorella, causano la maggior parte dei conflitti comici nella serie.\nVic Tayback fa un'apparizione nel ruolo di Mel Sharples (personaggio apparso anche in \"Alice\"). Il personaggio di Alice, invece, fatta eccezione per una clip in flashback nell'ultimo episodio, non appare nel corso dello spin-off.\nProduzione.\nLa serie fu prodotta da Warner Bros. Television e girata negli studios della Warner Brothers a Burbank e nella CBS Television City a Los Angeles, California. Le musiche furono composte da Fred Werner; il tema musicale \"Flo Yellow Rose\", eseguito da Hoyt Axton, fu composto da Susan Glicksman. La serie fu cancellata in patria per il calo d'ascolti della seconda stagione, dopo una prima stagione terminata al settimo posto nella classifica degli ascolti con una media spettatori di 24,4 milioni.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1980 al 1981 sulla rete televisiva CBS (la prima stagione dur\u00f2 solo sei episodi, la seconda fu composta da 23 episodi) . In Italia \u00e8 stata trasmessa su Canale 5 con il titolo \"Flo\"."}
{"id": "3916751", "revid": "3831", "url": "https://it.wikipedia.org/wiki?curid=3916751", "title": "Corpo delle Infermiere Volontarie dell'ACISMOM", "text": ""}
{"id": "3916754", "revid": "481666", "url": "https://it.wikipedia.org/wiki?curid=3916754", "title": "John Lynch (sceneggiatore)", "text": "Biografia.\nNato a New York nel 1870, lavor\u00f2 nel cinema come soggettista e sceneggiatore. Negli anni venti, fu anche direttore di produzione. Il suo nome appare per la prima volta come soggettista in un film del 1916 diretto da Walter Edwards, \"The Sin Ye Do\" in cui recita anche un giovane John Gilbert.\nLavor\u00f2 in gran parte nel periodo del muto. Dopo un'assenza di qualche anno dal cinema alla fine degli anni venti, ritorn\u00f2 a lavorare saltuariamente negli anni trenta. In \"The Raven\", che fu il suo ultimo film, collabor\u00f2 non accreditato alla sceneggiatura.\nMor\u00ec a Los Angeles il 3 ottobre 1936 all'et\u00e0 di sessantasei anni."}
{"id": "3916758", "revid": "287204", "url": "https://it.wikipedia.org/wiki?curid=3916758", "title": "Barkur", "text": "Barkur (in kannada: \u0cac\u0cbe\u0cb0\u0ccd\u0c95\u0cc2\u0cb0\u0cc1) \u00e8 una citt\u00e0 dell'India, situata nel distretto di Udupi, nello stato federato del Karnataka.\nStoria.\nLa citt\u00e0 fu importante porto dell'Impero Vijayanagara tra il XV ed il XV secolo; poi perse gradualmente importanza a causa dell'insabbiamento del fiume."}
{"id": "3916764", "revid": "695564", "url": "https://it.wikipedia.org/wiki?curid=3916764", "title": "Pangrattato", "text": "Il pangrattato \u00e8 un preparato alimentare costituito da pane secco pestato o macinato con vari gradi di finezza, che si usa in cucina soprattutto per impanare e gratinare; ha poi diversi usi come addensante di salse o anche come ingrediente di minestre e condimenti (per esempio, nella pasta con le sarde o in piatti a base di pasta della cucina dell'Italia meridionale).\nIl nome deriva dal fatto che in origine lo si otteneva passando i pezzi di pane raffermo su una grattugia e facendo poi asciugare la mollica ottenuta in forno a bassa temperatura.\nTecnicamente si possono distinguere due tipi di pan grattato: quello bianco e quello biondo. Il primo si ottiene col metodo tradizionale, cio\u00e8 grattugiando della mollica di pane raffermo con una grattugia o con una forchetta, passandola al setaccio e lasciandola poi seccare per qualche tempo; \u00e8 il pangrattato pi\u00f9 adatto a impanare i cibi che vanno fritti (come le cotolette alla milanese), ma ha lo svantaggio di non durare a lungo. Il secondo tipo si ottiene grattugiando o pestando la crosta, oppure come il primo ma facendo poi tostare leggermente la mollica in forno; si conserva anche per qualche tempo, se tenuto in vaso chiuso ermeticamente, ed \u00e8 il pi\u00f9 adatto per tutti gli usi diversi dalla frittura, in particolare per gratinare.\nBisogna stare attenti a non usare, per il pangrattato, pane o grissini conditi, perch\u00e9 i grassi si alterano rapidamente.\nOggi esistono in commercio confezioni di pangrattato (di solito miscele di bianco e biondo) prodotto artigianalmente o industrialmente."}
{"id": "3916767", "revid": "251304", "url": "https://it.wikipedia.org/wiki?curid=3916767", "title": "Carnival Fantasy", "text": "Carnival Fantasy, entrata in servizio nel 1990 con il nome di \"Fantasy\", \u00e8 stata una nave da crociera della Carnival Cruise Lines, prima nave della \"Fantasy Class\". &lt;br&gt;\nHa terminato la sua carriera operativa marted\u00ec 28 Luglio 2020 quando, arrivata ad Alia\u011fa, iniziano le procedure preliminari per la demolizione."}
{"id": "3916768", "revid": "3831", "url": "https://it.wikipedia.org/wiki?curid=3916768", "title": "Corpo Italiano di Soccorso dell'Ordine di Malta", "text": ""}
{"id": "3916773", "revid": "287204", "url": "https://it.wikipedia.org/wiki?curid=3916773", "title": "La statua che urla (romanzo)", "text": "La statua che urla (titolo originale \"The Screaming Mimi\") \u00e8 un romanzo giallo del 1949 scritto da Fredric Brown, pubblicato nel 1997 in Italia nella collana I Classici del Giallo Mondadori. \nA questo libro \u00e8 ispirato il film \"L'uccello dalle piume di cristallo\" di Dario Argento.\nTrama.\nLa citt\u00e0 di Chicago ha a che fare con un omicida seriale, il pazzo sembra divertirsi nello sfregiare giovani e incantevoli donne. L'ultima vittima, sopravvissuta dopo un tentativo di aggressione, colpisce l'attenzione di un giornalista della citt\u00e0: William Sweeney. L'uomo, un po' per vocazione e un po' per la forte attrazione che sente per Iolanda Lang, la vittima sopravvissuta, comincia ad indagare nei diversi omicidi capendo subito che tutto sembra collegato all'acquisto di una statua (la statua che urla del titolo)."}
{"id": "3916774", "revid": "1573940", "url": "https://it.wikipedia.org/wiki?curid=3916774", "title": "Hilaira", "text": "Hilaira \u00e8 un genere di ragni appartenente alla famiglia Linyphiidae.\nDistribuzione.\nLe 23 specie oggi attribuite a questo genere sono state reperite nella regione olartica: i luoghi di rinvenimento sono prevalentemente russi; le due specie dall'areale pi\u00f9 vasto sono la H. herniosa e la H. vexatrix reperite in varie localit\u00e0 dell'intera regione olartica..\nIn Italia sono stati rinvenuti esemplari di H. excisa in alcune localit\u00e0 del settentrione; sono segnalati anche rinvenimenti di H. tatrica.\nTassonomia.\nConsiderato un sinonimo anteriore di \"Utopiellum\" , a seguito di un lavoro dell'aracnologo Holm del 1945; \u00e8 anche sinonimo anteriore di \"Arctilaira\" a seguito di un altro lavoro dello stesso Holm del 1960 e, infine, lo \u00e8 anche di \"Soudinus\" a seguito di un lavoro di Marusik et al. del 1993.\nNon \u00e8 invece sinonimo posteriore di Leptothrix , a seguito di un lavoro degli aracnologi Merrett, Locket &amp; Millidge del 1985 e \"contra\" un lavoro anteriore dello stesso Millidge del 1977.\nNon \u00e8 inoltre sinonimo anteriore di Oreoneta , secondo uno studio di Saaristo &amp; Marusik del 2004.\nA dicembre 2011, si compone di 23 specie:"}
{"id": "3916782", "revid": "1292963", "url": "https://it.wikipedia.org/wiki?curid=3916782", "title": "La famiglia Smith", "text": "La famiglia Smith (\"The Smith Family\") \u00e8 una serie televisiva statunitense in 39 episodi trasmessi per la prima volta nel corso di 2 stagioni dal 1971 al 1972.\nLa canzone della sigla \u00e8 Primrose Lane di Jerry Wallace.\nTrama.\nChad Smith (interpretato da Henry Fonda) \u00e8 un sergente della polizia di Los Angeles sposato con Betty dalla quale ha avuto tre figli: Cindy, una studentessa diciottenne, Bob (un quindicenne interpretato da un giovane Ron Howard) e Brian, di sette anni. La serie \u00e8 incentrata per lo pi\u00f9 sui rapporti tra Chad e la sua famiglia in relazione anche alla sua professione.\nProduzione.\nLa serie, ideata da Bob Sorrentino, fu prodotta da Don Fedderson Productions Le musiche furono composte da Wayne Skanklin e G. Callendar che composero anche il tema musicale della sigla, \"Primrose Lane\", cantata da Mike Minor.\nTra i registi della serie \u00e8 accreditato Herschel Daugherty, tra gli sceneggiatori Sydney Boeh.\nDistribuzione.\nLa serie fu trasmessa negli Stati Uniti dal 1971 al 1972 sulla rete televisiva ABC. In Italia \u00e8 stata trasmessa su RaiUno con il titolo \"La famiglia Smith\".\nAlcune delle uscite internazionali sono state:"}
{"id": "3916783", "revid": "46931", "url": "https://it.wikipedia.org/wiki?curid=3916783", "title": "The Smith Family", "text": ""}
{"id": "3916785", "revid": "98077", "url": "https://it.wikipedia.org/wiki?curid=3916785", "title": "Bartolomeo Fiadoni", "text": ""}
{"id": "3916788", "revid": "110157", "url": "https://it.wikipedia.org/wiki?curid=3916788", "title": "Scuola internazionale di teatro Jacques Lecoq", "text": "La Scuola internazionale di teatro Jacques Lecoq (\"\u00c9cole internationale de th\u00e9\u00e2tre Jacques Lecoq\") \u00e8 una scuola di teatro fisico situata nel decimo arrondissement di Parigi. Fondata nel 1956 da Jacques Lecoq la scuola prevede un corso professionale di due anni.\nIl corso professionale \u00e8 incentrato sul corpo, sul movimento e sullo spazio come basi essenziali per impostare la performance teatrale e per preparare gli studenti al lavoro di gruppo.\nAl primo anno di corso vengono ammessi novanta studenti da tutte le parti del mondo; al secondo anno invece vengono ammessi solo trenta studenti tra coloro che hanno superato il primo anno. Le lezioni, malgrado professori di altre nazionalit\u00e0, sono in francese.\nProgramma dei due anni.\nIl primo anno \u00e8 dedicato allo studio del movimento e alla capacit\u00e0 di riprodurlo attraverso il proprio corpo. \nJacques Lecoq diceva: \nOltre a rinnovare la propria visione del mondo attraverso l'osservazione e lo studio degli elementi naturali (acqua, fuoco, aria, terra), degli animali, delle parole, dei suoni e dei colori, gli studenti sono anche incoraggiati a riscoprire se stessi attraverso l'uso della maschera neutra e con esercizi idonei a far emergere le loro abitudini e tendenze, migliorando quindi la loro presenza scenica.\nIl secondo anno \u00e8 dedicato all'approfondimento dei vari generi teatrali come il melodramma, la Tragedia antica, la pantomima, la Commedia dell'arte e la clowneria.\nLezioni.\nIn genere ogni giorno gli studenti assistono a tre lezioni diverse:\nLEM - Laboratorio di studio del movimento.\nOltre ai due anni di corso professionale, la scuola offre un ulteriore anno di corso dedicato alla scenografia e alle arti plastiche sempre incentrato sullo studio del movimento. \nIl LEM \u00e8 diviso in due parti: una, dedicata al movimento corporeo, si svolge nelle sale della scuola; l'altra si svolge in atelier per riprodurre le dinamiche del movimento attraverso la pittura, la costruzione di strutture in legno e in cartone e la lavorazione dell'argilla. Quindi si studiano il corpo e il viso in relazione allo spazio, si studiano i colori e i materiali per poi passare alla costruzione delle maschere.\nCollegamenti esterni.\n\"\u00c9cole Internationale de Th\u00e9\u00e2tre Jacques Lecoq\" sito ufficiale"}
{"id": "3916792", "revid": "1305772", "url": "https://it.wikipedia.org/wiki?curid=3916792", "title": "Les Gaiet\u00e9s de l'escadron", "text": "Per Les Gaiet\u00e9s de l'escadron (o Les Ga\u00eet\u00e9s de l'escadron) si pu\u00f2 intendere:"}
