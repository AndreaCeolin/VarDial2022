{"id": "3712406", "revid": "879070", "url": "https://it.wikipedia.org/wiki?curid=3712406", "title": "La vita segreta delle piante (programma televisivo)", "text": "La vita segreta delle piante (The Private Life of Plants) \u00e8 una serie di documentari naturalistici della BBC scritta e presentata da David Attenborough, trasmessa per la prima volta nel Regno Unito a partire dall'11 gennaio 1995.\nLa serie, che affronta i temi della crescita, del movimento, della riproduzione e della sopravvivenza delle piante, \u00e8 la seconda delle monografie di Attenborough prodotte dopo la sua opera principale, la trilogia che ebbe inizio con \"La vita sulla Terra\". Ognuno dei sei episodi di 50 minuti affronta un diverso aspetto del ciclo vitale delle piante, utilizzando esempi da ogni angolo del mondo.\nLa serie venne prodotta in collaborazione con la Turner Broadcasting, con produttore esecutivo Mike Salisbury e musiche composte da Richard Grassby-Lewis. Nel 1995 vinse un George Foster Peabody Award nella categoria \u00abTelevisione\u00bb.\nParte della serie di programmi \"Life\" di Attenborough, \u00e8 preceduta da \"Life in the Freezer\" (1993) e seguita da \"La vita degli uccelli\" (1998).\nRiprese.\nNella serie vengono utilizzate numerosissime sequenze time-lapse al fine di illustrare concetti che sarebbe quasi impossibile mostrare altrimenti. Le piante vivono su una scala temporale diversa dalla nostra, e anche se la loro esistenza \u00e8 molto complessa e spesso sorprendente, gran parte di essa \u00e8 invisibile all'uomo a meno che gli eventi che avvengono nel giro di mesi o anni non vengano mostrati in pochi secondi. Come molti documentari naturalistici tradizionali, nella serie viene fatto poco uso dell'animazione digitale. Oltre alle piante, nella serie si parla anche dei funghi, sebbene, come si fa notare, essi non appartengano al regno vegetale.\nI meccanismi dell'evoluzione vengono spiegati in modo trasparente illustrando i chiari vantaggi che le piante ricavano da alcuni loro comportamenti. Tali adattamenti sono spesso complessi, in quanto \u00e8 chiaro che l'ambiente a cui le piante devono adattarsi non comprende solamente il suolo, l'acqua e il clima, ma anche altre piante, funghi, insetti e altri animali, e perfino esseri umani. Particolare importanza viene data ai rapporti tra animali e vegetali, sia per quanto riguarda i meccanismi di difesa che le piante mettono in atto per non essere mangiate, che per le strategie cooperative che talvolta vedono legati insieme rappresentanti del regno vegetale e animale. Nonostante questo, gli esseri umani possono aggirare tutte queste regole della natura, e di conseguenza Attenborough conclude lanciando un appello per la conservazione delle piante, nell'interesse anche della nostra sopravvivenza.\nNel documentario \"Life on Air\" del 2002, Keith Scholey, a capo della BBC Natural History Unit, racconta che lui e la sua squadra avevano in mente di produrre una serie di ecologia in cui si parlasse delle piante, e scopr\u00ec che anche Attenborough stava avendo la stessa idea:\nNello stesso programma, Attenborough confessa anche di aver concepito la serie in parte per realizzare un'ambizione a lungo accarezzata: visitare il monte Roraima, mostrato nell'ultimo episodio.\nAttenborough sapeva che l'argomento in questione non era mai stato approfondito prima in televisione, e nella sua autobiografia, \"Life on Air\", racconta di come gli venne l'idea della fotografia time-lapse per illustrarlo:\nLa fotografia time-lapse in esterni presenta una serie di sfide uniche: in particolare la luce e le temperature variabili possono causare molti problemi. Per filmare delle campanule all'ombra delle chiome di alberi di faggio, per esempio, il cameraman Richard Kirby le copriva con una spessa tenda di telo che veniva illuminata dall'interno per simulare la luce del giorno. Quindi utilizzava una telecamera con controllo del movimento per ottenere delle immagini in serie, muovendola leggermente dopo ogni esposizione.\nEpisodi.\n1. \u00abIl viaggio\u00bb (\"Travelling\").\nTrasmesso l'11 gennaio 1995, il primo episodio illustra come le piante sono in grado di muoversi. Il rovo lo fa in maniera aggressiva: avanza con forza da una parte all'altra e, una volta insediatosi in un luogo, c'\u00e8 ben poco che possa ostacolarlo. Pi\u00f9 veloci sono i movimenti dell'\"Oenothera deltoides\", che abita sulle dune di sabbia californiane. Quando la sua posizione rimane esposta, si sposta a grande velocit\u00e0 verso un altro punto con l'aiuto del vento - lo stesso sistema utilizzato da molte specie vegetali per disperdere i loro semi. Anche se non sono delle piante, le spore dei funghi si diffondono in un modo simile. Uno dei fiori meglio costruiti per sfruttare il vento (nonch\u00e9 uno di quelli dalla struttura pi\u00f9 complicata) \u00e8 il tarassaco, i cui semi viaggiano con l'aiuto di appositi \u00abparacadute\u00bb. Questi sono necessari per spostarsi a chilometri di distanza dai genitori, in quanto in un cos\u00ec denso affollamento di piante non c'\u00e8 posto per la prossima generazione. Gli alberi hanno il vantaggio dell'altezza per poter mandare i loro semi pi\u00f9 lontano, e il pioppo americano \u00e8 uno specialista a tal riguardo. L'umidit\u00e0 della foresta pluviale tropicale rende gli spostamenti pi\u00f9 problematici, quindi i semi di una specie di liana, l'\"Alsomitra macrocarpa\", sono veri e propri \u00abalianti\u00bb aerodinamici. Altri semi, come quelli del sicomoro, assumono la forma di \u00abelicotteri\u00bb, mentre altre piante, come il cocomero asinino, rilasciano i loro semi \u00abesplodendo\u00bb. Anche l'acqua \u00e8 un mezzo di trasporto ampiamente utilizzato. Il fagiolo marino tropicale \"Entada gigas\" possiede uno dei frutti pi\u00f9 grandi del mondo vegetale e disperde i suoi semi affidandosi ai corsi d'acqua. Tuttavia, la maggior parte delle piante usa corrieri viventi, siano essi cani, esseri umani e altri primati, formiche o uccelli, ecc., e a tal queste specie usano il colore e l'odore per indicare quando i loro frutti sono maturi e pronti per essere raccolti mentre altre, invece, preferiscono aspettare che un incendio naturale elimini la concorrenza, prima di rilasciare i semi.\n2. \u00abCrescere\u00bb (\"Growing\").\nTrasmesso il 18 gennaio 1995, questo episodio ha come argomento il modo in cui le piante ottengono il loro sostentamento. La luce solare \u00e8 uno dei requisiti essenziali affinch\u00e9 un seme possa germogliare, e Attenborough introduce la \"Monstera deliciosa\" come un esempio di pianta i cui giovani germogli si dirigono verso il tronco pi\u00f9 vicino per poi arrampicarsi fino alla sommit\u00e0 della volta della foresta, sviluppando le foglie lungo il percorso. Utilizzando luce solare, aria, acqua e pochi minerali, le foglie sono, in effetti, \u00abfabbriche\u00bb che producono cibo. Tuttavia alcune piante, come la begonia, possono prosperare senza molta luce. Per ricavare umidit\u00e0, le piante usano in genere le loro radici per sondare il sottosuolo. Gli alberi pompano acqua all'interno dei canalicoli che corrono all'interno dei loro tronchi, e Attenborough osserva che un sicomoro pu\u00f2 farlo al ritmo di 450 litri all'ora - in totale silenzio. Troppe piogge possono intasare gli stomi di una foglia, e molte foglie sono dotate di \u00abgrondaie\u00bb appositamente progettate per impedirlo. Tuttavia, la minaccia principale per le foglie deriva dagli animali, e alcune piante sviluppano dei metodi di difesa estremi, come spine, camuffamento o veleno. Alcune possono muoversi rapidamente per scoraggiare i predatori: la mimosa pu\u00f2 piegare le foglie all'istante quando viene toccata, e la venere acchiappamosche cattura gli insetti chiudendo le foglie attorno alla preda quando il meccanismo di chiusura viene innescato. Un'altra pianta carnivora \u00e8 la \"Sarracenia\", che intrappola gli insetti quando cadono nelle sue foglie tubolari. Attenborough visita il Borneo per vedere la pianta carnivora pi\u00f9 grande di tutte, la \"Nepenthes rajah\", dotata di trappole che possono contenere fino a due litri d'acqua e nota per uccidere anche piccoli roditori.\n3. \u00abLa fioritura\u00bb (\"Flowering\").\nTrasmessa il 25 gennaio 1995, questa puntata \u00e8 dedicata ai modi in cui le piante si riproducono. Il polline e uno stigma sono i due componenti necessari per la fecondazione. La maggior parte delle piante possiede fiori dotati sia di polline che di stigmi e fa affidamento sugli animali per trasportare il polline sullo stigma di un'altra pianta. Per fare questo, attirano i loro corrieri con colori, profumo e nettare. Non sono soltanto gli uccelli ad aiutare le piante nell'impollinazione: anche alcuni mammiferi e rettili lo fanno. Tuttavia, sono soprattutto gli insetti ad essere reclutati per svolgere questo compito. Per garantire che il polline non venga sprecato nel caso venga trasportato sul fiore sbagliato, alcune specie di piante hanno sviluppato relazioni esclusive con i loro visitatori, come la genziana con le api legnaiole. Poich\u00e9 la produzione di polline pu\u00f2 essere particolarmente costosa in termini di calorie, alcune piante, come le orchidee, lo razionano per mezzo di pollinii e di piattaforme di atterraggio per gli insetti posizionate in punti strategici. Altre orchidee non offrono alcuna ricompensa per l'impollinazione, ma ingannano invece i loro ospiti imitando il loro aspetto e i loro odori, spingendo cos\u00ec i maschi ad \u00abaccoppiarsi\u00bb con loro (pseudocopulazione). Il metodo di fecondazione pi\u00f9 estremo \u00e8 quello della reclusione: una delle piante ad utilizzarlo \u00e8 il gigaro mangiamosche, che si trova spesso vicino alle colonie di gabbiani e imita l'aspetto e l'odore della carne in putrefazione. I mosconi della carne sono attratti da esso e vengono costretti a rimanere all'interno della pianta durante la notte prima di poter nuovamente uscire la mattina seguente, carichi di polline. Infine, Attenborough introduce la pi\u00f9 grande infiorescenza del mondo: quella dell'aro titano.\n4. \u00abLotta tra le piante\u00bb (\"The Social Struggle\").\nTrasmesso il 1\u00ba febbraio 1995, questo episodio esamina come le piante condividano armoniosamente tra loro gli stessi ambienti oppure competano per il predominio. Attenborough racconta la situazione andatasi creando in seguito alla grande tempesta che colp\u00ec la Gran Bretagna nel 1987. Nonostante le devastazioni, per alcune specie che erano rimaste latenti molti anni quella fu un'occasione da non perdere. Lo spazio lasciato vuoto dagli alberi sradicati venne presto riempito da altre piante che si muovono piuttosto rapidamente in cerca della luce. La quercia \u00e8 una delle piante pi\u00f9 robuste e longeve, e altre piante pi\u00f9 piccole nelle vicinanze devono fiorire prima che arrivi la primavera e la luce soprastante venga oscurata dalle sue foglie. Le foreste tropicali sono verdi tutto l'anno, quindi per raggiungere la sommit\u00e0 della volta una pianta rampicante deve usare la forza bruta: il rattan possiede uno degli steli pi\u00f9 lunghi del mondo vegetale. Come il suo nome suggerisce, il fico strangolatore \u00absoffoca\u00bb la pianta ospite crescendo attorno ad essa e privandola dell'acqua e della luce necessarie. Alcune specie possono approfittare di un albero caduto mettendo le radici sul suo tronco, ormai orizzontale, e ricavando nutrimento dal muschio circostante e dai funghi che crescono sulla corteccia morta. Il frassino di montagna (\"Eucalyptus regnans\") cresce fino a raggiungere un'altezza cos\u00ec grande che la sua rigenerazione diventa un problema non trascurabile. La pianta \u00e8 facilmente infiammabile, quindi la soluzione da essa adottata \u00e8 quella di rilasciare i semi durante un incendio boschivo e sacrificarsi. Per sopravvivere, questa specie fa di conseguenza affidamento sulla periodica quasi distruzione dell'ambiente in cui vive. Attenborough spiega che catastrofi come il fuoco e la siccit\u00e0, anche se in un primo momento danneggiano la vita selvatica, consentono infine ad \"habitat\" ormai vuoti di rinascere.\n5. \u00abVivere insieme\u00bb (\"Living Together\").\nTrasmessa l'8 febbraio 1995, la quinta puntata esplora le alleanze che si formano tra il regno animale e quello vegetale. Attenborough si immerge nella Grande Barriera Corallina australiana e mostra le differenze nell'alimentazione dei coralli, che di notte si nutrono di creature microscopiche mentre di giorno ricavano nutrimento dalle alghe. Alcune acacie sono protette dalle formiche, che difenderanno il loro rifugio da qualsiasi predatore. Oltre all'alloggio, le guardiane vengono premiate con nettare e, in alcune specie, proteine per le loro larve. I funghi si nutrono di piante, ma possono anche fornire nutrimento essenziale ai giovani alberelli (micorrize). L'associazione non viene mai interrotta durante la vita di un albero e un quarto degli zuccheri e degli amidi prodotti nelle sue foglie viene convogliato verso i \"partner\" fungini. I funghi che si nutrono di legno morto, invece, eliminano la parte legnosa centrale dei vecchi alberi, apportando loro dei vantaggi. Le orchidee beneficiano di associazioni simili. I licheni sono il prodotto di una relazione tra un fungo ed un organismo fotosintetico, generalmente un'alga. Crescono molto lentamente, e un cimitero \u00e8 il luogo perfetto per scoprire la loro esatta longevit\u00e0. Il vischio \u00e8 un emiparassita che ricava i liquidi di cui necessita da un albero ospite, mentre usa le sue proprie foglie per produrre cibo. I suoi semi vengono depositati su un altro albero dall'uccello del vischio, a seguito della digestione del frutto. Anche la cuscuta \u00e8 una pianta parassita, che in genere predilige le ortiche, e sugge il nutrimento attraverso periodici \u00abprelievi\u00bb dallo stelo della pianta ospite. La rafflesia non ha n\u00e9 stelo n\u00e9 foglie ed emerge dal suo ospite solamente per fiorire - e produrre il fiore singolo pi\u00f9 grande: fino a un metro di diametro.\n6. \u00abSopravvivere\u00bb (\"Surviving\").\nTrasmesso il 15 febbraio 1995, l'ultimo episodio esamina le piante che vivono in ambienti ostili. Attenborough visita l'isola di Ellesmere, a nord del circolo polare artico, per dimostrare che la vita si pu\u00f2 trovare anche in luoghi che a prima vista riterremmo incompatibili con essa. Alghe e licheni crescono all'interno delle rocce o sulla loro superficie, e durante l'estate, quando i ghiacci si sciolgono, fanno la loro comparsa i fiori. Tuttavia, essi devono rimanere vicino al terreno per restare alla larga dai venti gelidi. Sulle montagne della Tasmania, le piante conservano il calore crescendo in \u00abcuscini\u00bb che funzionano come pannelli solari, costituiti anche da un milione di singoli germogli raggruppati insieme. Altre, come la lobelia del monte Kenya, hanno le foglie ricoperte da una \u00abpelliccia\u00bb di folti peli. Il cactus saguaro del deserto di Sonora riesce a prosperare grazie alla sua capacit\u00e0 di trattenere grandi quantit\u00e0 d'acqua, che non pu\u00f2 andare persa attraverso le foglie, dato che ne \u00e8 privo. Molte piante del deserto traggono vantaggio da un ciclo vitale rapido, fiorendo rapidamente entro poche settimane dalle piogge. Al contrario, il monte Roraima \u00e8 uno dei luoghi pi\u00f9 umidi sulla Terra. \u00c8 un enorme altopiano di arenaria dai cui fianchi scendono alte cascate, e i nutrienti vengono continuamente lavati via: di conseguenza le piante devono adattare la loro dieta a questo ambiente se vogliono sopravvivere. Le immagini mostrano una \"Utricularia\" che invade una bromeliacea. Le piante che vivono nei laghi hanno altri problemi da affrontare: quelle che si sviluppano sulla superficie possono anche proliferare, cos\u00ec come dimostra in maniera eccellente la ninfea dell'Amazzonia. Attenborough conclude la serie con un appello per la conservazione delle specie vegetali.\nDVD e libro.\nLa serie \u00e8 disponibile in Regno Unito per le regioni 2 e 4 in un cofanetto di due DVD (BBCDVD1235, pubblicato il 1\u00ba settembre 2003), facente parte della serie \"The Life Collection\". Ogni episodio include filmati aggiuntivi, accessibili separatamente. I contenuti extra includono un'intervista promozionale sulla serie rilasciata da David Attenborough nel programma per bambini della BBC \"Blue Peter\" e una scenetta \u00abdietro le quinte\u00bb.\nIl libro di accompagnamento, \"The Private Life of Plants\" di David Attenborough (), \u00e8 stato pubblicato dalla BBC Books l'8 dicembre 1994."}
{"id": "3712417", "revid": "481349", "url": "https://it.wikipedia.org/wiki?curid=3712417", "title": "Safia Farkash", "text": ""}
{"id": "3712421", "revid": "767487", "url": "https://it.wikipedia.org/wiki?curid=3712421", "title": "Tangled Lives (film 1911 Olcott)", "text": "Tangled Lives \u00e8 un cortometraggio muto del 1911 diretto da Sidney Olcott. In quell'anno, la Kalem produsse anche un altro \"Tangled Lives\", quest'ultimo interpretato da Alice Joyce.\n\u00c8 l'esordio sullo schermo di Jack J. Clark, attore teatrale di Filadelfia, che sposa l'anno seguente la sua partner Gene Gauntier. Con questo film, Clark inizia una carriera cinematografica che durer\u00e0 fino al 1937.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi nel 1911."}
{"id": "3712429", "revid": "767487", "url": "https://it.wikipedia.org/wiki?curid=3712429", "title": "The Grit of the Girl Telegrapher", "text": "The Grit of the Girl Telegrapher \u00e8 un cortometraggio muto del 1912 diretto da J.P. McGowan che appare anche tra gli interpreti del film in un ruolo minore.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film usc\u00ec nelle sale cinematografiche degli Stati Uniti il 21 settembre 1912. Nel 1914, ne venne curata una riedizione."}
{"id": "3712432", "revid": "1428919", "url": "https://it.wikipedia.org/wiki?curid=3712432", "title": "Johann Christian Kr\u00fcger", "text": "Studi\u00f2 teologia a Halle, ma nel 1742 abbandon\u00f2 gli studi, optando per una carriera letteraria drammatica di stampo illuministico.\nLa sua produzione fu infatti basata su drammi contro l'ignoranza ed il fanatismo. Mor\u00ec prematuramente ad Amburgo."}
{"id": "3712436", "revid": "767487", "url": "https://it.wikipedia.org/wiki?curid=3712436", "title": "The Honorary Title", "text": "The Honorary Title \u00e8 stata una band Indie rock di Brooklyn. La band incise il suo primo EP \"The Honorary Title\" nel 2003 e il primo album nel 2004, Anything Else But the Truth, che \u00e8 stato poi riproposto con l'aggiunta di cinque canzoni aggiuntive e due video.\nBiografia.\nLa band, fondata nel 2003, all'inizio era composta di due soli elementi: Jarrod Gorbel, voce e testi, e Aaron Kamstra, polistrumentista. Dopo l'uscita dell'album di debutto, si aggiungono Adam Boyd e Jonathan Wiley, ex componenti della band The Format.Segu\u00ec un tour, dopo il quale fu lanciato l'album \"Scream and Light Up The Sky\", nel 2007. L'anno successivo, Aaron Kamstra lascia la band, seguito da Jonathan Wiley, che si unisce al tour di Adam Green . In una successiva intervista all'Absolutepunk.net, Gobel dichiara: \" Aaron ed io abbiamo sempre avuto idee differenti, circa la strada da seguire musicalmente, personalmente, artisticamente blah blah blah. Passavamo molto pi\u00f9 tempo a discutere che non a creare musica. Gli auguro tutta la fortuna possibile. Jon \u00e8 in tour con Adam Green. Non ci sono rancori, anzi ci mancheranno: sono entrambi dei fantastici musicisti \".\nNel 2009, Gorbel incide un EP da solista, \"Ten Years Older\". In un'intervista dichiara:\"Si pu\u00f2 considerare un tentativo da solista, ma...Gli Honorary Title sono finiti. \" Dichiara, inoltre, di stare lavorando ad un album da solista. Il 29 ottobre 2009, Gorbel annuncia il loro ultimo concerto, tenutosi il giorno successivo."}
{"id": "3712442", "revid": "1516566", "url": "https://it.wikipedia.org/wiki?curid=3712442", "title": "ORP Piorun", "text": "La marina militare polacca ha avuto nel corso della sua storia due unit\u00e0 navali con il nome di ORP \"Piorun\" (\"fulmine\" in lingua polacca):"}
{"id": "3712444", "revid": "37401", "url": "https://it.wikipedia.org/wiki?curid=3712444", "title": "Diyala", "text": "La Diyala (anticamente Turul; curdo: Sirwan, \u0633\u064a\u0631\u0648\u0627\u0646, arabo:\u0646\u0647\u0631 \u062f\u064a\u0627\u0644\u0649, persiano: \u0633\u06cc\u0631\u0648\u0627\u0646 \u062f\u06cc\u0627\u0644\u0647) \u00e8 un fiume che nasce nei pressi di Sanandaj, nei Monti Zagros in Iran, e attraversa l'Iraq orientale e occidentale scorrendo per 445 km. \u00c8 uno degli affluenti del Tigri.\nPoco prima dell'arrivo del fiume nella piana mesopotamica si trovano le Diga di Muqdadiya e quella di Hemrin. Inoltre nella parte del fiume che scorre in Iraq \u00e8 presente la Diga di Darbandikhan."}
{"id": "3712446", "revid": "256896", "url": "https://it.wikipedia.org/wiki?curid=3712446", "title": "\u00c9cole des langues orientales", "text": ""}
{"id": "3712450", "revid": "287204", "url": "https://it.wikipedia.org/wiki?curid=3712450", "title": "Ronald Allen", "text": ""}
{"id": "3712452", "revid": "56620", "url": "https://it.wikipedia.org/wiki?curid=3712452", "title": "Paul Wilhelm Anton Kr\u00fcger", "text": "Biografia.\nDapprima magistrato, consegu\u00ec il dottorato nel 1864 e fu assunto da Theodor Mommsen come collaboratore all'edizione critica del \"Digesto\".\nKr\u00fcger fu poi professore in svariate universit\u00e0 tedesche, tra cui Bonn. Fu tra i pi\u00f9 grandi studiosi della scienza romanistica tedesca.\nAltre opere.\n\"Geschilte der Quellen und Litteratur des r\u00f6mischen Rechts\" (1888)"}
{"id": "3712455", "revid": "838137", "url": "https://it.wikipedia.org/wiki?curid=3712455", "title": "HMS Zealous", "text": "La Royal Navy britannica ha avuto nel corso della sua storia quattro unit\u00e0 navali con il nome di HMS \"Zealous\":"}
{"id": "3712457", "revid": "729019", "url": "https://it.wikipedia.org/wiki?curid=3712457", "title": "Little Bit", "text": "Little Bit \u00e8 il singolo che anticipa l'album \"Youth Novel\" della cantante Lykke Li. Prodotto da Bj\u00f6rn Yttling dei Peter Bjorn and John e co-prodotto da Lasse M\u00e5rt\u00e9n, il singolo \u00e8 stato pubblicato in Svezia il 24 settembre 2007."}
{"id": "3712462", "revid": "125939714", "url": "https://it.wikipedia.org/wiki?curid=3712462", "title": "Rapha\u00ebl Nuzzolo", "text": "Biografia.\nNuzzolo \u00e8 nato nel Canton Berna da genitori irpini originari di Pietradefusi."}
{"id": "3712470", "revid": "307923", "url": "https://it.wikipedia.org/wiki?curid=3712470", "title": "USS Juneau", "text": "La United States Navy ha avuto nel corso della sua storia tre unit\u00e0 navali con il nome di USS \"Juneau\":"}
{"id": "3712472", "revid": "1428919", "url": "https://it.wikipedia.org/wiki?curid=3712472", "title": "Andreas Kr\u00fcger", "text": "Lavor\u00f2 con Georg Wenzeslaus von Knobelsdorff a Potsdam e a Berlino. Ader\u00ec al movimento classicista, ma se ne allontan\u00f2 nella costruzione del \"Niederl\u00e4ndisches Palais\" a Berlino."}
{"id": "3712478", "revid": "83531", "url": "https://it.wikipedia.org/wiki?curid=3712478", "title": "Gesang der J\u00fcnglinge im Feuerofen", "text": "Gesang der J\u00fcnglinge im Feuerofen (letteralmente \"canto dei [tre] fanciulli nella fornace ardente\") \u00e8 una celebre composizione di musica elettroacustica scritta dal compositore d'avanguardia tedesco Karlheinz Stockhausen. L'opera, che rielabora il tema biblico della fornace ardente dal del Libro di Daniele, venne realizzata nel periodo 1955\u201356 nello studio Westdeutscher Rundfunk di Colonia ed \u00e8 l'opera numero 8 nel catalogo del compositore. Le parti vocali furono affidate al dodicenne Josef Protschka che diventer\u00e0 un tenore piuttosto famoso.\nL'opera, generalmente descritta come \"il primo capolavoro della musica elettronica\" e \"un'opera vera e propria, nel senso pi\u00f9 enfatico del termine\", \u00e8 significativa per il suo integrare e miscelare insieme suoni elettronici e voce umana per mezzo di risonanza e altezza cos\u00ec creando dei fonemi elettronici liberi dalle limitazioni legate alle figure degli strumentisti. In questo modo, per la prima volta furono riuniti con successo i due mondi opposti della tedesca \"Elektronische Musik\", fatta di suoni esclusivamente elettronici, e della \"musique concr\u00e8te\" francese, che trasforma in musica la registrazione di eventi acustici casuali o predeterminati. \"Gesang der J\u00fcnglinge\" \u00e8 celebre anche per il suo precoce uso della spazialit\u00e0, l'opera era originariamente stata pensata per cinque canali audio, in seguito ridotti a soli quattro canali (prima mono e poi stereo per la pubblicazione commerciale) per coinvolgere l'ascoltatore in un'esperienza sonora di carattere totale. Durante la composizione di \"Gesang der J\u00fcnglinge\", Stockhausen tent\u00f2 di espandere quanto fatto nei precedenti lavori di Anton Webern, e compose l'opera come un lavoro di serialismo totale, con la serializzazione di altezza, durata, dinamica sonora e timbro di ogni suono elettronico e vocale.\nOrigine e storia.\nNell'autunno del 1954, Stockhausen concep\u00ec l'idea di una composizione in forma di messa per suoni elettronici e voce. Secondo quanto affermato dal suo biografo ufficiale, Stockhausen considerava questa messa come un'opera sacra, scritta con profonda convinzione, e chiese al suo mentore, il direttore del WDR Electronic Studio Herbert Eimert, di scrivere una lettera alla diocesi dell'arcivescovado di Colonia per chiedere il permesso di eseguirla nella cattedrale della citt\u00e0. Stockhausen rest\u00f2 amaramente deluso quando la richiesta venne respinta con la motivazione che nella chiesa non si sarebbero potuti installare gli altoparlanti.\nStruttura e forma.\nNella composizione sono presenti tre elementi di base: la registrazione vocale trattata del ragazzino soprano, le formule matematiche generate elettronicamente trasposte in suono, e le pulsazioni generate elettronicamente. Ognuno di questi elementi pu\u00f2 essere impiegato lungo una scala che va dal relativamente semplice a strutture di complessit\u00e0 estrema, strutturate in maniera statistica. Queste ultime compaiono per la prima volta nella musica elettronica di Stockhausen proprio in \"Gesang der J\u00fcnglinge\", e traggono la loro origine dagli studi fatti da Stockhausen tra 1954 e il 1956 con Werner Meyer-Eppler alla Universit\u00e0 di Bonn."}
{"id": "3712479", "revid": "307923", "url": "https://it.wikipedia.org/wiki?curid=3712479", "title": "USS Atlanta", "text": "La United States Navy ha avuto nel corso della sua storia cinque unit\u00e0 navali con il nome di USS \"Atlanta\":"}
{"id": "3712480", "revid": "599013", "url": "https://it.wikipedia.org/wiki?curid=3712480", "title": "Dinastia H\u1ed3ng B\u00e0ng", "text": "La dinastia H\u1ed3ng B\u00e0ng (in cinese: \u9e3f \u5e9e, \"Hong Pang\"), nota anche come dinastia L\u1ea1c, \u00e8 stata la prima dinastia che si suppone abbia governato in Vietnam (allora conosciuto come V\u0103n Lang) per oltre 2.000 anni, fino al III secolo a.C. Le notizie riguardo agli albori di questa dinastia sono frammentarie e incomplete e secondo i racconti il fondatore fu H\u00f9ng V\u01b0\u01a1ng. Le informazioni riguardanti questo periodo provengono per lo pi\u00f9 da racconti leggendari mentre quelle verificabili a livello storico sono poche e provenienti per lo pi\u00f9 dai ritrovamenti archeologici.\nStoria.\nIl Vietnam, un paese situato lungo la costa orientale del continente Sud-Est asiatico, ha avuto una storia lunga e turbolenta. Circa 5.000 anni fa, nel nord del Vietnam scorrevano diversi fiumi. Durante l'et\u00e0 del bronzo, i popoli conosciuti pi\u00f9 antichi erano stanziati in particolare lungo i fiumi Hong e M\u00e3.\nLe leggende.\nSecondo la leggenda, H\u00f9ng V\u01b0\u01a1ng, considerato un eroe nella cultura vietnamita, era figlio del dragone Lac Long Quan, che arriv\u00f2 nella zona del delta del fiume Rosso dal mare, e dello spirito immortale Au Co. Egli fu dal padre dichiarato \"re\" e prese il titolo H\u00f9ng V\u01b0\u01a1ng, creando la prima dinastia vietnamita conosciuta con il suo nuovo nome e governando su un regno che si estendeva dal mare ad est, al lago Dong Dinh a nord, al regno di Ba Thuc ad ovest, fino al regno del Champa a sud.\nTra le altre cose, gli viene accreditato l'insegnamento al suo popolo della coltivazione del riso. Egli \u00e8 considerato il primo re del Vietnam (2897 a.C. secondo la leggenda) e il padre fondatore del paese. H\u00f9ng V\u01b0\u01a1ng chiam\u00f2 il suo regno \"V\u0103n Lang\" (locuzione che oggi significa \"Vietnam\"), con capitale a Phong Ch\u00e2u (Vi\u1ec7t Tr\u00ec, provincia di Phu Tho) situata nel punto d'incontro di tre fiumi, nella zona del delta del Fiume Rosso. Secondo i racconti, il regno era molto grande e comprendeva l'area occupata dai Bach Viet, un popolo non cinese che era stanziata sul Fiume Azzurro. I sovrani della dinastia divisero il regno in distretti (\"bo\") amministrati da una serie di governatori locali (\"lac hau\"), capi militari (\"lac tuong\") e vice governatori (\"bo chinh\").\nIl trono pass\u00f2 agli eredi maschi di H\u00f9ng V\u01b0\u01a1ng che continuarono nel tempo la dinastia H\u00f9ng. I sovrani della dinastia H\u00f9ng combatterono numerose guerre nel tardo periodo della dinastia. Alla fine, nel III secolo a.C., la dinastia si ferm\u00f2 dopo 18 linee di discendenza all'avvento del capo militare An D\u01b0\u01a1ng V\u01b0\u01a1ng, sovrano del vicino regno di Th\u1ee5c, che conquist\u00f2 V\u0103n Lang e diede il via alla dinastia Th\u1ee5c, assoggettata poi dai cinesi.\nResoconti archeologici e considerazioni storiche.\nTralasciando gli aspetti leggendari, la effettiva esistenza del regno di H\u00f9ng V\u01b0\u01a1ng e della sua discendenza \u00e8 ancora oggetto di dibattito. Se la millenaria durata del regno lascia supporre che le informazioni giunteci nel tempo siano frutto principalmente di racconti leggendari, i ritrovamenti archeologici nel XX secolo hanno portato diverse conferme afferenti alle leggende. Tra i pi\u00f9 importanti ritrovamenti vi sono quelli dell'et\u00e0 della pietra di Hoa Binh e Bac Son, nel nord del Vietnam, e quelli dell'et\u00e0 del bronzo di Don Song, nell'attuale provincia di Thanh Hoa.\nQuest'ultimo ritrovamento in particolare ha fatto associare dagli studiosi la dinastia H\u1ed3ng B\u00e0ng alla cultura di Don Song (o cultura dongsoniana), una civilt\u00e0 caratterizzata dalla profonda conoscenza della risicoltura che costru\u00ec un vasto sistema di canalizzazione per la coltivazione del riso. Questi campi irrigati vennero chiamati \"L\u1ea1c\", che \u00e8 il nome pi\u00f9 antico conosciuto del Vietnam.\nAltri ritrovamenti, avvenuti dagli anni sessanta agli anni ottanta (Tan Van, provincia di Lang Son; Nui Do, Thanh H\u00f3a; Quynh Van, Nghe An; Phung Nguyen, Phu Tho) hanno ulteriormente confermato il fatto che le zone costiere dell'attuale Vietnam erano state abitate da popolazioni stanziali gi\u00e0 da diversi millenni prima di Cristo. Le principali caratteristiche di questa cultura austro-asiatica, oltre all'ampia conoscenza dei sistemi di risicoltura, erano una tipologia di societ\u00e0 di tipo matriarcale, il culto degli antenati e una visione cosmologica basata sulle montagne e sul mare, i due principali ambienti naturali della striscia costiera del Vietnam.\nSovrani della dinastia H\u1ed3ng B\u00e0ng.\nSono stati registrati 18 regni della dinastia H\u1ed3ng B\u00e0ng. Ad ogni regno corrisponde un titolo e per ogni titolo possono aver regnato pi\u00f9 sovrani dei quali, per\u00f2, solo il primo \u00e8 stato registrato."}
{"id": "3712482", "revid": "599013", "url": "https://it.wikipedia.org/wiki?curid=3712482", "title": "Dinastia Hong Bang", "text": ""}
{"id": "3712483", "revid": "46931", "url": "https://it.wikipedia.org/wiki?curid=3712483", "title": "Hong Bang", "text": ""}
{"id": "3712484", "revid": "124123", "url": "https://it.wikipedia.org/wiki?curid=3712484", "title": "Johann Heinrich Louis Kr\u00fcger", "text": "Fu direttore dell'Istituto geodetico prussiano dal 1917 e scrisse vari libri sulla geodesia, operativa e teorica.\nNel 1912 ha presentato il suo \"Konforme Abbildung des Erdellipsoids in der Ebene\", una delle opere che hanno permesso lo sviluppo in cartografia nel 1923 del Sistema di coordinate Gauss\u2013Kr\u00fcger."}
{"id": "3712486", "revid": "46931", "url": "https://it.wikipedia.org/wiki?curid=3712486", "title": "H\u1ed3ng B\u00e0ng", "text": ""}
{"id": "3712490", "revid": "536103", "url": "https://it.wikipedia.org/wiki?curid=3712490", "title": "Cadimarco", "text": ""}
{"id": "3712492", "revid": "1543377", "url": "https://it.wikipedia.org/wiki?curid=3712492", "title": "Suave (Kiss Me)", "text": "Suave (Kiss Me) e un singolo della cantautrice Nayer con lo svedese-congolese cantautore Mohombi e con il rapper Pitbull. Il singolo, pubblicato il 2 agosto 2011 dalla Mr. 305 e 2101 Records (Universal Music) e prodotto da RedOne, interpola elementi di \"Suavemente\", una canzone del 1998 di Elvis Crespo. \"Suave\" \u00e8 stato pubblicato dopo l'incredibile successo di \"Give Me Everything\", un singolo di Pitbull, dove Nayer ha partecipato insieme con Ne-Yo.\nIl video.\nIl video musicale ufficiale \u00e8 stato caricato sul canale ufficiale di Pitbull su YouTube il 25 ottobre 2011. Nel video sono presenti Nayer in abito nero e in alcuni tratti bianco, Mohombi con un cappello nero, e Pitbull con il completo di giacca e cravatta bianchi. Il video \u00e8 stato girato principalmente in una spiaggia. Nella parte finale del video sono presenti scene girate in una grotta, con Nayer che balla con Mohombi, mentre Pitbull rimane nella spiaggia danzando con una ragazza. Il video dispone anche di alcune scene in bianco e nero."}
{"id": "3712493", "revid": "1543377", "url": "https://it.wikipedia.org/wiki?curid=3712493", "title": "Claude Marreau", "text": "Biografia.\nClaude Marreau aveva come copilota, il fratello Bernard, pionieri dei rally raid africani, insieme erano conosciuti come i \"fratelli Marreau\", tanto da genereare a volte confusione su quale dei due fosse il pilota e quale il navigatore."}
{"id": "3712495", "revid": "680492", "url": "https://it.wikipedia.org/wiki?curid=3712495", "title": "Alias Design", "text": ""}
{"id": "3712496", "revid": "768068", "url": "https://it.wikipedia.org/wiki?curid=3712496", "title": "Jean-Nicolas Geoffroy", "text": "Biografia.\nNon si conosce nulla della sua vita prima del 1690; probabilmente fu allievo di Nicolas Leb\u00e8gue ed ebbe l'incarico di organista titolare della chiesa di Saint-Nicolas-du-Chardonnet a Parigi. Era considerato un esperto nella costruzione di organi. Ad un certo punto della sua vita si stabil\u00ec a Perpignano dove suon\u00f2 l'organo della cattedrale di San Giovanni Battista.\nLa musica di Geoffroy per clavicembalo \u00e8, assieme all'opera di Fran\u00e7ois Couperin e di Jean-Fran\u00e7ois Dandrieu, uno dei contributi pi\u00f9 importanti alla musica clavicembalistica francese del periodo barocco. Una collezione delle sue opere sopravvive in manoscritto. Contiene 255 composizioni ed \u00e8 unica per la musica europea della seconda met\u00e0 del XVII secolo, perch\u00e9 le composizioni abbracciano sistematicamente tutti i modi maggiori e minori. Inoltre restano di Geoffroy alcune Messe e musica da camera."}
{"id": "3712497", "revid": "767487", "url": "https://it.wikipedia.org/wiki?curid=3712497", "title": "Karole Armitage", "text": "Inizi\u00f2 a studiare danza classica all'et\u00e0 di quattro anni sia negli Stati Uniti d'America che in Gran Bretagna per poi approdare da professionista nel 1973 al Ballet du Grand Th\u00e9\u00e2tre de Gen\u00e8ve in Svizzera dove, sotto la guida di George Balanchine, port\u00f2 in scena sue numerose coreografie nel corso dei suoi tre anni di permanenza. Nel 1976 passa alla compagnia di danza di Merce Cunningham, dove rester\u00e0 per cinque anni.\nLe lezioni dei maestri saranno poi miscelate in una particolare visione della danza, divisa tra il classicismo delle forme e la modernit\u00e0 delle discipline ballettistiche e musicali ad essa mescolate. Tali contrasti le valsero il soprannome di \"punk ballerina\".\nNel 1981 compone il famoso \"Drastic Classicism\" e l'anno seguente fonda una propria compagnia con sede a New York, chiamata \"Armitage Gone! Dance\", tuttora operante.\nGli anni novanta la vedono coinvolta come coreografa per alcuni videoclip musicali, come \"Vogue\" di Madonna e per alcune compagnie di ballo internazionali. Per due anni, dal 1996 al 1998, ha diretto il MaggioDanza di Firenze. Nel 2004 viene nominata presidente della Biennale di Danza di Venezia."}
{"id": "3712507", "revid": "124584156", "url": "https://it.wikipedia.org/wiki?curid=3712507", "title": "Castello di Lanciano", "text": "Il Castello di Lanciano si trova nel comune di Castelraimondo nella provincia di Macerata, Marche.\nStoria e descrizione.\nSorge a ridosso della riva sinistra del fiume Potenza in una posizione strategica. Gi\u00e0 nel XIII secolo si hanno documenti di un mulino nella zona. Fu la famiglia nobiliare dei Varano ad essere stata la prima artefice riconosciuta della sua edificazione con Giovanni Varano detto lo Spaccaferro attorno al 1381 che, in una area strategicamente importante trovandosi nei pressi del transito delle strade per Pioraco, Matelica e la capitale Camerino, a difesa del confine Nord-orientale della signoria camerte lo eresse con possenti mura, con torri e con canalizzazioni d'acqua; in particolare eresse la linea difensiva dell'\"Intagliata\". Si tratta di un lungo fosso che rendeva ancor pi\u00f9 difficoltoso il transito agli aggressori anche attraverso il riempimento con sterpaglie e alberi procedimento che diede il nome all'opera: lungo questo asse si trovavano altre opere fortilizie come \u201cTorre Beregna\u201d, \u201cTorre del Parco\u201d fino a \u201cTorre porta di ferro\u201d presso il castello di Pioraco.\nGiulio Cesare Varano fece dono del castello alla moglie Giovanna, figlia di Sigismondo Malatesta da Rimini, la quale apport\u00f2 imponenti restauri per trasformarlo in un maniero di gusto rinascimentale attorno al 1489. A ricordare del presente restauro vi \u00e8 una lapide fatta fare da Giovanni Maria Varano alla madre Giovanna inserita nel loggiato del castello. \nDopo la dissoluzione della signoria di Camerino e della conseguente caduta dei Varano siamo a conoscenza anche dei successivi proprietari che risultano fino al 1621 la famiglia Voglia, fino al 1680 i Rosa, fino al 1754 dei Rossetti ed infine dei Bandini che lo acquistarono da papa Benedetto XIV.\nFu proprio Alessandro Bandini che apport\u00f2 le modifiche pi\u00f9 imponenti che ci consegnano il castello cos\u00ec come lo vediamo oggi. Il restauro seguito dall'architetto camerte Giovanni Antinori trasform\u00f2 il castello nelle forme che oggi possiamo vedere. I marchesi Bandini, avendo in propriet\u00e0 anche i territori dove si trovava l'antica importante citt\u00e0 romana di Urbs Salvia, trafugarono dagli scavi preziose statue che oggi possiamo trovare ad ornare le sale della villa, tra cui la pi\u00f9 bella risulta essere il \"Salone delle feste\", ma anche la \"Sala cinese\" ed altri importanti luoghi. L'interno della villa conserva ancora oggi questi ricchi addobbi, numerosi ricchi dipinti, smaglianti arredi tipici del periodo di fine XVIII secolo conservato tutto ancora in ottimo stato.\nInfine il castello immerso nelle alte colline che uniscono l'abitato di Castelraimondo alla citt\u00e0 di Camerino non presenta all'esterno come in altre dimore di questo tipo un giardino, ma un esteso parco fatto di secolari alberi attraversato da sentieri e canali d\u2019acqua dando una forte suggestione di amenit\u00e0 a chi lo attraversa.\nIl castello oggi.\nTrovandosi ad essere l'ultima della dinastia, divenuta Giustiniani Bandini, Maria Sofia moglie del noto diplomatico Manfredi Gravina di Ramacca, don\u00f2 alla sua morte, 1977, il complesso artistico alla diocesi locale. La diocesi dopo il terremoto del 1997 effettu\u00f2 dei restauri e nel settembre del 2005 riapre il castello alle visite con annesso il museo \"Maria Sofia Giustiniani Bandini\".\nIl museo \u00e8 ora parte della rete dei \"Musei Civici e Diocesani\" che sono una sorta di museo diffuso situato nei vicini comuni di Visso con il Museo civico diocesano di Visso, Camerino con il \"Museo Diocesano \u201cGiacomo Boccanera\u201d e la \"Pinacoteca e Museo Civico di Camerino\" nel convento di San Domenico e infine il \"Museo Maria Sofia Giustiniani Bandini\" collocato all'interno del \"Castello di Lanciano\" nel comune di Castelraimondo.\nIn seguito al terremoto del Centro Italia del 2016 il Museo Giustiniani Bandini - Castello di Lanciano \u00e8 chiuso a tempo indeterminato, a causa di lesioni alla struttura.\nCuriosit\u00e0.\nSi narra che Isabella d'Este, nota per il suo gusto, in visita nel 1494 nella signoria dei Varano rimase molto colpita dal castello dei Varano."}
{"id": "3712523", "revid": "110157", "url": "https://it.wikipedia.org/wiki?curid=3712523", "title": "I'm Good, I'm Gone", "text": "I'm Good, I'm Gone \u00e8 un singolo estratto dall'album \"Youth Novels\" della cantante Lykke Li. Prodotto da Bj\u00f6rn Yttling dei Peter Bjorn and John e co-prodotto da Lasse M\u00e5rt\u00e9n, il singolo \u00e8 stato pubblicato in Svezia il 14 gennaio 2008. \"Rolling Stone\" posiziona \"I'm Good, I'm Gone\" al ventiquattresimo posto nella classifica dei migliori singoli del 2008."}
{"id": "3712527", "revid": "158286", "url": "https://it.wikipedia.org/wiki?curid=3712527", "title": "Premio Th\u00e9ophraste Renaudot", "text": ""}
{"id": "3712531", "revid": "834", "url": "https://it.wikipedia.org/wiki?curid=3712531", "title": "Conspirata (romanzo)", "text": ""}
{"id": "3712534", "revid": "120187853", "url": "https://it.wikipedia.org/wiki?curid=3712534", "title": "Cattedrale di Senlis", "text": "L'ex cattedrale di Nostra Signora (in francese: \"Cath\u00e9drale Notre-Dame\") \u00e8 la chiesa principale di Senlis. \u00c8 una delle pi\u00f9 antiche di Francia ed \u00e8 stata sede dell'antica diocesi di Senlis fino a quando col concordato del 1801, fu annessa alla diocesi di Beauvais.\nStoria.\nLa cattedrale fu edificata a partire dal 1151 o 1153, sul luogo di santuari pi\u00f9 antichi, per volere del vescovo Pierre. Data la presenza continua dei re di Francia (il castello di Senlis era una delle loro dimore), i vescovi divennero ardui sostenitori della costruzione dell'edificio. Gran parte dei finanziamenti, infatti, non furono reali, ma proventi della piccola diocesi; ci\u00f2 spiega le \"contenute\" dimensioni della chiesa.\nLa costruzione inizi\u00f2 contemporaneamente alle due estremit\u00e0 dell'edificio, dalla facciata (ovest) e dal coro (est). Nel 1160 il portale centrale della facciata era gi\u00e0 compiuto. Nel 1167 la chiesa possedeva gi\u00e0 il suo coro e la sua facciata, e nel 1175 la navata venne raccordata al coro. Nel 1180 venne dotata di volta e quasi terminata, salvo il transetto. Fu consacrata il 16 giugno 1191 dall'arcivescovo di Reims Guillaume aux Blanches Mains.\nNel XIII secolo venne fortemente modificata, con l'aggiunta del transetto, che interruppe la prospettiva interna e lasci\u00f2 la navata pi\u00f9 corta del coro. Verso il 1240 venne alzata la torre sud di due piani e munita della fl\u00e8che gotica.\nAlla fine del XIV secolo venne aggiunta la sala capitolare e attorno al 1465 la cappella del Balivo.\nNel 1504, un fulmine colp\u00ec il tetto e l'incendio che ne scatur\u00ec distrusse le travature col conseguente crollo delle volte della navata centrale ad eccezione della prima campata. La ricostruzione fu immediata, grazie alla donazioni reali di Luigi XII e Francesco I e i lavori iniziarono nel 1506 e furono portati a termine nel 1515. Vennero rifatte le volte della navata, alzandole di 6 metri, e doppiate le navate laterali. Nel 1520 si approfitt\u00f2 per dotare il transetto di due facciate in stile gotico fiammeggiante. I portali vennero eseguiti da Martin Chambiges e suo figlio Pierre, quello sud venne terminato nel 1538, e quello nord nel 1560. Le cappelle orientali sono della stessa epoca.\nNel 1671 venne edificata, sulle mura gallo-romane, la cappella del Sacro Cuore, e nel 1777 furono eseguite le decorazioni neoclassiche.\nCon la Rivoluzione francese sparirono gli arredi e vennero distrutte le teste delle statue-colonne del portale principale, poi rifatte nel XIX secolo.\nNel 1963 terminarono i lavori di restauro dell'interno, e nel 1993 quelli della torre sud."}
{"id": "3712540", "revid": "92723", "url": "https://it.wikipedia.org/wiki?curid=3712540", "title": "Nicolas Antoine Leb\u00e8gue", "text": ""}
{"id": "3712541", "revid": "1305772", "url": "https://it.wikipedia.org/wiki?curid=3712541", "title": "Lustrum", "text": ""}
{"id": "3712543", "revid": "1543377", "url": "https://it.wikipedia.org/wiki?curid=3712543", "title": "BMW F800 GS", "text": "La BMW F 800 GS \u00e8 una motocicletta prodotta dalla casa motociclistica tedesca BMW Motorrad dal 2008, che si va a inserire nel segmento delle enduro stradali.\nIl contesto.\nSpinta da un motore di 800 cm\u00b3 che eroga 85 CV, viene percepita come sorella minore della R1200 GS, anche se vi si distingue per una concezione totalmente diversa sia del motore (bicilindrico in linea in questo caso, motore boxer nella R1200) che della trasmissione (a catena, mentre \u00e8 cardanica nella R1200).\nLa sua destinazione \u00e8 quella di un uso pi\u00f9 versatile, trattandosi di moto adatta anche al fuoristrada grazie alla sua ruota anteriore a raggi da 21\". Il motore, prodotto dall'azienda austriaca Rotax, \u00e8 lo stesso degli altri modelli delle serie F800, anche se l'inclinazione varia dai 30\u00b0 delle sorelle ai suoi 8,3\u00b0.\nTra l'altro lo stesso motore, in versione depotenziata, \u00e8 stato installato anche sulla versioni pi\u00f9 recenti della F650 GS e della BMW F700 GS che rispetto alla 800 risultano pi\u00f9 improntate a un uso prettamente stradale, con ruota anteriore da 19\".\nNel 2013 ha avuto luogo un restyling; questo consisteva in piccoli aggiornamenti estetici, tra cui una griglia del radiatore modificata. Ne \u00e8 stata realizzata anche la versione Adventure, pi\u00f9 accessoriata rispetto al modello base. Implementava borse laterali portaoggetti, navigatore satellitare e paramotore.\nColorazioni.\nLa F 800 GS esordisce sul mercato nel 2008 in due colorazioni, nero e giallo e nero e antracite. Nel 2010 le colorazioni sono invece arancione e nero e bianco e nero ed \u00e8 presente la versione \"30th anniversary\" che, sulla base del modello bianco/nero, aggiunge degli adesivi rosso nero e blu, con la scritta \"30th\" mentre la sella \u00e8 rossa con la scritta \"GS\" in rilievo.\nNel 2011 l'offerta si arricchisce di 2 nuove colorazioni: \"Triple Black\" (totalmente nera con telaio grigio) e \"Trophy\" che presenta una colorazione bianca e blu."}
{"id": "3712547", "revid": "84184", "url": "https://it.wikipedia.org/wiki?curid=3712547", "title": "Ruggi d'Aragona", "text": ""}
{"id": "3712550", "revid": "122830110", "url": "https://it.wikipedia.org/wiki?curid=3712550", "title": "Ulrica Luisa di Solms-Braunfels", "text": "Biografia.\nEra figlia del principe Federico Guglielmo di Solms-Braunfels (1696\u20131761), e della sua seconda moglie Sofia Maddalena (1701\u20131744), figlia del conte Ottone di Solms-Laubach.\nSpos\u00f2 ad Hungen, il 10 ottobre 1746, il langravio Federico IV d'Assia-Homburg (1724\u20131751). Poco dopo il matrimonio le truppe dell'Assia-Darmstadt invasero il langraviato, impadronendosi del territorio, della citt\u00e0 di Homburg e del suo stesso castello.\nDopo la morte del marito, assunse con il consenso imperiale, il titolo di reggente per conto del figlio, all'epoca di tre anni; dal 1766 divise la carica con il langravio Luigi VIII d'Assia-Darmstadt. Garant\u00ec al figlio un'eccellente educazione, e riusc\u00ec a preservare la sovranit\u00e0 dell'Assia-Homburg, concludendo a tal scopo il matrimonio tra suo figlio e la primogenita di Luigi IX d'Assia-Darmstadt."}
{"id": "3712552", "revid": "316629", "url": "https://it.wikipedia.org/wiki?curid=3712552", "title": "Piccolo Corvo", "text": "Capo dell'importante sottogruppo dei Mdewakanton, nel 1851 ebbe un importante ruolo nella negoziazione di alcuni trattati tra la trib\u00f9 e il governo degli Stati Uniti per ottenere denaro, beni e alcuni diritti in cambio della cessione ai coloni bianchi di loro territori nel Minnesota. In seguito al mancato rispetto dei trattati da parte dei bianchi, guid\u00f2 la sua trib\u00f9 in battaglia contro l'esercito degli Stati Uniti durante il conflitto noto appunto come Guerra di Piccolo Corvo (1862). Il suo nome significava in realt\u00e0 \"Il suo popolo rosso\", ma egli fu conosciuto dai bianchi come \"Piccolo Corvo\", a seguito di un'errata traduzione del nome del padre, \"\u010chet\u00e1\u014b Wakh\u00fawa M\u00e1ni\", ossia \"Falco che caccia camminando\".\nBiografia.\nPiccolo Corvo nacque nel 1818 nell'accampamento Dakota di Kaposia, vicino all'odierna citt\u00e0 di St. Paul. Suo padre, gi\u00e0 capo trib\u00f9, mor\u00ec nel 1846 sparandosi accidentalmente un colpo di arma da fuoco. La leadership della trib\u00f9 venne contesa tra Piccolo Corvo e suo fratello in uno scontro a fuoco, che vide Piccolo Corvo subire una profonda ferita al polso. Comunque, nel 1849 Piccolo Corvo fu in grado di prendere il comando dei Dakota.\nNel 1851, gli Stati Uniti firmarono con i Dakota i trattati di Traverse des Sioux e Mendota. Il secondo di questi trattati, che prevedeva lo spostamento degli insediamenti dei nativi lungo il corso del fiume Minnesota, fu firmato da Piccolo Corvo in persona. Gli Stati Uniti cancellarono poi l'articolo 3 del trattato, obbligando i Dakota a una nuova trattativa: il risultato finale fu che gli indiani poterono accamparsi solo su una sponda del fiume.\nPiccolo Corv\u00f2 mostr\u00f2 una certa apertura verso i costumi dei bianchi: fece visita al Presidente James Buchanan a Washington, D.C., indossava giacca e pantaloni, si leg\u00f2 alla Chiesa Episcopale e si dedic\u00f2 alla coltivazione (pratica in precedenza mai utilizzata dai Dakota per il loro sostentamento). Tuttavia, dal 1862, la comunit\u00e0 indiana era in subbuglio per il mancato invio alla trib\u00f9 da parte degli statunitensi dei beni previsti dai trattati. La concomitante mancanza di cibo rese impossibile per Piccolo Corvo mantenere la calma fra la sua gente.\nIl 4 agosto 1862, circa 500 uomini dakota assaltarono il magazzino di una vicina stazione di commercio. Thomas J. Galbraith, a capo della stazione, ordin\u00f2 alla guarnigione locale di non sparare e chiese un incontro con il capo trib\u00f9. Alla conferenza, Piccolo Corvo fece notare che gli Stati Uniti non avevano mandato loro il denaro promesso, senza il quale gli era impossibile acquistare del cibo. Il rappresentante dei commercianti, Andrew Myrick, replic\u00f2 che \"Se sono affamati possono mangiare l'erba o il loro stesso sterco.\" Il 17 agosto 1862 ci fu l'episodio che fece precipitare la gi\u00e0 tesa situazione: un gruppo di giovani Dakota uccise cinque coloni e ne mutil\u00f2 i corpi.\nLa fame e l'odio verso i bianchi portarono cos\u00ec allo scoppio della guerra. Piccolo Corvo accett\u00f2 di capitanare i suoi uomini in battaglia, bench\u00e9 sapesse che i Dakota erano meno numerosi e peggio armati del nemico. Inizialmente i Dakota vinsero diverse battaglie contro le truppe statunitensi e massacrarono i civili bianchi che incrociavano sulla loro strada. Little Crow sub\u00ec per\u00f2 una sonora sconfitta nella Battaglia di Wood Lake il 23 settembre 1862, e fu costretto a fuggire in Canada.\nAvendo compreso che la perdita delle proprie terre costringeva da quel momento in poi i Dakota a un'esistenza fatta di continui spostamenti, Piccolo Corvo torn\u00f2 in Minnesota per rubare dei cavalli. Il 3 luglio 1863, mentre raccoglieva dei frutti insieme al figlio Wowinapa, venne scovato dal colono Nathan Lamson, anche lui in compagnia del figlio. I quattro ingaggiarono un breve scontro a fuoco in cui Piccolo Corvo rimase ucciso, mentre Wowinapa riusc\u00ec a fuggire. Nathan Lamson, oltre alla ricompensa standard per lo scalpo di un Dakota, ottenne altri 500 dollari quando si scopr\u00ec che l'indiano ucciso era il capo trib\u00f9 Piccolo Corvo.\nIl cadavere venne trasportato ad Hutchinson dove ne venne fatto scempio da parte dei cittadini. Nel 1971, i pochi resti di Piccolo Corvo vennero consegnati al nipote Jesse Wakeman (figlio di Wowinapa), il quale ha dato loro una finale sepoltura presso il \"First Presbyterian cemetery\" di Flandreau, Dakota del Sud.\nMonumenti.\nNel 1937, la citt\u00e0 di Hutchinson inaugur\u00f2 una grande statua bronzea raffigurante Piccolo Corvo. Nel 1982 Les Kouba, che aveva forgiato la prima statua, n\u00e9 cre\u00f2 una nuova: la prima delle due statue si trova oggi nella sede della societ\u00e0 storica della contea di McLeod\nUna maschera commemorativa di Piccolo Corvo si trova vicino alle cascate di Minnehaha a Minneapolis"}
{"id": "3712558", "revid": "287204", "url": "https://it.wikipedia.org/wiki?curid=3712558", "title": "Conspiracy (film)", "text": ""}
{"id": "3712569", "revid": "94902", "url": "https://it.wikipedia.org/wiki?curid=3712569", "title": "Ken Carson", "text": ""}
{"id": "3712578", "revid": "1573940", "url": "https://it.wikipedia.org/wiki?curid=3712578", "title": "Chiesa di San Quintino (Parma)", "text": "La chiesa di San Quintino \u00e8 un luogo di culto cattolico dalle forme manieriste, situato in strada XXII Luglio 21 a Parma, in provincia e diocesi di Parma.\nStoria.\nLa chiesa di San Quintino deriva da un antico oratorio fondato fuori le mura orientali di Parma da una nobile famiglia longobarda, i Bergonzi, famiglia di ampi possedimenti, che dot\u00f2 l'oratorio di alcune case e un mulino posto sul canale maggiore.\nVerso l'833 gli edifici passarono all'arcidiacono e all'arciprete della cattedrale, poi al Capitolo della cattedrale: sotto l'episcopato di Bernardo degli Uberti (XII secolo) l'oratorio e gli edifici attigui vennero convertiti in monastero di religiose benedettine sotto la giurisdizione del capitolo cattedrale.\nLa chiesa \u00e8 stata pi\u00f9 volte trasformata e non conserva pi\u00f9 nessuno elemento del IX secolo e solo pochi del XII secolo. Nella sua attuale compagine, l'edificio risale al 1560 circa e si deve a un rifacimento su progetto di Giovanni Battista Fornovo.\nIl monastero, che nel 1767 ospitava 40 monache, 25 converse, 9 educande e 9 inservienti e ammetteva solo religiose di condizione signorile, venne soppresso nel 1810.\nDescrizione.\nL'edificio \u00e8 a navata unica, con quattro cappelle per lato.\nConserva gli stalli intarsiati del coro delle monache, commissionati nel 1512 dall'abbadessa Giovanna Sanvitale a Marcantonio Zucchi di Torrechiara; affreschi di Filippo Maria Galletti e Cecrope Barilli; dipinti di Jan Sons, Giacomo Boni e Walter Madoi.\nNel 1811 vi venne trasferita l'immagine della Madonna dell'Aiuto, scoperta nel 1723 su una parete della chiesa di San Cristoforo e oggetto di grande devozione.\nVi \u00e8 sepolto il pittore Pietro Melchiorre Ferrari.\nLa terza cappella a sinistra \u00e8 dedicata alla beata Orsolina Veneri, della quale custodisce il corpo sotto l'altare. L'ancona \u00e8 opera di Benigno Bossi e ritrae la beata nell'atto di esortare l'antipapa Clemente VII all'unit\u00e0 della chiesa. Altare e tabernacolo, ancona e cimasa sono opera dell'intagliatore Ignazio Marchetti. La decorazione pittorica fu completata nel 1887 con due dipinti di Cecrope Barilli e con l'affresco della volta."}
{"id": "3712579", "revid": "1391297", "url": "https://it.wikipedia.org/wiki?curid=3712579", "title": "Chiesa di San Quintino", "text": ""}
{"id": "3712583", "revid": "1444345", "url": "https://it.wikipedia.org/wiki?curid=3712583", "title": "Late Goodbye", "text": "Late Goodbye \u00e8 un singolo del gruppo musicale finlandese Poets of the Fall, pubblicato il 30 giugno 2004 come primo estratto dal primo album in studio \"Signs of Life\"; \u00e8 stato pubblicato su scala mondiale insieme alla discografia del gruppo su iTunes il 12 aprile 2008.\nIl brano \u00e8 stato inoltre parte della colonna sonora del videogioco \"\".\nLa canzone ha raggiunto la quattordicesima posizione nella classifica dei singoli in Finlandia.\nMax Payne 2: The fall of Max Payne.\nLa canzone pu\u00f2 essere ascoltata in diversi momenti durante il videogioco:"}
{"id": "3712590", "revid": "767487", "url": "https://it.wikipedia.org/wiki?curid=3712590", "title": "Torneo Internacional de Tenis Sant Cugat 2011", "text": "Il Torneo Internacional de Tenis Sant Cugat 2011 (Spain F37 Futures 2011) \u00e8 stato un torneo di tennis facente parte della categoria ITF Men's Circuit nell'ambito dell'ITF Men's Circuit 2011 e dell'ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Sant Cugat del Vall\u00e8s in Spagna dal 10 al 16 ottobre su campi in terra battuta.\nVincitori.\nSingolare maschile.\n Gerard Granollers ha battuto in finale Marc Fornell-Mestres 6\u20132, 6\u20134\nDoppio maschile.\n Kevin Krawietz / Marcel Zimmermann hanno battuto in finale Marc Fornell-Mestres / Miguel \u00c1ngel L\u00f3pez Ja\u00e9n 3\u20136, 7\u20136(7\u20135), [10\u20134]\nSingolare femminile.\n R\u00e9ka-Luca Jani ha battuto in finale Margalita Chakhna\u0161vili 6\u20134, 6\u20132\nDoppio femminile.\n Jana \u010cepelov\u00e1 / Katarzyna Piter hanno battuto in finale Leticia Costas Moreira / In\u00e9s Ferrer Su\u00e1rez 6\u20133, 2\u20136, [10\u20136]"}
{"id": "3712592", "revid": "110157", "url": "https://it.wikipedia.org/wiki?curid=3712592", "title": "Kupa na B\u0103lgarija 2011-2012", "text": "La Coppa di Bulgaria 2011-2012 \u00e8 stata la novantesima edizione del torneo. La competizione \u00e8 iniziata il 19 ottobre 2011 ed \u00e8 terminata il 16 maggio 2012. Il Ludogorec ha vinto il trofeo per la prima volta.\nPrimo turno.\nHanno partecipato le 20 squadre di B Profesionalna Futbolna Grupa e 6 delle 9 vincitrici dei campionati dilettantistici regionali; le tre squadre della Zona Nord-Ovest hanno rinunciato a partecipare.\nLe partite si sono giocate il 19 e il 20 ottobre 2011.\nSedicesimi di finale.\nLe partite si sono giocate il 23 e il 24 novembre 2011.\nOttavi di finale.\nLe partite si sono giocate il 3 e il 4 dicembre 2011.\nQuarti di finale.\nLe partite si sono giocate il 14 e il 15 marzo 2012.\nSemifinali.\nLe partite si sono giocate l'11 aprile 2012."}
{"id": "3712606", "revid": "3115", "url": "https://it.wikipedia.org/wiki?curid=3712606", "title": "Juan Jos\u00e9 Delhuyar", "text": "Biografia.\nStudi\u00f2 a Parigi dal 1773 al 1777, dedicandosi inizialmente alla medicina e alle scienze naturali, poi mineralogia a Mannheim e a Lipsia e infine all'Accademia mineraria di Freiberg in Sassonia, dove ebbe come professore Abraham Gottlob Werner.\nNel 1782 alla scuola di chimica di Uppsala entr\u00f2 in contatto con Carl Wilhelm Scheele che aveva scoperto l'acido tungstenico, da cui Torbern Bergman intu\u00ec che doveva esistere un elemento chimico nuovo: il tungsteno. Nel 1783 insieme al fratello Fausto riusc\u00ec per la prima volta a isolare il tungsteno per ossidoriduzione, impresa che comp\u00ec nei laboratori che la \"Real Sociedad Bascongada de Amigos del Pa\u00eds\" aveva nella localit\u00e0 di Vergara in Guip\u00fazcoa.\nNel 1784 fu impiegato come soprintendente delle miniere colombiane d'argento del dipartimento di Tolima."}
{"id": "3712610", "revid": "1543377", "url": "https://it.wikipedia.org/wiki?curid=3712610", "title": "Vladimir Petrovi\u010d Demichov", "text": "Biografia.\nNato in una famiglia contadina in un chutor nei pressi di Volgograd inizi\u00f2 a studiare medicina nel 1934 nella Universit\u00e0 statale di Vorone\u017e, dove nel 1937 realizz\u00f2 il primo cuore artificiale che trapiant\u00f2 in un cane, il quale sopravvisse per due ore.\nSi trasfer\u00ec nella facolt\u00e0 di biologia dell'Universit\u00e0 statale di Mosca, dove si laure\u00f2 nel 1940.\nDurante la seconda guerra mondiale serv\u00ec come medico legale e patologo. Tornato con diverse medaglie al merito e decorazioni, spos\u00f2 Liya Nikolayevna nell'agosto 1946, da cui ebbe la figlia Olga nel luglio 1947.\nConsegu\u00ec il dottorato di Scienza nel 1963.\nAttivit\u00e0 di ricerca.\nEsegu\u00ec numerosi trapianti (principalmente tra gli anni trenta e cinquanta). Egli \u00e8 anche noto per i suoi esperimenti sul trapianto di teste di cani, creando conseguentemente cani a due teste; questo ha portato al trapianto di testa nelle scimmie dal dottor Robert J. White, che \u00e8 stato ispirato dal lavoro di Demichov.\nIl primo trapianto di testa di cane venne eseguito di fortuna dal professor A.G. Konevskiy del Operative Surgery and Topographical Anatomy Department of Volgograd State Medical University. Konevskiy aveva programmato un trapianto di cuore sperimentale, ma il cucciolo venne coinvolto in un incidente automobilistico. Non volendo \"sprecare il tavolo operatorio sterilizzato\", il chirurgo procedette con il trapianto di testa.\nDemichov coni\u00f2 il termine \"trapiantologia\", e la sua monografia del 1960 \"Experimental transplantation of vital organs\" (poi pubblicata nel 1962 a New York, Berlino e Madrid), per cui ricevette il suo diploma di dottorato, \u00e8 diventata la prima al mondo incentrata sulla trapiantologia, ed \u00e8 stata per molto tempo la sola nel campo del trapianto di organi e tessuti. Christiaan Barnard, che ha eseguito la prima operazione di trapianto di cuore da una persona ad un'altra persona nel 1967, ha visitato due volte il laboratorio di Demikhov, nel 1960 e 1963. Per tutta la sua vita lo consider\u00f2 come un maestro.\n\"Experimental transplantation of vital organs\" usc\u00ec in Italia col titolo \"\u00c8 possibile il trapianto di organi vitali?\" nel 1959 sull\"'Avanti!\" (trad. Alfeo Bertin).\nDemichov mor\u00ec il 22 novembre 1998, in circostanze misteriose non ancora chiarite. Poco prima era stato nominato Cavaliere dell'Ordine al merito per la Patria."}
{"id": "3712621", "revid": "729019", "url": "https://it.wikipedia.org/wiki?curid=3712621", "title": "Dani\u00e8le Sallenave", "text": "Dopo avere scritto per i quotidiani \"Le Monde\" e \"Le Messager europ\u00e9en\" e per le riviste \"Les temps modernes\" e \"Digraphe\", si dedic\u00f2 alla narrativa e alla traduzione, per lo pi\u00f9 di opere in italiano (in particolare quelle di Italo Calvino, Pier Paolo Pasolini e Roberto Calasso).\nAttivit\u00e0 da scrittrice.\nInizialmente vicina al \"nouveau roman\" con opere come \"Paysage de ruines\" o \"Le voyage d'Amsterdam ou les r\u00e8gles de la conversation\", a partire dagli anni ottanta del XX secolo cambi\u00f2 stile, virando verso una prosa pi\u00f9 classica della quale sono esempi \"Les portes de Gubbio\", \"Un printemps froid\", \"La vie fant\u00f4me\", \"Conversations conjugales\", \"Le principe de ruine\". Notevole anche la sua produzione nel campo della saggistica: fra le opere tenute in maggior considerazione si segnalano \"Les \u00e9preuves de l'art\", \"Le don des morts: sur la litt\u00e9rature\", \"Carnets de route en Palestine occup\u00e9e\" e \"dieu.com\".\nLa sua attivit\u00e0 da scrittrice le ha valso tre importanti premi letterari: il Premio Th\u00e9ophraste Renaudot, vinto nel 1980 per \"Les portes de Gubbio\", il \"Prix du jeune th\u00e9\u00e2tre de l'Acad\u00e9mie fran\u00e7aise\", conseguito nel 1988, e il \"Grand Prix de litt\u00e9rature de l'Acad\u00e9mie fran\u00e7aise\", ottenuto nel 2005 per il complesso della sua opera letteraria.\nLe accuse di antisemitismo.\nAlla sua attivit\u00e0 giornalistica \u00e8 legata una disavventura giudiziaria: il 4 giugno 2002 firm\u00f2 con Edgar Morin e Sami Na\u00efr un articolo dal titolo \"Isra\u00ebl-Palestine: le cancer\", pubblicato su \"Le Monde\". L'intervento le valse l'accusa di antisemitismo e una condanna per diffamazione razziale. La condanna, per\u00f2, fu annullata nel 2006.\nL'elezione all'Acad\u00e9mie fran\u00e7aise.\nDopo la morte di Maurice Druon, nel mese di aprile 2011 fu candidata per occupare il seggio numero 30 dell'Acad\u00e9mie fran\u00e7aise. Nella votazione ottenne 18 voti, battendo Jean-Louis Servan-Schreibe e diventando cos\u00ec la settima donna della storia a sedere fra gli accademici di Francia."}
{"id": "3712624", "revid": "1543377", "url": "https://it.wikipedia.org/wiki?curid=3712624", "title": "Max Payne (personaggio)", "text": "Max Payne \u00e8 un personaggio immaginario, protagonista dei videogiochi \"Max Payne\", \"\" e \"Max Payne 3\" sviluppati dalla Remedy Entertainment, dalla 3D Realms e dalla Rockstar Games. Inoltre \u00e8 il protagonista dell'omonimo film basato sul primo videogioco della serie. Max Payne \u00e8 un poliziotto della NYPD divenuto giustiziere, noto per il suo uso di metafore e di giochi di parole per descrivere il mondo che lo circonda, e che spesso contraddicono le risposte che d\u00e0 ai suoi interlocutori. Nel primo e nel terzo videogioco della serie segue la storia raccontata dal punto di vista del protagonista, mentre il secondo capitolo della serie viene raccontato sia dal punto di vista di Max Payne sia da quello di Mona Sax.\nIn Max Payne.\nNel videogioco originale, Max Payne (doppiato in lingua originale da James McCaffrey e in italiano da Giorgio Melazzi) \u00e8 un poliziotto fuggitivo della DEA ed ex detective della NYPD la cui moglie Michelle e la figlia sono state assassinate durante una rapina che viene collegata al caso della Valchiria (Valkyr in lingua originale). Max Payne, in cerca di vendetta, diviene un agente sotto copertura che combatte una guerra personale contro il crimine (in modo simile a Frank Castle nel Punitore). Payne uccider\u00e0 diversi gangster e diversi personaggi affiliati al caso Valchiria, mentre \u00e8 in fuga dalla Polizia (il cui vice-procuratore - ed in seguito sottotenente - \u00e8 Jim Bravura) che crede sia lui il killer dell'agente e amico Alex Balder. Inoltre i file relativi al suo ruolo di agente sotto copertura della DEA sono stati cancellati.\nMax Payne \u00e8 presentato come un personaggio che \u00e8 messo in una situazione di fatalit\u00e0 contro la sua volont\u00e0, ricordando un elemento classico di molti noir. Max ha una visione drammatica e stilizzata della realt\u00e0. \u00c8 estremamente introverso, e la sua vita interiore \u00e8 illustrata principalmente attraverso soliloqui, coi quali descrive i suoi sentimenti riguardo alle proprie azioni e situazioni.\nAll'inizio del videogioco, Max Payne \u00e8 visto come un personaggio estroverso, felicemente sposato, un uomo felice con una brillante personalit\u00e0. Tuttavia, dopo i diversi omicidi il personaggio perde quello che \u00e8 il suo senso della vita e continua a vivere con un unico scopo: la vendetta.\nSecondo Alan Wake, Max Payne muore quattro anni dopo i fatti accaduti in Max Payne 3 (ci\u00f2 significa che la morte di Max Payne risalirebbe al 2016), tuttavia non \u00e8 stato confermato ufficialmente.\nProgettazione.\nPer la creazione del personaggio di Max Payne, la Realms ha voluto sviluppare un personaggio simile a Duke Nukem Per il volto del personaggio di Max Payne \u00e8 stato scelto quello dello scrittore del videogioco Sam Lake, pseudonimo di Sami J\u00e4rvi. Per \"\" sembrava dovesse essere tenuto il volto di Lake, invece, Lake ha declinato il ruolo, e dopo un'ampia selezione \u00e8 stato scelto l'attore Timothy Gibbs. \u00c8 stato annunciato che sar\u00e0 ancora James McCaffrey la voce di Max Payne anche nel terzo capitolo della serie. McCaffrey sar\u00e0 anche il volto del detective Payne nella serie Max Payne 3.\nNonostante ci\u00f2 il volto di Max Payne cambia completamente nel terzo capitolo della serie caratterizzato da un Payne rasato a zero e pi\u00f9 vecchio e grasso: questa mossa ha causato polemiche significative e ricevuto molte critiche negative. Recentemente, Rockstar Games ha presentato una nuova versione del videogioco, e cambiando lo scenario ha portato \"Max Payne 3\" ad un livello superiore.\nAdattamento cinematografico.\nNel film, Max Payne - interpretato da Mark Wahlberg - \u00e8 un agente della NYPD in cerca di vendetta dopo l'assassinio della sua famiglia.\nQuando Walhberg lesse per la prima volta la sceneggiatura pens\u00f2 che fosse impressionante, ma \u00e8 stato diffidente dopo aver scoperto che era basato su un videogioco. In seguito Scott Miller della 3D Realms ha detto che Max Payne \u00e8 mal rappresentato nel film, non all'altezza degli standard del videogioco.\nRecensione.\nMax Payne \u00e8 stato nominato miglior personaggio di un videogioco nel 2001 da Eurogamer. Nel 2011 era al sesto posto nella classifica dei migliori antieroi da Machinima.com, e la rivista 360 lo ha classificato al quinto posto tra i personaggi pi\u00f9 virili su Xbox 360. La scena erotica tra Max Payne e Mona Sax (una delle scene pi\u00f9 viste di sempre in un videogioco) \u00e8 stata classificata al quinto posto tra le scene pi\u00f9 sexy nel gioco da Games.net nel 2007, mentre la loro relazione \u00e8 stata classificata come la sesta pi\u00f9 disastrosa nella lista dei giochi da GamesRadar nel 2011. Nel 2011 i lettori del Guinness dei primati hanno votato Max Payne come quarantaduesimo miglior personaggio di un videogioco di tutti i tempi.\nLe modifiche di progettazione di Max Payne in Max Payne 3 sono state accolte da forti critiche negative da parte dei fan e dei media. Max Payne 3 \u00e8 stato accolto dalla critica positivamente."}
{"id": "3712628", "revid": "287204", "url": "https://it.wikipedia.org/wiki?curid=3712628", "title": "Daniele Sallenave", "text": ""}
{"id": "3712641", "revid": "1573940", "url": "https://it.wikipedia.org/wiki?curid=3712641", "title": "Progetto dell'Anatolia Sud-Orientale", "text": "Il progetto dell'Anatolia Sud-Orientale (turco: \"G\u00fcneydo\u011fu Anadolu Projesi\" \"GAP\") \u00e8 un complesso di 22 dighe sui fiumi Tigri ed Eufrate, in territorio turco, per alimentare 19 centrali idroelettriche. \nStoria.\nIl progetto di utilizzo delle acque dei fiumi Tigri ed Eufrate venne inizialmente proposto dal premier Ataturk negli anni venti del Novecento."}
{"id": "3712644", "revid": "2184720", "url": "https://it.wikipedia.org/wiki?curid=3712644", "title": "Instabile (Nek)", "text": "Instabile \u00e8 un singolo del cantautore italiano Nek, il primo estratto dall'album in studio \"Nella stanza 26\" e pubblicato il 10 novembre 2006. \u00c8 stato frequentemente trasmesso in radio, irrompendo direttamente ala posizione numero 5 dell'airplay.\nLa canzone.\n\"Instabile\" \u00e8 stato interamente composto da Nek insieme con Andrea Amati.\nIl brano \u00e8 stato reinterpretato in lingua greca da Giorgios Lianos e reintitolato \"Panda tha ponai\"."}
{"id": "3712650", "revid": "449106", "url": "https://it.wikipedia.org/wiki?curid=3712650", "title": "Parisi (famiglia)", "text": ""}
{"id": "3712651", "revid": "282462", "url": "https://it.wikipedia.org/wiki?curid=3712651", "title": "Immigrazione clandestina", "text": ""}
{"id": "3712653", "revid": "599042", "url": "https://it.wikipedia.org/wiki?curid=3712653", "title": "Ituiutaba Esporte Clube", "text": ""}
{"id": "3712655", "revid": "439724", "url": "https://it.wikipedia.org/wiki?curid=3712655", "title": "Sing (Travis)", "text": "Sing \u00e8 una canzone della band scozzese Travis, contenuta nell'album \"The Invisible Band\": fu pubblicata nel maggio 2001 per la Independiente Records.\nVideo musicale.\nIl brano \u00e8 conosciuto anche per il videoclip nel quale il gruppo \u00e8 invitato a un pranzo di lusso in una villa, con tanti ospiti, che alla fine termina con il lanciarsi addosso il cibo a vicenda, che il cuoco porta in tavola, e che a sua volta finisce bersagliato, mentre l'unico membro della band, Neil Primrose, che \u00e8 vestito di bianco rimane immacolato e imperturbabile fino alla fine dove accidentalmente si trova pi\u00f9 torte in faccia che invece era destinata, a seconda del finale, al maggiordomo che era entrato con un telefono in mano, o a un avvenente donna delle pulizie. Durante il pranzo, fa la sua comparsa anche una scimmia."}
{"id": "3712659", "revid": "1543377", "url": "https://it.wikipedia.org/wiki?curid=3712659", "title": "Open GDF SUEZ de Touraine 2011", "text": "L'Open GDF SUEZ de Touraine 2011 \u00e8 stato un torneo professionistico di tennis femminile giocato sul cemento. \u00c8 stata la 6\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2011. Si \u00e8 giocato a Jou\u00e9-l\u00e8s-Tours in Francia dal 10 al 16 ottobre 2011.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nCampionesse.\nSingolare.\n Alison Riske ha battuto in finale Akgul Amanmuradova, 2\u20136, 6\u20132, 7\u20135\nDoppio.\n Ljudmyla Ki\u010denok / Nade\u017eda Ki\u010denok hanno battuto in finale Eirini Georgatou / Irena Pavlovi\u0107, 6\u20132, 6\u20130"}
{"id": "3712660", "revid": "44244412", "url": "https://it.wikipedia.org/wiki?curid=3712660", "title": "Office 2011", "text": ""}
{"id": "3712664", "revid": "834", "url": "https://it.wikipedia.org/wiki?curid=3712664", "title": "The Confidence-Man", "text": ""}
{"id": "3712667", "revid": "767487", "url": "https://it.wikipedia.org/wiki?curid=3712667", "title": "USTA Tennis Classic of Troy 2011", "text": "L'USTA Tennis Classic of Troy 2011 \u00e8 stato un torneo professionistico di tennis femminile giocato sul cemento. \u00c8 stata la 9\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2011. Si \u00e8 giocato a Troy (Alabama) negli USA dal 10 al 16 ottobre 2011.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nCampionesse.\nSingolare.\n Romina Oprandi ha battuto in finale Varvara Lepchenko, 6\u20131, 6\u20132\nDoppio.\n Elena Bovina / Valerija Savinych hanno battuto in finale Varvara Lepchenko / Mashona Washington, 7\u20136(8\u20136), 6\u20133"}
{"id": "3712672", "revid": "834", "url": "https://it.wikipedia.org/wiki?curid=3712672", "title": "Il truffatore di fiducia", "text": ""}
{"id": "3712673", "revid": "547034", "url": "https://it.wikipedia.org/wiki?curid=3712673", "title": "Microsoft Office 2011 per Mac", "text": "Microsoft Office for Mac 2011 \u00e8 una versione di Microsoft Office per macOS. \u00c8 il successore di Microsoft Office 2008 per Mac e precede Microsoft Office 2016 per Mac. Office Mac 2011 \u00e8 compatibile con Microsoft Office 2010 per sistemi Windows.\nMicrosoft Office 2011 \u00e8 ora al pari con le parallele versioni per Windows. La sua interfaccia grafica \u00e8 ora pi\u00f9 simile a quella di Office 2007 e 2010 per Windows, infatti porta per la prima volta su Mac la grafica Ribbon. Il gestore di mail Microsoft Entourage \u00e8 stato sostituito da Microsoft Outlook, non pi\u00f9 presente su Mac dal 2001. Office 2011 supporta, inoltre, servizi online come Microsoft SkyDrive e le Office Web Apps.\nOffice 2011 era disponibile in due edizioni: la \"Home and Student\", che comprende Word, Excel e PowerPoint, e la \"Home e Business\", che aggiunge Outlook. In entrambe le edizioni, inoltre, \u00e8 integrato Microsoft Messenger 8; Microsoft Communicator era disponibile solo con contratti multilicenza.\nPer Office 2011 \u00e8 necessario un Mac con processore Intel e Mac OS X Leopard 10.5.8 o successiva, ed essendo un'applicazione a 32-bit, pu\u00f2 essere installata nei Mac fino a macOS Mojave."}
{"id": "3712674", "revid": "599013", "url": "https://it.wikipedia.org/wiki?curid=3712674", "title": "Cha\u00efm Perelman", "text": ""}
{"id": "3712675", "revid": "1782831", "url": "https://it.wikipedia.org/wiki?curid=3712675", "title": "Gold Fields St Ives Tennis International 2011", "text": "Il Gold Fields St Ives Tennis International 2011 (Australia F9 Futures 2011) \u00e8 stato un torneo di tennis facente parte della categoria ITF Men's Circuit nell'ambito dell'ITF Men's Circuit 2011 e dell'ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Kalgoorlie in Australia dal 10 al 16 ottobre su campi in cemento.\nPartecipanti WTA.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nVincitori.\nSingolare maschile.\n Brydan Klein ha battuto in finale Benjamin Mitchell 7\u20135, 6\u20133\nDoppio maschile.\n Michael Look / Nicolas Meister hanno battuto in finale Brydan Klein / Jose Rubin Statham 2\u20136, 7\u20136(8\u20136), [10\u20135]\nSingolare femminile.\n Casey Dellacqua ha battuto in finale Monique Adamczak, 6\u20132, 6\u20132\nDoppio femminile.\n Casey Dellacqua / Olivia Rogowska hanno battuto in finale Xu Yifan / Zhang Kailin, 6\u20131, 6\u20131"}
{"id": "3712680", "revid": "767487", "url": "https://it.wikipedia.org/wiki?curid=3712680", "title": "The Bandit's Child", "text": "The Bandit's Child \u00e8 un cortometraggio muto del 1913 diretto da J.P. McGowan.\nTrama.\nLo sfortunato Bob North non riesce a trovare un lavoro. Disperato e senza pi\u00f9 un soldo, diventa un fuorilegge. Sua moglie, intanto, che non sa pi\u00f9 niente di lui, accetta di andare nel West come maestra di scuola. Il caso la porta ad andare a vivere nello stesso luogo dove si trova anche Bob. Le autorit\u00e0, alla ricerca di un bandito, sospettano che possa essere Bob. L'uomo, un giorno mentre vaga per le montagne, trova una bambina che si \u00e8 persa: la piccola \u00e8 malata e Bob, anche se per lui \u00e8 pericoloso, decide di portarla dal medico. Il vice sceriffo, per\u00f2, vuole arrestarlo. La moglie di Bob, venuta a sapere quello che sta succedendo, aiuta il marito a scappare. L'uomo si rifar\u00e0 una nuova vita, trovando un lavoro onesto e restituendo il maltolto.\nProduzione.\nIl film, prodotto dalla Kalem Company, venne girato a Glendale.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 2 giugno 1913."}
{"id": "3712683", "revid": "697352", "url": "https://it.wikipedia.org/wiki?curid=3712683", "title": "Fatherland (film)", "text": ""}
{"id": "3712685", "revid": "486946", "url": "https://it.wikipedia.org/wiki?curid=3712685", "title": "Camera bridge", "text": ""}
{"id": "3712687", "revid": "125641188", "url": "https://it.wikipedia.org/wiki?curid=3712687", "title": "Chiesa di Sant'Uldarico (Parma)", "text": "La chiesa di Sant'Uldarico \u00e8 un luogo di culto cattolico dalle forme barocche, situato in borgo Felino 2, ad angolo con strada Luigi Carlo Farini, a Parma, in provincia e diocesi di Parma.\nStoria.\nMenzionata per la prima volta in alcuni documenti del 1005-1015, in cui si ricorda anche la comunit\u00e0 di religiose benedettine dell'annesso monastero, la chiesa di Sant'Uldarico \u00e8 eretta sul sito di un antico teatro romano: resti di quest'ultimo sono stati rinvenuti tra il 1843 e il 1845. Dal 1363 \u00e8 chiesa parrocchiale, venne consacrata il 12 maggio 1411 ma l'aspetto attuale, per quanto riguarda la parte anteriore, risale a una ricostruzione da parte Gaetano Ghidetti che risale intorno al 1762. Per di pi\u00f9, nel 1902 la parete di fondo venne abbattuta e, al suo posto, venne aggiunta un'abside.\nDescrizione.\nL'edificio \u00e8 a navata unica, con volta a botte e con tre cappelle per lato.\nGli affreschi della cupola, nei pennacchi e al centro della volta sono di Antonio Bresciani.\nLa chiesa conserva anche dipinti di Lionello Spada, Clemente Ruta, Giovanni Battista Borghesi, Girolamo Donini e Giovanni Tebaldi.\nGli stalli del coro delle monache vennero commissionati nel 1505 dalla badessa Cabrina Carissimi all'intagliatore Gian Giacomo Baruffi.\nNella cantoria a destra dell'altare \u00e8 presente un organo costruito nel XVIII sec. da Giuseppe Negri Poncini; tale strumento risulta non funzionante. \nDell'antico monastero benedettino femminile, citato nei documenti del 1005-1015 esoppresso nel 1810, si conserva il chiostro rinascimentale, con decorazioni a terrecotte."}
{"id": "3712688", "revid": "206466", "url": "https://it.wikipedia.org/wiki?curid=3712688", "title": "Rugby a sette ai XVI Giochi panamericani", "text": ""}
{"id": "3712692", "revid": "1573940", "url": "https://it.wikipedia.org/wiki?curid=3712692", "title": "Lucanus tetraodon", "text": "Lucanus tetraodon \u00e8 un coleottero della famiglia dei Lucanidi.\nDescrizione.\nSi tratta di un insetto di dimensioni medie con una lunghezza che varia dai 30 ai 48 mm. Ha una forma allungata, con un colore marrone scuro.\nNei maschi le mandibole sono pi\u00f9 sviluppate che nelle femmine, e vengono utilizzate per i combattimenti durante il periodo riproduttivo.\nSomiglia molto al congenere \"Lucanus cervus\", soprattutto ai maschi di dimensioni minori di quest'ultimo, se ne distingue comunque per le dimensioni in genere minori, per il colore meno lucido e il fatto che la clava antennale \u00e8 composta da 6 articoli.\nInoltre nei maschi di questa specie le mandibole presentano il dente maggiore alla base delle mandibole stesse piuttosto che nella met\u00e0 finale come in \"Lucanus cervus\".\nBiologia.\nLe larve di questa specie vengono rinvenute nel terreno vicino ad alberi deperiti. Si nutrono di sostanza organica in decomposizione e attaccano le radici di molte specie dalla roverella, al leccio al corbezzolo. A volte attaccano anche il legno, soprattutto se marcescente, scavando lunghe gallerie all'interno di esso.\nL'adulto si nutre di sostanze liquide zuccherine, come la linfa. Vive solo poche settimane e compare in genere nel periodo di giugno-luglio.\nDistribuzione e habitat.\nQuesta specie di \"Lucanus\" \u00e8 diffusa in Italia (recentemente scoperto anche in Emilia Romagna e Lombardia), Sicilia, Sardegna, Corsica, Albania, Grecia e Algeria.\n\u00c8 diffusa sia in boschi mesofili, che nella macchia mediterranea.\nConservazione.\n\u00c8 una specie considerata a rischio minimo di estinzione dalla IUCN."}
{"id": "3712700", "revid": "287204", "url": "https://it.wikipedia.org/wiki?curid=3712700", "title": "Carl Grossberg", "text": "Biografia.\nGrossberg inizi\u00f2 a frequentare, all'et\u00e0 di diciannove anni, la facolt\u00e0 di architettura all'Universit\u00e0 di Aquisgrana e Darmstadt. I suoi studi furono interrotti quando venne obbligato a prestare servizio militare durante la prima guerra mondiale.\nDal 1919 al 1921 studi\u00f2 alla Bauh di Weimar e, con il maestro Lyonel Feininger, impar\u00f2 l'arte della pittura. L'anno successivo organizz\u00f2 un viaggio di studio verso la Germania meridionale, nei pressi della citt\u00e0 di W\u00fcrzburg, iniziativa che si ripet\u00e9 nel 1927, alla ricerca dell'ispirazione e dipingere opere d'arte generalmente caratterizzate da immagini di macchine, paesaggi industriali e ambienti urbani.\nArriv\u00f2 ad essere molto richiesto anche dalle aziende, come la ditta Norta che all'epoca produceva carte da parati. Nel 1932, gli commissionarono opere per pubblicizzarne l'attivit\u00e0. Nel 1933, il suo interesse per la tecnologia e l'industria era talmente pervasivo nella sua vita che si organizz\u00f2 per realizzare il suo \"Piano Industriale\" che consisteva nel dipingere quadri per le pi\u00f9 importanti aziende tedesche.\nIl periodo buio che la Germania sub\u00ec con il Regime nazista coincise con la sua attivit\u00e0, con sempre meno commissioni , per cui fu costretto ad aprire contatti con l'America, interrotti nel 1939, essendo lo stesso Grossberg ufficiale di riserva. Nello stesso anno venne richiamato per il servito militare attivo. Dopo aver combattuto sui fronti polacco e francese, torna in patria per morire in un incidente stradale il 19 ottobre del 1940.\nOpere.\nGrazie alle sue opere, Grossberg viene considerato l'esponente di punta della Nuova oggettivit\u00e0 : a causa del suo gelido distacco, era in grado di dipingere il mondo delle macchine, rivelandone una realt\u00e0 alienata, dominata dall'automatismo del processo produttivo. I suoi dipinti sono dei veri e propri scenari ostili, dove l'uomo \u00e8 assente, e la luce che invade il quadro, \u00e8 cristallina e fredda, mentre la tavolozza aspra e metallica."}
{"id": "3712701", "revid": "119869126", "url": "https://it.wikipedia.org/wiki?curid=3712701", "title": "You Shook Me", "text": "You Shook Me \u00e8 un brano blues scritto da Willie Dixon e J. B. Lenoir.\nEarl Hooker fu il primo ad incidere il brano in una versione strumentale che successivamente fu sovraincisa con gli inserti vocali da Muddy Waters nel 1962. A questa prima versione del brano parteciparono oltre a Earl Hooker (chitarra) e Muddy Waters (voce) anche J.T. Brown Ernest Cotton (sax tenore), Johnny \"Big Moose\" Walker (organo elettrico), Willie Dixon (basso) e Casey Jones (batteria).\nVersione dei Led Zeppelin.\nLa canzone successivamente fu riproposta da vari musicisti rock fra cui Jeff Beck nel suo album \"Truth\" del 1968 e, nella sua versione pi\u00f9 celebre, dai Led Zeppelin nel loro album di debutto \"Led Zeppelin\" del 1969.\nDal momento che la versione dei Led Zeppelin fu realizzata nel 1969, diversi mesi dopo quella di Jeff Beck, quest'ultimo li accus\u00f2 di avergli rubato l'idea. Questo fatto, oltre a tutte le altre similitudini musicali fra i due album \"Truth\" e \"Led Zeppelin\", port\u00f2 ad un lungo dissidio fra Beck e Jimmy Page. Fino a quel momento i due erano stati legati da una forte amicizia durata anni, avendo precedentemente entrambi suonato come membri degli Yardbirds. Curiosamente, il bassista dei Led Zeppelin John Paul Jones durante il periodo in cui lavorava come turnista aveva suonato l'organo elettrico proprio nella versione di Beck. In diverse interviste rilasciate dai due, Jimmy Page ha sempre sostenuto di aver ignorato il fatto che Beck avesse gi\u00e0 inciso You Shook Me e che la scelta di incidere la stessa canzone deriva dall'avere un'identica area musicale di provenienza e gusti molto simili; Beck ha sempre sostenuto di aver provato una grande rabbia per quanto accaduto visto che la sua You Shook Me era in onda continuamente su tutte le radio e quindi reputa improbabile che Page non l'avesse ascoltata almeno una volta.\nNella versione dei Led Zeppelin John Paul Jones ha inciso sia l'organo elettrico che il piano, Jimmy Page ha usato l'effetto \"eco inverso\" (di cui Page sostiene di essere l'inventore) unendo la voce urlante di Robert Plant alla sua chitarra. You Shook Me dei Led Zeppelin fu una delle loro prime canzoni ad includere la tecnica del \"call and response\", mutuata dal blues. Fu suonata in tutte le performance dal vivo del gruppo fino al 1973 spesso fusa come parte di Whole Lotta Love.\nUn'ulteriore versione \u00e8 stata incisa da Page insieme ai The Black Crowes nel 1999 nell'album dal vivo Live at Greek."}
{"id": "3712702", "revid": "287204", "url": "https://it.wikipedia.org/wiki?curid=3712702", "title": "Knights of Sidonia", "text": " \u00e8 un manga di Tsutomu Nihei, serializzato su \"Afternoon\" di K\u014ddansha dal 25 aprile 2009 al 25 settembre 2015. \u00c8 stato pubblicato in Italia da Planet Manga dal 22 ottobre 2011 al 28 aprile 2016.\nUn adattamento anime, prodotto da Polygon Pictures \u00e8 andato in onda in Giappone da 11 aprile 2014 a 27 giugno 2014, per un totale di dodici episodi. Una seconda stagione, intitolata \"Knights of Sidonia: Battle for Planet Nine\", \u00e8 andata in onda nel 2015. Entrambe le stagioni sono disponibili sul servizio on demand Netflix.\nTrama.\nIl racconto segue le vicende di alcuni esseri umani che lottano per sopravvivere contro dei giganteschi alieni mutaforma chiamati Gauna.\nMigliaia di anni dopo la distruzione della Terra a causa dell'attacco dei Gauna, gli esseri umani fuggiti nello spazio a bordo di astronavi arca sono alla ricerca di risorse e nuovi pianeti abitabili. La lotta con i Gauna contiinua tramite la costruzione di armi meccaniche chiamate Guardians (Difensori nella versione Italiana), unica barriera difensiva contro gli alieni.\nLa gran parte dei sopravvissuti della razza umana viene addestrata fin da giovane per diventare pilota ed essere in grado di fronteggiare svariate minacce a bordo dei Guardians. La storia si incentra su una delle navi, la Sidonia, a bordo della quale nel corso degli anni si \u00e8 sviluppata una specifica cultura basata sulla clonazione umana,la riproduzione asessuata e l'ingegneria genetica, portando alla creazione di ibridi umano/animali e uomini geneticamente predisposti all'auto sintesi delle sostanze nutritive.\nIl protagonista \u00e8 Nagate Tanikaze, che fin dalla nascita ha vissuto nei sotterranei della Sidonia. Non avendo mai avuto rapporti con altri esseri umani al di fuori del nonno Saitou Hiroki, si addestra ogni giorno in solitudine come pilota dei Guardians tramite dei vecchi simulatori in disuso.\nNel corso degli eventi viene a contatto con la superficie, inserito forzosamente in societ\u00e0, e tramite raccomandazione di alcune figure nascoste nell'ombra, nelle file dei giovani piloti in addestramento. \nDimostra fin da subito grandi capacit\u00e0, e in breve si scopre che Tanikaze \u00e8 un clone geneticamente modificato di Saitou Hiroki, il migliore pilota e combattente contro i Gauna, ricordato come una leggenda. Quest'ultimo, a differenza degli altri comandanti della Sidonia, si rifiut\u00f2 di utilizzare dei particolari farmaci per ottenere l'immortalit\u00e0, scegliendo di invecchiare come i vecchi umani che abitavano sulla Terra. In seguito alla decisione di Saitou, le alte sfere della Sidonia decisero comunque di preservare il suo DNA nell'eventualit\u00e0 di nuovi attacchi dei Gauna, per poter disporre di un nuovo pilota con le sue stesse capacit\u00e0. Gli scienziati crearono cos\u00ec un suo clone ma geneticamente modificato e che esso sarebbe stato gi\u00e0 biologicamente immortale. Saitou Hiroki venendone a conoscenza, non volle permettere che il bambino, che considerava come figlio suo, crescesse e restasse chiuso in un laboratorio come una cavia, disprezzando quanto i capi della Sidonia tenessero in cos\u00ec poco conto la vita umana. Facendo irruzione, prese Tanikaze ancora infante, fuggendo infine nelle profondit\u00e0 dimenticate della Sidonia per crescerlo al sicuro e insegnargli tutto ci\u00f2 che sapeva.\nMedia.\nManga.\nIl manga, scritto e disegnato da Tsutomu Nihei, \u00e8 stato serializzato dal 25 aprile 2009 al 25 settembre 2015 sulla rivista \"Afternoon\" edita da K\u014ddansha. I vari capitoli sono stati raccolti in quindici volumi \"tank\u014dbon\" pubblicati dal 23 settembre 2009 al 20 novembre 2015.\nIn Italia la serie \u00e8 stata pubblicata da Panini Comics sotto l'etichetta Planet Manga dal 22 ottobre 2011 al 28 aprile 2016.\nAnime.\nUn adattamento anime prodotto dallo studio Polygon Pictures, \u00e8 stato trasmesso dall'11 aprile al 27 giugno 2014 su MBS e successivamente su TBS, CBC e BS-TBS. La serie \u00e8 stata diretta da Kobun Shizuno, assistito da Hiroyuki Seshita, con la sceneggiatura di Sadayuki Murai e il character design di Yuki Moriyama. La serie \u00e8 stata pubblicata a livello internazionale su Netflix in versione sottotitolata, anche in italiano, diventando il primo anime originale ad approdare sul servizio online, cos\u00ec come la prima serie anime disponibile in Dolby Vision/HDR (High Dynamic Range). La sigla d'apertura \u00e8 \"Sidonia\" cantata dalla band Angela mentre quella di chiusura \u00e8 di Eri Kitamura. Una seconda stagione, intitolata \"Knights of Sidonia: Battle for Planet Nine\", \u00e8 stata trasmessa dal 10 aprile al 26 giugno 2015; in questo caso le sigle sono rispettivamente del gruppo Angela in apertura e \"Requiem\" degli CustomiZ in chiusura. Anche la seconda stagione \u00e8 uscita su Netflix il 3 luglio 2015 in versione sottotitolata in varie lingue, compresa quella italiana. Nel 2017 venne annunciata una terza stagione in fase di sviluppo dal regista Hiroyuki Seshita. Tuttavia, nel luglio 2020 venne reso ufficiale che la terza stagione in realt\u00e0 sarebbe stata sostituita da un film che avrebbe adattato il finale del manga.\nFilm.\nUn nuovo film anime, intitolato \"Knights of Sidonia: Ai tsumugu hoshi\" \u00e8 stato annunciato il 3 luglio 2020. Hiroyuki Seshita sar\u00e0 il direttore principale, mentre Tadahiro Yoshihira sar\u00e0 il regista del nuovo film, con lo studio Polygon Pictures che torner\u00e0 alla produzione. Sadayuki Murai e Tetsuya Yamada torneranno a scrivere la sceneggiatura, mentre Sh\u016bji Katayama comporr\u00e0 la colonna sonora. Il resto dello staff e del cast torneranno a ricoprire i medesimi ruoli della serie televisiva. La pellicola, prevista originariamente per il 14 maggio 2021, \u00e8 stata posticipata a causa della Pandemia di COVID-19, ed \u00e8 stata rimandata al 4 giugno successivo.\nAccoglienza.\nIl manga \u00e8 stato classificato 47\u00ba nella classifiche di vendita di Oricon il 30 ottobre 2013 con una stima di copie vendute. Carlo Santos di Anime News Network ha dato al primo volume del manga una B affermando: \"C'\u00e8 un giovane che pilota un robot gigante contro nemici alieni, ma \"Knights of Sidonia\" non \u00e8 \"Evangelion\". Eppure non \u00e8 cos\u00ec cupo o incomprensibile come Tsutomu Nihei lavora con \"Blame!\" o \"Biomega\", o, piuttosto, \u00e8 il meglio di entrambi i mondi, portando la mentalit\u00e0 fantascientifica di Nihei in un ambiente di avventura spaziale pi\u00f9 convenzionale\". La Young Adult Library Services Association ha elencato \"Knights of Sidonia\" nella sua lista delle 10 migliori graphic novel del 2014 per adolescenti.\nLa serie anime ha ricevuto recensioni positive, anche da membri famosi dell'industria giapponese di anime/videogiochi, come Hideo Kojima, creatore della serie \"Metal Gear\", che afferma che \"\u00e8 un tipo di anime che non vedevamo da un po' con quello spirito fantascientifico. Utilizzando la tecnologia digitale coltivata attraverso i giochi, crea animazioni che racchiudono le risorse culturali del Giappone come manga, cel animation, kanji, robot giganti, ecc. Ci\u00f2 che nasce \u00e8 un'opera unica made in Japan che non potrebbe mai essere preparata a Hollywood. La cultura giapponese ha perso il suo \"stile\" e \"Knights of Sidonia\" sar\u00e0 il cavaliere bianco che la salver\u00e0\". Anche altri professionisti del settore hanno lasciato riconoscimenti, tra cui Akiko Higashimura, Digitarou e Yoshinao Dao."}
{"id": "3712703", "revid": "44244879", "url": "https://it.wikipedia.org/wiki?curid=3712703", "title": "Nota Bene", "text": ""}
{"id": "3712706", "revid": "287204", "url": "https://it.wikipedia.org/wiki?curid=3712706", "title": "Stardust (album)", "text": ""}
{"id": "3712710", "revid": "287204", "url": "https://it.wikipedia.org/wiki?curid=3712710", "title": "Ernst Lossa", "text": "La storia di Ernst Lossa.\nLossa nacque ad Augusta nella Germania bavarese da genitori Jenisch, un ceppo nomade di \"zingari\". La sua famiglia, composta dal padre Christian, dalla madre Anna e due sorelline pi\u00f9 piccole, per guadagnarsi da vivere girava le citt\u00e0 bavaresi e del sud della Germania disegnando immagini religiose..\nI genitori di Ernst, gi\u00e0 dal lontano 1905, erano stati schedati dal governo del L\u00e4nder in cui vivevano, ed inseriti nel \"Zigeuner-Buch\", il libro degli zingari.\nQuando sale al potere Adolf Hitler, poco dopo la nascita di Ernst, a causa della politica razziale dei nazisti, la vita, per tutti gli zingari, compresi gli stessi genitori di Ernst, diventa durissima a causa di divieti, di discriminazioni ed emarginazioni perpetrate contro le razze diverse, ritenute inferiori a quella ariana e che sfocer\u00e0 ben presto in persecuzione, internamento ed eliminazione fisica.\nQuello fu il periodo in cui la politica di eugenetica nazista fu applicata anche agli stessi \"cittadini ariani handicappati \" o ammalati, considerati \"inutili e costosi\" sia per l'entit\u00e0 delle cure, sia per i sussidi di assistenza da costoro percepiti e sottratti, secondo l'ottica nazista, all'apparato bellico tedesco. Per \"abbattere i costi\", per tutti questi fu prevista l'eliminazione fisica con un programma scientifico, sistematico e segreto: l'eutanasia.\nLa famiglia Lossa non fu risparmiata da un simile trattamento. Ai genitori di Ernst, accusati di essere zingari e venditori ambulanti, fu tolta dapprima la patria potest\u00e0; Ernst e le due sorelline pi\u00f9 piccole furono affidate di conseguenza ad un orfanotrofio di Augusta. La madre di Ernst poco dopo muore di tubercolosi; all'epoca Ernst aveva solo 4 anni. Il padre invece, dopo essere stato arrestato, fu deportato prima nel campo di concentramento di Dachau e quindi nel Campo di concentramento di Flossenb\u00fcrg, dove trover\u00e0 in seguito la morte.\nOrmai orfano, il piccolo Ernst vive una infanzia difficile, senza nessuna guida affettiva. Viene considerato dai medici e dagli \"educatori\", un bambino difficile, irrequieto, ineducabile ed irrecuperabile. Viene messa in discussione la sua stessa sanit\u00e0 mentale per la convinzione razzista dei medici nazisti secondo la quale, essendo \"zingaro\", Ernst fosse predisposto \"di natura\" ad avere turbe psicologiche. La sua candidatura al programma di morte per eutanasia era stata decisa.\n\u00c8 cos\u00ec che dopo un'infanzia di maltrattamenti e discriminazioni, non ultima una permanenza nel riformatorio giovanile di Dachau nel 1940, il giovane Ernst viene mandato nel 1942 all'ospedale psichiatrico di Kaufbeuren che si trova a pochi chilometri dalla sua filiale, la \"clinica della morte\" nel villaggio bavarese di Irsee.\nErnst, giovane vittima del \"programma di eutanasia selvaggia\".\nL'istituto psichiatrico di Kaufbeuren fu tristemente noto per il medico e psichiatra Valentin Falthauser, suo direttore. Falthauser fu l'inventore della cosiddetta \"Dieta E\" (Sonderkost), una dieta da fame, priva di grassi, a base di sole rape, cavoli e mele. Dieta 'mortale', \"imposta\" alle vittime, bambini ed adulti, con il chiaro proposito di eliminarle.\nQuesta \"invenzione\" ebbe cos\u00ec successo che si estese ben presto a tutti i reparti di eutanasia della Germania nazista. Nelle intenzioni di Falthauser, quella dieta doveva portare ad una morte lenta in un periodo di massimo tre mesi.\nQuesto medico nazista fu uno dei pi\u00f9 zelanti fautori dell'eutanasia che perpetu\u00f2 fra la sede di Kaufbeuren e la vicina filiale di Irsee. Quando la Germania si arrese, e Falthauser fu arrestato dagli statunitensi, si scopr\u00ec che il medico aveva continuato a praticare l'eutanasia e ad uccidere indisturbato fino a quando non venne scoperto.\nLa sua ultima vittima era stata eliminata infatti il 29 maggio 1945, ovvero 21 giorni dopo la resa della Germania. Suor W\u00f6rle, una delle tante infermiere di Kaufbeuren ammise, senza nessuna riserva, di aver ucciso 210 bambini e di aver ricevuto un surplus di 35 marchi al mese sul suo normale stipendio per lo straordinario dedicato a quelle uccisioni.Remembering Kaufbeuren\u02d0Attitudes in Occupied Germany towards Mental Illness and the Nazi \"Eutanasia\" Programme\nLa clinica di Irsee a pochissimi chilometri dalla casa madre di Kaufbeuren e diretta sempre dal Falthauser non faceva eccezione: anche qui venivano usati gli stessi metodi praticati nella sede centrale, dove per camuffare la reale attivit\u00e0 di quell'istituto, un cartello all'ingresso recitava: \"Luogo per sanare e curare\". Si calcola che in queste due cliniche furono soppressi da 1200 a 1600 pazienti, tra cui circa 210 bambini.. Le due cliniche inoltre, furono luogo di transito per migliaia di persone, da eutanasizzare in massa, avviate verso pi\u00f9 noti campi di sterminio.\nOltre alla \"Dieta E\", in questi due \"centri della morte\" venivano somministrate anche \"terapie\" consistenti in iniezioni che prevedevano pi\u00f9 soluzioni: Allucinogeni pericolosi come la scopolamina, alcaloidi tossici come la morfina e barbiturici nocivi come il veronal e il luminal. Un programma che in seguito, dopo la guerra, sarebbe stato conosciuto e denominato come: \"Aktion T4\".\nIl programma \"Aktion T4\" veniva attuato nell'ambito dell'eugenetica e dell'\u00abigiene razziale\u00bb, un programma che per i medici nazisti, quando testimoniarono a Norimberga, altro non era che un atto benevolo e pietoso, una \"morte per compassione\". Con questi metodi e con quelli praticati nei luoghi della eutanasia di massa, dove migliaia di persone venivano gassate, nella seconda fase del programma eugenetico nazista conosciuto come \"eutanasia selvaggia\", furono eliminate pi\u00f9 di 140.000 persone, rispetto alla prima fase che port\u00f2 alla eliminazione di \"solo\" 70.000 persone.\nEd \u00e8 proprio questo l'ambiente in cui viene a trovarsi il giovane Ernst, trasferito ben presto perch\u00e9 considerato, senza nessuna valida ragione, \"malato di mente\" e \"non educabile\", da Kaufbeuren alla filiale di Irsee. Chi provenendo da Kaufbeuren arrivava ad Irsee, vi giungeva solo per essere eliminato in brevissimo tempo. La clinica di Irsee era di fatto un vero e proprio braccio della morte. Qui per\u00f2 grazie alla simpatia, alla compassione e ad una certa considerazione mostrata degli infermieri, Ernst che doveva essere eliminato nel giro di pochi giorni, resistette addirittura un anno e mezzo. Dagli infermieri Ernst era considerato gentile e disponibile e sapevano che molte volte procurava del cibo agli internati pi\u00f9 bisognosi, in genere mele precedentemente da lui rubate.\nDinnanzi al procrastinare degli infermieri per somministrargli iniezioni letali, i responsabili del comprensorio di Kaufbeuren-Irsee incaricarono del compito, probabilmente, l'infermiera nazista Pauline Kneissler, la cui fama era nota per aver procurato la morte per eutanasia a moltissime persone sia civili che militari. La Kneissler, con la scusa di somministrare un vaccino contro la febbre tifoidea, somministr\u00f2 a Ernst un'overdose di un cocktail micidiale di morfina e scopolamina. Il 9 agosto 1944 Ernst Lossa muore nella clinica di Irsee.\nI dipendenti della clinica, che in seguito testimoniarono al processo di Norimberga, asserirono che Lossa sapeva delle uccisioni che venivano fatte nell'istituto, sapeva anche che quella stessa sorte sarebbe presto toccata anche a lui. Si sospetta che la conoscenza di Ernst su queste esecuzioni abbia motivato il direttore amministrativo della clinica Josef Frick e probabilmente anche il medico Valentin Faltlhauser, per l'eliminazione del ragazzo jenisch.\nLa deposizione di un infermiere al processo di Norimberga.\nNel processo ai dottori, uno dei processi secondari di Norimberga tenutosi nel 1946, ovvero dopo quello principale celebrato ai pi\u00f9 importanti criminali del regime nazista, la testimonianza di un infermiere di Irsee aiut\u00f2 a far luce sull'ultimo giorno di vita del giovane Lossa:\nA questo processo fu chiaramente stabilito che Ernst \"non era ammalato\" e non soffriva di \"nessuna turba psichica\" e come qualsiasi altro ragazzo con problemi esistenziali, era educabile.\nUna trasmissione televisiva in ricordo di Ernst Lossa.\nMedia di tutto il mondo hanno dedicato a Ernst Lossa ampi servizi televisivi, radiofonici, giornalistici e siti specializzati sul Web. Un servizio televisivo italiano su Lossa, preparato per il 26 gennaio 2011, alla vigilia del giorno della memoria \u00e8 stato quello del drammaturgo, attore e regista Marco Paolini, trasmesso dalla rete televisiva italiana LA7.\nLa trasmissione seguita da un milione e settecentomila spettatori e intitolata: \"AUSMERZEN \u2013 Vite indegne di essere vissute\" era introdotta da Gad Lerner, e il repertorio del drammaturgo, considerato uno degli attori italiani pi\u00f9 impegnati nel teatro di narrazione, consisteva in un lungo monologo, sceneggiato in un ambiente scarno e disadorno e trasmesso in diretta. Avendo come tema gli ospedali psichiatrici sotto il regime nazista, la trasmissione ebbe come teatro alcuni locali dall'ex ospedale psichiatrico Paolo Pini di Milano.\nNel generale tema dell'Olocausto, Paolini affrontava il tema dell'eugenetica nazista e dell'eutanasia, raccontando anche la storia particolareggiata, fatta anche di dialoghi, della eliminazione del giovane jenisch, Ernst Lossa.\nLa trasmissione \u00e8 costata a Paolini due anni di lavoro fatto di ricerche sulla documentazione del progetto Aktion T4. Spiegando lo scopo del suo lavoro, Paolini ha detto:\nAlla trasmissione, un anno dopo, \u00e8 seguita anche la pubblicazione di un libro, a cura di Marco Paolini e Michela Signori, ed un DVD sullo stesso tema e con lo stesso titolo.\n\"Nebbia nel mese di Agosto\", il libro di Robert Domes, uno strumento didattico.\nL'opera pi\u00f9 importante su Ernest Lossa \u00e8 quella dell'autore e giornalista bavarese di Ichenhausen, Robert Domes, il libro \"Nebbia nel mese di Agosto\". Domes ha indagato per cinque anni consultando archivi storici, facendo sopralluoghi e intervistando centinaia di persone.\nAlla domanda \"Perch\u00e9 era necessario che Ernst morisse? \" Domes risponde: \"Penso che sia stato un testimone scomodo\". Ed \u00e8 da questa probabile ipotesi che prende forma e viene analizzata in maniera particolareggiata tutta la breve vita di Ernst fra cui gli ultimi anni che lo videro ospite fra Kaufbeuren ed Irsee.\nIl dott. Michael von Cranach direttore dell'ospedale di Kaufbeuren, nonch\u00e9 primario della clinica di Psichiatria dell'Universit\u00e0 della stessa citt\u00e0 a cui va il merito di aver fatto luce sugli anni bui della eutanasia nazista a Irsee e a Kaufbeuren, e per l'impegno mostrato nell'aver denunciato con saggi, mostre e convegni, il silenzio che regnava fino a pochi anni fa su quanto accadeva realmente in quelle due citt\u00e0 bavaresi, parlando del libro di Robert Domes fa notare: \"Questo libro \u00e8 un grande successo, ed \u00e8 usato [oggi] in molte scuole come strumento didattico\".\nAd avviso di Cranach il testo del giornalista bavarese \u00e8 un libro \"da cui imparare in maniera concreta la persecuzione razziale e in cui la comprensione degli eventi, va al di l\u00e0 dei soli fatti storici\".\nIl libro di Robert Domes \u00e8 stato realizzato anche in Edizione digitale formato kindle.\nIl Museo italiano dedicato al ricordo di Ernst Lossa a Napoli.\nIl museo, una delle pi\u00f9 importanti collezioni di giocattoli antichi in Italia, vuole secondo le intenzioni degli organizzatori, assolvere ad una doppia funzione: proporre un'analisi sul contributo formativo del giocattolo nei secoli ed essere fulcro per la sensibilizzazione dell'arte in generale, partendo proprio dall'arte minore che riguarda il giocattolo.\nIl museo contiene generi di giocattoli diversi, dalle bambole ai giocattoli di latta; dai giocattoli di legno ai giochi da tavolo; dai pupazzi ai giocattoli militari. e\" nasce grazie alla collezione di oltre 1500 giocattoli del docente del Suor Orsola, Vincenzo Capuano.\"\nIl Museo del Giocattolo di Napoli \u00e8 dedicato alla memoria di Ernst Lossa per ricordare la normale infanzia che a Ernst fu negata dalle vessazioni e soprusi del sistema criminale nazista."}
{"id": "3712711", "revid": "124792543", "url": "https://it.wikipedia.org/wiki?curid=3712711", "title": "Giulio Ermolli", "text": "Carriera.\nNel 1901 fu in forza al .\nFu portiere del Milan per tre stagioni, dal 1902 al 1904 e successivamente venne schierato come centrocampista. Debutt\u00f2 al Milan con la partita del 13 aprile 1902, -Milan (2-0) e prese parte a 10 gare ufficiali.\nNel maggio 1902 partecipa con i rossoneri al torneo calcistico del campionato nazionale di ginnastica. Dopo aver superato il in semifinale, si aggiudica la vittoria ad ex aequo con l' al termine della finale contro i genovesi, terminata a reti bianche, ed il titolo di campione d'Italia, la Coppa Forza e Coraggio e la Corona di Quercia. Sceso fra le riserve, vinse il relativo campionato nel 1906.\nA fine carriera calcistica inizi\u00f2 quella di arbitrale."}
{"id": "3712713", "revid": "278830", "url": "https://it.wikipedia.org/wiki?curid=3712713", "title": "Larry e Steve", "text": ""}
{"id": "3712720", "revid": "767487", "url": "https://it.wikipedia.org/wiki?curid=3712720", "title": "Alessandro Bovati", "text": "Carriera.\nGiocatore.\nCentrocampista per due stagioni del Milan, debutt\u00f2 il 26 marzo 1911 in Torino-Milan (5-1).\nAllenatore.\nNella stagione 1928-1929 e nella stagione 1929-1930 ha allenato il Fanfulla in Prima Divisione, la terza serie dell'epoca."}
{"id": "3712721", "revid": "767487", "url": "https://it.wikipedia.org/wiki?curid=3712721", "title": "The Treachery of a Scar", "text": "The Treachery of a Scar \u00e8 un cortometraggio muto del 1913 diretto da J.P. McGowan. \u00c8 il debutto sullo schermo per Tom Forman.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 9 luglio 1913."}
{"id": "3712728", "revid": "1305772", "url": "https://it.wikipedia.org/wiki?curid=3712728", "title": "Karl G\u00f6lsdorf", "text": "Karl G\u00f6lsdorf nacque a Vienna da Louis Adolf G\u00f6lsdorf. Ancora studente venne introdotto agli studi progettuali delle locomotive dal padre, che era ingegnere capo (Maschinendirektor) delle k.u.k. S\u00fcdbahn. Tra 1880 e 1884 frequent\u00f2 la facolt\u00e0 di Tecnologia dell'Universit\u00e0 di Vienna conseguendo una brillante qualificazione. Nel 1885 entr\u00f2 a far parte della \"Wiener Maschinenfabrik\" come progettista. Nel 1889 divent\u00f2 capo dello staff che dirigeva la costruzione di locomotive. Il 1\u00ba novembre 1891 entr\u00f2, come \"ingegnere aggiunto\" nell'ufficio progetti delle ferrovie statali austriache.\nNel 1893 invent\u00f2 un sistema per risolvere il problema della difficolt\u00e0 d'avviamento delle locomotive compound quando in posizione di immissione si trovava il cilindro a bassa pressione.\nLa notoriet\u00e0 di G\u00f6lsdorf si accrebbe in seguito all'introduzione dello scorrimento radiale degli assi accoppiati delle locomotive a vapore per favorirne l'inscrizione nelle curve. La prima applicazione del suo sistema fu su un gruppo di otto locomotive del gruppo kkStB 170. Le successive applicazioni del suo progetto nelle kkStB 180, il cui primo, terzo e quinto asse vennero messi in grado di traslare lateralmente nel telaio, dimostrarono che, in molti casi, era inutile costruire complicate locomotive articolate in grado di adattarsi alle sinuosit\u00e0 delle linee. Da allora in poi tale tecnica di costruzione divenne lo standard per le locomotive merci pesanti austriache.\nTra 1893 e 1916 Karl G\u00f6lsdorf divenne il capoprogettista delle \"Kaiserlich-k\u00f6nigliche \u00f6sterreichische Staatsbahnen\" (kkStB) sviluppando i progetti per ben 25 differenti tipi di locomotive a vapore (in 47 varianti).\nTra i suoi progetti pi\u00f9 noti sono la Locomotiva \u00d6BB 90, le Atlantic delle classi 108 e 310. Le macchine per ferrovia a cremagliera \"kkStB 269\" per la \"Erzbergbahn\" e a scartamento ridotto \"kkStB Classe Yv\" per la \"Ybbstalbahn\".\nKarl G\u00f6lsdorf us\u00f2 sempre le migliori e pi\u00f9 innovative tecnologie del suo tempo. La sua \"310\", sviluppata nel 1911, a tre assi accoppiati e a 4 cilindri compound, a vapore surriscaldato, fu una delle pi\u00f9 eleganti dei suoi tempi.\nNel 1910 venne insignito del titolo di \"dottore in ingegneria\" dall'Universit\u00e0 di Hannover.\nNel 1913 fu nominato caporeparto. Fu membro attivo in molti organismi ferroviari e coeditore della rivista \"Eisenbahntechnik der Gegenwart\" (La tecnologia ferroviaria attuale).\nSi spense improvvisamente il 18 marzo 1916 a Wolfsbergkogel."}
{"id": "3712730", "revid": "287204", "url": "https://it.wikipedia.org/wiki?curid=3712730", "title": "Giuseppe Pulie", "text": ""}
{"id": "3712732", "revid": "1543377", "url": "https://it.wikipedia.org/wiki?curid=3712732", "title": "Bernard Marreau", "text": "Biografia.\nBernard Marreau era copilota del fratello Claude, pionieri dei rally raid africani, insieme erano conosciuti come i \"fratelli Marreau\", tanto da genereare a volte confusione su quale dei due fosse il pilota e quale il navigatore."}
{"id": "3712735", "revid": "1543377", "url": "https://it.wikipedia.org/wiki?curid=3712735", "title": "Badminton ai XVI Giochi panamericani", "text": "I tornei di badminton ai XVI Giochi panamericani si sono giocati al Gimnasio de Usos M\u00faltiples di Guadalajara, in Messico, dal 15 al 20 ottobre 2011."}
{"id": "3712743", "revid": "1226", "url": "https://it.wikipedia.org/wiki?curid=3712743", "title": "Episodi di Lam\u00f9, la ragazza dello spazio", "text": "Questa \u00e8 la lista degli episodi di \"Lam\u00f9, la ragazza dello spazio\", trasmessi in Italia su varie reti locali e raccolti in DVD dalla Yamato Video. I primi 23 episodi della serie erano divisi in due storie distinte, della durata di circa dieci minuti l'una. Dal ventiquattresimo episodio in poi ogni singola storia, si sviluppa e termina nella durata dei venticinque minuti circa complessivi dell'episodio; perci\u00f2 vi sono due conteggi. Questo primo blocco di puntate della serie, trasmesso per la prima volta in Italia dal 1983 al 1985.\nMolto spesso gli episodi presentano parti aggiunte ex-novo o variazioni rispetto al manga."}
{"id": "3712748", "revid": "56620", "url": "https://it.wikipedia.org/wiki?curid=3712748", "title": "Lorenzo Picolet", "text": ""}
{"id": "3712749", "revid": "57342", "url": "https://it.wikipedia.org/wiki?curid=3712749", "title": "Flora Calvanese", "text": "Biografia.\nNata a Sarno da una famiglia di insegnanti nel 1962, si trasferisce a Cava de' Tirreni dove frequenta il liceo classico Marco Galdi.\nPartecipa alla contestazione studentesca e nel 1974 aderisce al Partito Comunista Italiano, in cui ricopre vari incarichi dedicandosi alle battaglie per l'emancipazione delle donne.\nNel 1980 si laurea in Giurisprudenza presso l'Universit\u00e0 degli Studi di Salerno e nel 1982 diventa funzionaria dell'INPS presso la sede di Milano.\nViene eletta per la prima volta in Parlamento il 26 giugno 1983 nella Circoscrizione elettorale Benevento-Avellino-Salerno, per il PCI con 26.643 voti di preferenza, e viene rieletta nella successiva legislatura, il 14 giugno 1987, nella medesima circoscrizione con 35.059 voti di preferenza.\nIl 19 novembre 1989 la Calvanese, in un'affollata assemblea del PCI tenutasi a Salerno al palazzo Sant'Agostino, manifest\u00f2 il proprio disappunto sull'operato di Achille Occhetto che a Bologna, alcuni giorni prima (12 novembre), aveva messo il partito davanti al fatto compiuto, annunciando la Svolta della Bolognina che avrebbe portato allo scioglimento del Partito Comunista Italiano.\nNonostante ci\u00f2, nei mesi successivi partecip\u00f2 con serenit\u00e0 e tolleranza ai lavori preparativi del XX congresso del partito che si tenne a Rimini il 3 febbraio 1991. Seppur con rammarico per l'avvenuto scioglimento del PCI, senza esitazione, conflu\u00ec nella neonata organizzazione, il Partito Democratico della Sinistra.\nNel 1996 diventa capo segreteria del vicepresidente del Consiglio dei ministri Walter Veltroni, del primo governo Prodi; ricopre tale incarico fino alla caduta del governo nel 1998. Dal 1998 al 2000 collabora con la segreteria del Presidente del Consiglio Massimo D'Alema.\nLa Calvanese, dal 1998 al 2001, ha fatto parte della giunta cavese capeggiata dal Sindaco Raffaele Fiorillo rivestendo l'incarico di assessore all'urbanistica ed alla cultura.\nNel novembre 2005, partecipa alla nascita dell'associazione \u201cLa Rosa di Gerico\u201d con alcune donne cavesi impegnate a vario titolo nella societ\u00e0 civile; nel 2011 ne assume la carica di Presidente.\n continua il suo impegno politico militando nel Partito Democratico."}
{"id": "3712752", "revid": "1226", "url": "https://it.wikipedia.org/wiki?curid=3712752", "title": "Episodi di Superlam\u00f9", "text": "Questa \u00e8 la lista degli episodi di \"Superlam\u00f9\", trasmessi in Italia su varie reti locali e raccolti in DVD dalla Yamato Video. I primi 23 episodi della serie erano divisi in due storie distinte, della durata di circa dieci minuti l'una. Dal ventiquattresimo episodio in poi ogni singola storia, si sviluppa e termina nella durata dei venticinque minuti circa complessivi dell'episodio; perci\u00f2 vi sono due conteggi. Questo secondo blocco \u00e8 stato trasmesso in Italia nel 1988.\nMolto spesso gli episodi presentano parti aggiunte ex-novo o variazioni rispetto al manga."}
{"id": "3712753", "revid": "599013", "url": "https://it.wikipedia.org/wiki?curid=3712753", "title": "Carlo Ferrarese", "text": "Carriera.\nAl Milan disput\u00f2 una sola partita, -Milan (2-0)."}
{"id": "3712764", "revid": "124803491", "url": "https://it.wikipedia.org/wiki?curid=3712764", "title": "Edward Wade", "text": "Carriera.\nAl Milan disput\u00f2 una sola partita, -Milan (2-0)."}
{"id": "3712765", "revid": "712828", "url": "https://it.wikipedia.org/wiki?curid=3712765", "title": "Episodi de Le nuove avventure di Lam\u00f9", "text": "Questa \u00e8 la lista degli episodi de \"Le nuove avventure di Lam\u00f9\", trasmessi in Italia raccolti in DVD dalla Yamato Video. I primi 23 episodi della serie erano divisi in due storie distinte, della durata di circa dieci minuti l'una. Dal ventiquattresimo episodio in poi ogni singola storia si sviluppa e termina nella durata dei venticinque minuti circa complessivi dell'episodio; perci\u00f2 vi sono due conteggi. Questo terzo ed ultimo blocco venne importato in Italia nel 2006 per la distribuzione in DVD e trasmesso solo nel 2010 su Man-ga ed in chiaro nel 2011 su Anime Gold.\nMolto spesso gli episodi presentano parti aggiunte ex-novo o variazioni rispetto al manga."}
{"id": "3712770", "revid": "712828", "url": "https://it.wikipedia.org/wiki?curid=3712770", "title": "OAV di Lam\u00f9", "text": "Questa \u00e8 la lista degli OAV di \"Lam\u00f9\", prodotti dal 1985 al 2008 da Kitty Films, Studio Deen (1-3), Magic Bus e da Sunrise (solo l'ultimo), distribuiti in Italia nel 2007 da Yamato Video e trasmessi nel 2011 su Man-Ga ad eccezione del 12\u00b0 inedito.\nOAV.\nGli OAV numero 10 e 11 sono dei collage di spezzoni della serie TV, montati con alcuni inserti originali in modo da creare una nuova storia. Tutti gli altri episodi sono tratti da capitoli del manga che non sono stati trasposti nella serie televisiva anime."}
{"id": "3712774", "revid": "3115", "url": "https://it.wikipedia.org/wiki?curid=3712774", "title": "Fausto Delhuyar", "text": "Biografia.\nStudi\u00f2 a Parigi dal 1773 al 1777, dedicandosi inizialmente alla medicina e alle scienze naturali, poi mineralogia a Mannheim e a Lipsia e infine all'Accademia mineraria di Freiberg in Sassonia, dove ebbe come professore Abraham Gottlob Werner.\nDal 1781 al 1785 fu insegnante a Vergara di mineralogia e metallurgia. Nel 1782 alla scuola di chimica di Uppsala entr\u00f2 in contatto con Carl Wilhelm Scheele che aveva scoperto l'acido tungstenico, da cui Torbern Bergman intu\u00ec che doveva esistere un elemento chimico nuovo: il tungsteno. Nel 1783 insieme al fratello Juan Jos\u00e9 riusc\u00ec per la prima volta a isolare il tungsteno per ossidoriduzione, impresa che comp\u00ec nei laboratori che la \"Real Sociedad Bascongada de Amigos del Pa\u00eds\" aveva nella localit\u00e0 di Vergara in Guip\u00fazcoa.\nNel settembre del 1785 rinunci\u00f2 alla cattedra e nel luglio del 1786 fu nominato direttore generale delle miniere in Messico. Prima di attraversare l'Atlantico si rec\u00f2 in diverse localit\u00e0 d'Europa tra il 1786 e il 1788 per apprendere il \"metodo di Born\" per l'estrazione dell'argento. Si spos\u00f2 a Vienna, nel 1787 con Juana Raab. Durante i trentatr\u00e9 anni di permanenza in America si occup\u00f2 dell'istituzione del \"Colegio de Miner\u00eda\" (1\u00ba gennaio 1792), la costruzione del \"Palacio de Miner\u00eda\" (1813) e la direzione di entrambi gli istituti. Nel 1788 fu chiamato alla supervisione dell'industria mineraria del Messico fino alla rivoluzione dell'inizio del XIX secolo. Tornato nel 1822 in Spagna, nel 1825 fu nominato direttore generale delle miniere e ministro di stato.\nPubblicazioni.\nLe pubblicazioni di Fausto Delhuyar furono numerose, scrisse rapporti sulla teoria dell'amalgamazione\u2014un processo per estrarre l'argento dal suo minerale\u2014, sulla storia delle zecche e della fabbricazione di monete e fu autore di una storia delle miniere del Messico e dello sfruttamento delle miniere spagnole. A Madrid, nel 1825 pubblic\u00f2 un trattato sull'influenza della mineralogia sull'agricoltura e sulla chimica."}
{"id": "3712776", "revid": "122953984", "url": "https://it.wikipedia.org/wiki?curid=3712776", "title": "Valdambra", "text": "La Valdambra (o Val d'Ambra) \u00e8 la valle che segue il corso del Torrente Ambra, dalla sorgente (Monteluco T.V. a circa 850\u00a0m s.l.m. in prov. di Siena) alla foce (Levanella dove l'Ambra si immette nell'Arno in prov. di Arezzo). Il centro abitato pi\u00f9 importante della valle \u00e8 Bucine, capoluogo dell'omonimo Comune, con una popolazione di circa 3.500 residenti mentre invece la popolazione dell'intera valle \u00e8 poco pi\u00f9 di 12.000 residenti. La valle comprende tutto il territorio comunale di Bucine (per la stragrande maggioranza) e una piccola parte comprende anche una porzione dei comuni di Pergine Valdarno e di Civitella in Valdichiana (quest'ultimi appunto in netta minoranza). \nLa valle \u00e8 attraversata dalla \"ex\" strada statale 540 di Valdambra ora come molte altre strade italiane declassata a \"sp 540\", che collega il Valdarno aretino al territorio senese. Altri borghi e centri minori della valle sono: Levane, Montebenichi, Rapale, Pietraviva, Badia a Ruoti, Capannole, Badia Agnano, D\u00f9ddova, Pogi, Ambra, San Martino, Cennina, Solata, Sogna, San Leolino e San Pancrazio che fanno parte del comune di Bucine, Montozzi, Migliari, Pieve a Presciano e Poggio Bagnoli che sono frazioni di Pergine Valdarno e la parte del territorio di Civitella in Valdichiana dove scorre il torrente Trove (affluente dell'Ambra) vicino al confine col territorio di Bucine.\nLa Valdambra \u00e8 un territorio ondulato di origine collinare e molto boscoso, inoltre \u00e8 ricco di colture dai cereali al tabacco, dai girasoli a viti ed olivi. Molto sviluppato in questa zona infatti \u00e8 il settore primario riguardante appunto l'agricoltura e la zootecnica. Anche il settore turistico si \u00e8 molto evoluto presentando infatti varie strutture ricettive quali b&amp;b, agriturismi, casevacanza, hotel e camping.\nIl territorio valdambrino parte dal suo punto pi\u00f9 basso di altezza a circa 150 metri slm in localit\u00e0 Levane, per poi iniziare a salire verso Bucine (250 metri slm) ed oltre (alta Valdambra) toccando l'apice in localit\u00e0 Poggio Ascensione nei pressi della frazione di Solata ad un'altezza di 655 metri slm.\nConfina a nord con il Valdarno (il quale in alcuni casi viene considerato inglobante la Valdambra), a sud con la provincia di Siena, a ovest con i monti del Chianti e ad est con la Valdichiana.\nIn Valdambra sono presenti molte tracce storiche di varie epoche, dalla preistoria (vari reperti provengono da questa zona e sono custoditi al museo paleontologico della scuola media di Bucine ed altri al museo paleontologico di Montevarchi) al periodo etrusco (borgo di Rapale) o a quello romano (ponte di Pogi) per passare al periodo longobardo (Montebenichi) ed al periodo medievale (castello di Cennina e torre di Galatrona), fino ad epoche pi\u00f9 recenti ma che rappresentano grandi opere (grande viadotto ferroviario - ponte di Bucine) e purtroppo anche fatti tragici come la strage nazista al tempo della seconda guerra mondiale nel piccolo paesino di San Pancrazio. Siti storico religiosi sono rappresentati ad esempio per citarne alcuni dal complesso abbaziale di Badia a Ruoti o dalle pievi di San Quirico a Capannole, di San Giovanni Battista a Galatrona e Sant'Apollinare e San Giovanni Battista a Bucine.\nAd essa il comune di Bucine ha dedicato \"La valle dell'Ambra\", documentario di mezz'ora di Walter Bencini (Italia, 1999), ed un libro dal titolo \"Bucine e la Valdambra\"."}
{"id": "3712782", "revid": "300067", "url": "https://it.wikipedia.org/wiki?curid=3712782", "title": "Canottaggio ai XVI Giochi panamericani", "text": "Il canottaggio ai XVI Giochi panamericani si \u00e8 svolto alla Pista de remo y canotaje di Ciudad Guzm\u00e1n, in Messico, dal 15 al 19 ottobre 2011. L'unica differenza con il programma olimpico \u00e8 che l'otto femminile nei Giochi panamericani \u00e8 rimpiazzato dal singolo pesi leggeri."}
{"id": "3712785", "revid": "266224", "url": "https://it.wikipedia.org/wiki?curid=3712785", "title": "Area765", "text": ""}
{"id": "3712786", "revid": "101175", "url": "https://it.wikipedia.org/wiki?curid=3712786", "title": "Pere Riba (tennista)", "text": ""}
{"id": "3712788", "revid": "2039387", "url": "https://it.wikipedia.org/wiki?curid=3712788", "title": "I Was the One", "text": "I Was the One \u00e8 una canzone di Elvis Presley pubblicata dalla RCA Records il 27 gennaio 1956 come lato B del singolo \"Heartbreak Hotel\". Fu registrata negli studi della RCA Records di Nashville (Tennessee) l'11 gennaio dello stesso anno. Il brano raggiunger\u00e0 la posizione numero 23 nella Classifica Billboard HOT 100, con una presenza totale di 16 settimane, e la posizione numero 11 della Billboard Country.\nAltre Emissioni.\nCi furono differenti emissioni del brano tra le quali:\nCuriosit\u00e0.\nIl brano scelto era la take n\u00ba7 della sessione di registrazione."}
{"id": "3712789", "revid": "599013", "url": "https://it.wikipedia.org/wiki?curid=3712789", "title": "Ermin Rakovi\u010d", "text": ""}
{"id": "3712790", "revid": "44246213", "url": "https://it.wikipedia.org/wiki?curid=3712790", "title": "National Nuclear Security Administration", "text": ""}
{"id": "3712796", "revid": "27723", "url": "https://it.wikipedia.org/wiki?curid=3712796", "title": "Stazione di Castione dei Marchesi", "text": "La stazione di Castione dei Marchesi \u00e8 una stazione ferroviaria posta sulla linea Cremona\u2013Fidenza; serve il centro abitato di Castione Marchesi, frazione della citt\u00e0 di Fidenza.\nStoria.\nLa stazione fu inaugurata contestualmente all'attivazione della ferrovia Cremona-Fidenza, avvenuta il 12 settembre 1906.\nNel 1912 la concessione fu riscattata dallo Stato e la linea venne incorporata nella rete FS.\nLa trazione elettrica venne attivata il 27 maggio 1979.\nNel 2000, nell'ambito della riorganizzazione delle Ferrovie dello Stato, tutti gli impianti lungo la linea passarono al neocostituito gestore dell'infrastruttura Rete Ferroviaria Italiana.\nStrutture ed impianti.\nIl fabbricato viaggiatori \u00e8 un edificio a due piani in stile razionalista. \nLa stazione conta due binari per il servizio passeggeri. In passato, era presente un piccolo scalo merci, con annesso magazzino.\nMovimento.\nLa stazione \u00e8 servita da treni regionali svolti da Trenitalia Tper nell'ambito del contratto di servizio stipulato con la regione Emilia-Romagna.\nA novembre 2019, la stazione risultava frequentata da un traffico giornaliero medio di circa 7 persone (3 saliti + 4 discesi).\nServizi.\nLa stazione \u00e8 classificata da RFI nella categoria \"bronze\"."}
{"id": "3712798", "revid": "365417", "url": "https://it.wikipedia.org/wiki?curid=3712798", "title": "Il mondo estremo", "text": "Il mondo estremo (titolo originale Die letzte Welt) \u00e8 un romanzo dello scrittore austriaco Christoph Ransmayr ed \u00e8 stato pubblicato nel 1988. \nTrama.\nCotta, un ammiratore di Ovidio, si reca a Tomi (oggi Costanza) sul Mar Nero, per constatare se sia vero che Ovidio sia morto l\u00e0 in esilio.\nSi imbatte in una citt\u00e0 che \u00e8 popolata dai personaggi delle \"Metamorfosi\" di Ovidio e trova certamente tracce del poeta, ma non il poeta stesso. Cotta trascorre del tempo a Tomi, la citt\u00e0 di ferro, e qui fa delle esperienze, mentre un inverno di due anni finisce e con l'arrivo della primavera, la natura lentamente riprende possesso di Tomi. Cotta comincia una relazione con la sfregiata Eco, che gli racconta qualcosa di Ovidio, il quale aveva presumibilmente la capacit\u00e0 di leggere delle storie nel fuoco morente. Queste storie finiscono tutte tranne una con la trasformazione dei protagonisti in pietra, ragion per cui Cotta decide di raccogliere i racconti di Ovidio e di riprodurli nel libro delle pietre, dopo che l'opera di Ovidio era stata bruciata da lui stesso prima dell'inizio del suo viaggio. \nNel corso del racconto la vita di Cotta muta in modi bizzarri. Lo minaccia la perdita della sua identit\u00e0. Alla fine si incammina verso le montagne che si trovano nelle vicinanze di Tomi: cos\u00ec termina la vicenda.\nIn alcuni flashback nel corso del romanzo viene raccontato come la vita di Ovidio e le sue pubblicazioni letterarie abbiano portato attraverso una serie di concatenazioni di eventi alla sua espulsione da Roma: gi\u00e0 le sue prime opere, che criticavano le rigide strutture di potere di Roma, fanno s\u00ec che venga notato dai dirigenti dello Stato. Nonostante il suo successo letterario tra la gente, sar\u00e0 bandito dopo aver tenuto un ardito discorso in occasione dell'apertura di uno stadio, discorso nel quale non usa particolare riverenza nei confronti dell'imperatore.\nComincia la ricerca di Cotta sulle tracce di Ovidio e delle Metamorfosi. Dopo un viaggio di diciassette giorni arriva con la nave a Tomi. L\u00ec vuole cercare indizi della morte di Ovidio.\nCotta conosce gli abitanti del villaggio, quindi si mette in cammino verso Trachila, dove Ovidio doveva aver avuto una casa. Arrivato l\u00ec, si ritrova tra le rovine. Una sola casa \u00e8 ancora in piedi, ci entra e la esplora da cima a fondo. Dopo un po' di tempo trova uno squilibrato che siede sotto le scale \u2013 all'inizio pensa che si tratti di Ovidio, ma dopo lo riconosce e si tratta solo del suo servitore Pitagora, che \u00e8 mentalmente turbato e che biascica qualcosa di insensato. Cotta racconta a Pitagora dell'ultimo giorno di Ovidio a Roma.\nCypari, il lillipuziano, \u00e8, accanto a Cotta, la figura centrale del secondo capitolo. Annualmente in agosto si reca a Tomi, per riferire del suoi viaggi. Porta sempre con s\u00e9 il suo vecchio carro coperto, accompagnato da un cervo, per presentare i suoi giochi di luce. Gli abitanti della citt\u00e0 vengono descritti dettagliatamente.\nCotta, alla ricerca del libro delle Metamorfosi, si imbatte in Pitagora, servo di Nasone, che lo conduce nel giardino di Nasone. L\u00e0 si trovano delle pietre con un messaggio a pezzi di Nasone. In seguito a ci\u00f2 Cotta si ricorda del bando di Nasone da Roma ad opera dell'imperatore Augusto, a causa della sua irriverenza nei confronti dell'imperatore e della libera interpretazione dei suoi testi.\nCotta trova la casa di Nasone, passa la notte l\u00e0 e fugge di nuovo verso Tomi in preda al delirio febbrile. Lungo la strada crede di vedere Nasone, ma \u00e8 Batto. \nLa primavera \u00e8 alle porte. Cotta conosce Eco in casa del cordaio e si accorge della sua malattia. Nel corso del tempo scopre la vera bellezza di lei e se ne innamora. Cotta la interroga sulla fuga di Nasone.\nI cambiamenti della citt\u00e0 di Tomi diventano evidenti durante la primavera. Cotta ed Eco si avvicinano e lui viene a sapere da lei molti segreti sulla citt\u00e0 di Tomi e sui suoi abitanti. Si tratta della ribellione di Nasone contro l'imperatore e del suo esilio nonch\u00e9 delle conseguenze sulla societ\u00e0 romana.\nIl narratore racconta dell'esilio di Nasone e di come si sia arrivati che Cotta abbia preso su di s\u00e9 la strada per Tomi, per scoprire la verit\u00e0 su Nasone. Cotta riceve con l'aiuto di Eco indicazioni pi\u00f9 precise sulle Metamorfosi. Base della loro conversazione sono le storie di Nasone, che Eco confida a Cotta. Dopo un forte temporale, che ricorda molto una delle storie, Eco \u00e8 scomparsa.\nIl servo di Nasone Pitagora arriva in citt\u00e0 per completare le sue provviste, ma non si ricorda di Cotta e della sua visita. Questi accompagna poi il servo a Trachila e viene a sapere che la tessitrice Aracne immortala i racconti di Nasone nei suoi tappeti con raffigurazioni del cielo e degli uccelli. Attraverso una visita di Arachne a Cotta viene l'idea che le Metamorfosi siano una storia della natura.\nAgosto porta con s\u00e9 un'estate calda e molti insetti nocivi. Come appare la Argo, gli abitanti comprano molte delle mercanzie portate. Fama finalmente ottiene il suo episcopio. Gli abitanti sono affascinati, in particolare Battus \u00e8 ossessionato dall'oggetto. Una notte Battus si trasforma in pietra di fronte all'episcopio.\nThies e Tereus cercano invano di revocare la metamorfosi del BAttus pietrificato. Dopo tentativi senza esito Fama, piena di rabbia, si chiude nel suo negozio, e lo lascia solo dopo otto giorni, durante i quali adorna Battus. All'inizio il pietrificato \u00e8 una sensazione, ma a poco a poco gli abitanti si abituano a lui. Cotta allora, dopo lungo tempo passato nella casa del cordaio dove strani sogni lo avevano perseguitato, si incammina verso Trachila, per trovare Naso.\nCotta sta viaggiando fra i monti alla volta di Trachila. Il viaggio faticoso lo porta al limite delle sue forze. In seguito ad una deviazione si ritrova nella citt\u00e0 distrutta di Limyra e vi rimane per la notte. Il giorno dopo si rimette in cammino deciso in direzione di Trachila e la raggiunge.\nCotta torna a visitare le rovine di Trachila. Qui vede Naso e Pitagora. Quando si accorge che si tratta di una illusione, crede di essere diventato matto e cade in disperazione. Vaga per due giorni fra le macerie della citt\u00e0 e infine ritorna indietro a Tomi.\nGli abitanti delle montagne si rifugiano in citt\u00e0 scappando da slavine di pietre. Mentre Tomi diventa sempre pi\u00f9 selvatico, Cotta si prende cura della casa del cordaio e riordina i pezzi di stoffa trovati l\u00ec con le storie di Naso. Inoltre passa molto tempo nel negozio di Fama, che gli racconta le storie dei singoli abitanti.\nLa citt\u00e0 di Tomi completa l'intera metamorfosi a foresta vergine. La sorella di Procne, che era creduta morta ritorna indietro, la sua lingua \u00e8 stata strappata dal macellaio Tereus, per cui lei ora \u00e8 muta.\nQuando una notte Tereus torna al villaggio, trova suo figlio Itys morto. Per Tereus \u00e8 certo che l'assassino pu\u00f2 essere solamente sua moglie. Quindi decide di trovarla per ucciderla. Quando la trova, Tereus, Procne e gli altri abitanti di Tomi si trasformano in uccelli.\nInterpretazione.\nSalta agli occhi la mescolanza dei livelli di tempo dell'antichit\u00e0 e dei tempi presenti (intervallo esatto di tempo: 8 - 17 dC.) . Per esempio il nano Cyparis mostra dei film e Ovidio spedisce a sua moglie Cyane una foto della citt\u00e0 di Tomi. Oltre alla cronologia, l'autore riproduce anche la geografia in modo poco realistico. Per esempio Tomi (Costanza) \u00e8 situata lungo un litorale pianeggiante, che \u00e8 in netto contrasto con le pareti a dirupo e le montagne retrostanti descritte. Inoltre anche Roma \u00e8 nelle sue caratteristiche geografiche in contrasto con la capitale storica della Civilt\u00e0 romana e le vengono attribuite caratteristiche della citt\u00e0 moderna: ad esempio, si parla del traffico caotico delle sue strade.\nPersonaggi.\nI personaggi derivano da figure mitologiche o storiche e in parte dalle opere di Ovidio.\nRecensione.\n\"Il mondo Estremo\" \u00e8 stato uno dei lavori letterari di maggior successo del 1988. Il romanzo \u00e8 stato lodato da giornali come \"Spiegel\", \"Die Tageszeitung\" o \"Die Zeit\" .\nAlcuni attribuiscono il successo del romanzo esclusivamente al geniale marketing dell'opera da parte del Greno Verlag e al supporto di Hans Magnus Enzensberger . \"Il mondo Estremo\" \u00e8 uscito per la prima volta nella serie die Andere Bibliothek della casa editrice Enzensberger.\nPolitica.\nChe il romanzo sia politicamente scomodo \u00e8 dimostrato dal caso in Romania: le autorit\u00e0 locali non volevano autorizzare l'inclusione de \"Il mondo Estremo\" in una Antologia, perch\u00e9 \u201evi si fa riferimento troppo apertamente alla situazione romena e al ruolo del grande Conduc\u0103tor (Nicolae Ceau\u0219escu).\u201c Ransmayr si \u00e8 espresso personalmente: \u201eHo provato una soddisfazione quasi infantile, quando, colpito sul vivo, il censore ha capito correttamente un passaggio del Mondo Estremo. \u201c"}
{"id": "3712801", "revid": "767487", "url": "https://it.wikipedia.org/wiki?curid=3712801", "title": "Pila a combustibile a ceramica protonica", "text": "La pila a combustibile a ceramica protonica (\"protonic ceramic fuel cell\" o PCFC) \u00e8 una pila a combustibile basata su un materiale elettrolitico ceramico che esibisce alta conduttivit\u00e0 protonica a temperature elevate.\nLe PCFC condividono i vantaggi termici e cinetici del funzionamento ad alta temperatura a 700 gradi Celsius con le pile a combustibile a carbonati fusi e ad ossido solido, mentre mostra tutti i benefici intrinseci della conduzione protonica nelle pile a combustibile con membrana a scambio protonico (\"protonic exchange membrane fuel cell\" o PEMFC)\ne le pile a combustibile all'acido fosforico (\"phosphoric acid fuel cell\" o PAFC). L'alta temperatura di funzionamento \u00e8 necessaria per raggiungere un'altissima efficienza elettrica dei combustibili con i combustibili a idrocarburi. Le PCFC possono funzionare ad alte temperature ed ossidare elettrochimicamente i combustibili fossili direttamente all'anodo. Questo elimina lo stadio intermedio della produzione d'idrogeno attraverso il costoso processo del \"reforming\". Le molecole gassose del combustibile a idrocarburi sono assorbiti sulla superficie dell'anodo in presenza di vapore acqueo, e gli atomi d'idrogeno sono strappati in modo efficiente per essere assorbiti nell'elettrolita, con l'anidride carbonica come prodotto primario di reazione. Le PCFC hanno un elettrolita solido, cosicch\u00e9 la membrana non pu\u00f2 asciugarsi come con le PEMFC, e il liquido non pu\u00f2 colare fuori come con le PAFC.\nLa CoorsTek sta svolgendo primariamente ricerche su questo tipo di pila a combustibile."}
{"id": "3712802", "revid": "1272592", "url": "https://it.wikipedia.org/wiki?curid=3712802", "title": "Setteville", "text": ""}
{"id": "3712804", "revid": "372624", "url": "https://it.wikipedia.org/wiki?curid=3712804", "title": "Purnululu", "text": ""}
{"id": "3712806", "revid": "767487", "url": "https://it.wikipedia.org/wiki?curid=3712806", "title": "CUS Messina", "text": "Il CUS Messina \u00e8 una associazione sportiva dilettantistica legata all'Universit\u00e0 di Messina nata nel 1946. \u00c8 affiliata al Centro Universitario Sportivo Italiano. Gli impianti del CUS sono stati usati per l'Universiade siciliana del 1997, per il campionato mondiale universitario di Baseball del 2002 e nel maggio 2012 hanno ospitato, per la prima volta a Messina la 66\u00aa edizione dei Campionati Nazionali Universitari (CNU).\nLa Societ\u00e0 \u00e8 in liquidazione dal 2014.\nBaseball.\nIl CUS Messina conta su una squadra maschile iscritta al campionati della Federazione Italiana Baseball Softball, milita nel campionato di Serie A. Gioca tutte le sue partite in casa allo Stadio Primo Nebiolo costruito per i Mondiali di baseball 1998.\nPallacanestro.\nNel 2007-2008 la formazione cestistica del Centro Sportivo partecip\u00f2 alla Serie C regionale allenata da Sigillo, classificandosi al 12\u00ba posto. Con l'ex allenatore della Rescifina Tonino Interdonato in panchina, la squadra disput\u00f2 ancora la massima serie regionale l'anno successivo e si salv\u00f2 ancora. Nel 2009-2010, con il confermato Interdonato, disput\u00f2 ancora il girone siciliano orientale di C2 e chiuse al 10\u00ba posto.\nLa societ\u00e0 rinunci\u00f2 comunque alla C regionale e riprese dalla Serie D regionale, allenata da Lillo Caro\u00e8, e chiuse quinta in Poule Promozione. Il CUS Messina fu ripescato in C2 nell'estate 2011, affidato all'ex allenatore di Patti Pippo Sidoti e rinforzato grazie agli investimenti della dirigenza. Part\u00ec come la candidata alla vittoria del girone, vinse la Coppa Sicilia e, senza avversari, la stagione regolare. Infine ai play-off perse solo la gara-2 di finale contro la Mura Canicatt\u00ec e poi conquist\u00f2 la vittoria in gara-3.\nNel 2012-2013 la squadra si present\u00f2 alla Divisione Nazionale C ancora rinforzata e concluse con la vittoria della stagione regolare e dei play-off, in finale contro Acireale. La promozione in Divisione Nazionale B arriv\u00f2 per\u00f2 durante la crisi economica che impose alla societ\u00e0 cussina di slegarsi dalla squadra e, infine, al ritiro dal campionato.\nHockey su prato.\nNel 2011/12 ha militato nel campionato di serie B maschile di ."}
{"id": "3712809", "revid": "499020", "url": "https://it.wikipedia.org/wiki?curid=3712809", "title": "Stazione di Cadeo", "text": "La stazione di Cadeo \u00e8 una fermata ferroviaria posta sulla linea Milano-Bologna; serve il centro abitato di Roveleto, frazione del comune di Cadeo.\nLa stazione si trova nel centro del paese.\nStoria.\nAttivata come stazione, venne trasformata in fermata il 15 aprile 2012.\nStrutture e impianti.\nIl fabbricato viaggiatori \u00e8 una costruzione a due piani, di cui solo quello inferiore accessibile ai viaggiatori. All'interno dell'edificio \u00e8 presente una sala che originariamente ospitava la biglietteria a sportello, poi chiusa.\nLa stazione dispone di due binari dedicati al servizio passeggeri, dotati di banchina, riparati da pensiline e collegati tra loro tramite un sottopassaggio dotato di videosorveglianza.\nPrima del declassamento a fermata erano presenti binari di precedenza dedicati allo scalettamento dei treni merci in attesa di binari liberi alla stazione di Piacenza. Con il declassamento questi binari sono stati eliminati.\nMovimento.\nLa stazione \u00e8 servita da treni regionali svolti da Trenitalia Tper nell'ambito del contratto di servizio stipulato con la regione Emilia-Romagna.\nNella stazione fermano treni regionali e regionali veloci da e per Milano, Ancona, Pesaro e Bologna.\nA novembre 2019, la stazione risultava frequentata da un traffico giornaliero medio di circa 33 persone (18 saliti + 15 discesi).\nServizi.\nLa stazione \u00e8 classificata da RFI nella categoria \"Bronze\".\nLa stazione \u00e8 dotata di un parcheggio per le auto davanti all'ingresso."}
{"id": "3712810", "revid": "767487", "url": "https://it.wikipedia.org/wiki?curid=3712810", "title": "Felice Soldini", "text": ""}
{"id": "3712811", "revid": "1305772", "url": "https://it.wikipedia.org/wiki?curid=3712811", "title": "Integratore", "text": "Integratore pu\u00f2 essere:"}
{"id": "3712818", "revid": "767487", "url": "https://it.wikipedia.org/wiki?curid=3712818", "title": "Baffled, Not Beaten", "text": "Baffled, Not Beaten \u00e8 un cortometraggio muto del 1913 diretto da J.P. McGowan.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film usc\u00ec nelle sale cinematografiche USA il 25 luglio 1913."}
{"id": "3712820", "revid": "767487", "url": "https://it.wikipedia.org/wiki?curid=3712820", "title": "Walter Beerli", "text": ""}
{"id": "3712823", "revid": "1391549", "url": "https://it.wikipedia.org/wiki?curid=3712823", "title": "Daisytown", "text": "Daisytown \u00e8 un comune (\"borough\") degli Stati Uniti d'America, nella contea di Cambria nello Stato della Pennsylvania. Secondo il censimento del 2010 la popolazione \u00e8 di 326 abitanti.\nSociet\u00e0.\nEvoluzione demografica.\nLa composizione etnica vede una presenza esclusiva di quella bianca (100,0%), dati del 2010."}
{"id": "3712825", "revid": "481666", "url": "https://it.wikipedia.org/wiki?curid=3712825", "title": "Estelle Taylor", "text": "Biografia.\nAttiva principalmente nel periodo del muto, come molte dive dell'epoca fece parlare di s\u00e9 anche per la vita sentimentale, in particolare per i tre matrimoni, il secondo dei quali con il pugile Jack Dempsey, campione dei pesi massimi tra il 1919 e il 1926.\nNel 1923, gir\u00f2 con DeMille la prima versione de \"I dieci comandamenti\", dove impersonava Miriam, la sorella di Mos\u00e8. Lavor\u00f2 con molti grandi registi, tra cui King Vidor, Tod Browning e Jean Renoir.\nEstelle Taylor mor\u00ec a Los Angeles il 15 aprile 1958 all'et\u00e0 di 64 anni. \u00c8 sepolta all'Hollywood Forever Cemetery.\nRiconoscimenti.\nHa una Stella sulla Hollywood Walk of Fame categoria Cinema, al 1620 Vine Street."}
{"id": "3712827", "revid": "461603", "url": "https://it.wikipedia.org/wiki?curid=3712827", "title": "Leonid Ostrovskij", "text": ""}
{"id": "3712829", "revid": "1543377", "url": "https://it.wikipedia.org/wiki?curid=3712829", "title": "Hockey su prato ai XVI Giochi panamericani", "text": "L'hockey su prato ai XVI Giochi panamericani si \u00e8 svolto dal 19 al 28 ottobre 2011 allo Stadio Panamericano di Hockey di Guadalajara, in Messico. Sia al torneo maschile che a quello femminile hanno partecipato otto squadre, le vincenti dei rispettivi tornei, l'Argentina tra gli uomini e gli Stati Uniti tra le donne, si sono qualificate ai Giochi olimpici di Londra 2012."}
{"id": "3712830", "revid": "339392", "url": "https://it.wikipedia.org/wiki?curid=3712830", "title": "Ludmilla Rad\u010denko", "text": ""}
{"id": "3712833", "revid": "461603", "url": "https://it.wikipedia.org/wiki?curid=3712833", "title": "Leonid Ostrovskiy", "text": ""}
{"id": "3712834", "revid": "2519", "url": "https://it.wikipedia.org/wiki?curid=3712834", "title": "Parco nazionale Yalgorup", "text": "Il parco nazionale Yalgorup \u00e8 un'area naturale protetta dell'Australia Occidentale, istituito nel 1966.\nOccupa una superficie di 131,39 km\u00b2 direttamente a sud di Mandurah e 105\u00a0km a sud Perth."}
{"id": "3712837", "revid": "298229", "url": "https://it.wikipedia.org/wiki?curid=3712837", "title": "Canoa/kayak ai XVI Giochi panamericani", "text": "La canoa/kayak ai XVI Giochi panamericani si \u00e8 svolta alla Pista de Remo y Canotaje di Ciudad Guzm\u00e1n, in Messico, dal 26 al 29 ottobre 2011. La disciplina di canoa discesa \u00e8 stata tolta dal programma a causa di carenza di iscritti. Delle 12 specialit\u00e0 in programma (otto maschili e quattro femminili) ben 8 sono andate a Cuba e Canada che se le sono spartite a met\u00e0. L'argento in pi\u00f9 vinto dalla nazione caraibica ha permesso ai cubani tuttavia di piazzarsi in testa al medagliere."}
{"id": "3712850", "revid": "1865216", "url": "https://it.wikipedia.org/wiki?curid=3712850", "title": "Midori (nome)", "text": "Origine e diffusione.\nGeneralmente, riprende il kanji , pronunciato \"midori\", che vuol dire \"verde\" (significato analogo a quello dei nomi Verde e Clori); inoltre, come tutti i nomi giapponesi, pu\u00f2 anche risultare da altri kanji, o combinazioni di kanji, che formino la stessa pronuncia.\nOnomastico.\nNon ci sono sante con questo nome, che \u00e8 quindi adespota: l'onomastico pu\u00f2 essere festeggiato il 1\u00ba novembre ad Ognissanti."}
{"id": "3712854", "revid": "767487", "url": "https://it.wikipedia.org/wiki?curid=3712854", "title": "The Girl Engineer", "text": "The Girl Engineer \u00e8 un cortometraggio muto del 1913 diretto da J.P. McGowan. Il film \u00e8 il ventitreesimo episodio del serial \"The Hazards of Helen\", uno dei numerosi corti che girarono insieme McGowen e la moglie, l'attrice Helen Holmes. Il soggetto si deve all'attrice, qui alla sua prima sceneggiatura.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 17 aprile 1915. \u00c8 conosciuto anche con il titolo \"The Hazards of Helen: The Girl Engineer\", ventitreesimo episodio del serial della Kalem."}
{"id": "3712855", "revid": "599013", "url": "https://it.wikipedia.org/wiki?curid=3712855", "title": "David Zdrili\u0107", "text": ""}
{"id": "3712857", "revid": "767487", "url": "https://it.wikipedia.org/wiki?curid=3712857", "title": "Dale (Pennsylvania)", "text": "Dale \u00e8 un comune (\"borough\") degli Stati Uniti d'America, nella contea di Cambria nello Stato della Pennsylvania. Secondo il censimento del 2010 la popolazione \u00e8 di 1.234 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (89,1%), seguita dagli afroamericani (6,1%) dati del 2010."}
{"id": "3712860", "revid": "1318658", "url": "https://it.wikipedia.org/wiki?curid=3712860", "title": "Universit\u00e0 federale del Paran\u00e1", "text": "L'Universit\u00e0 federale del Paran\u00e1 (in portoghese: \"Universidade Federal do Paran\u00e1\", abbreviato in UFPR) \u00e8 la pi\u00f9 antica istituzione universitaria brasiliana, fondata nel 1912 semplicemente come Universit\u00e0 del Paran\u00e1.\nNel 1920, il governo federale scorpor\u00f2 l'universit\u00e0 in vari collegi e scuole separate tra loro fino al 1946, quando venne reintegrata. Nel 1951, con la sua federalizzazione, cominci\u00f2 ad offrire un'istruzione di livello superiore gratuitamente."}
{"id": "3712867", "revid": "287204", "url": "https://it.wikipedia.org/wiki?curid=3712867", "title": "Cala la tela", "text": "Cala la tela (titolo originale \"Drury Lane's Last Case (The Tragedy of 1599)\") \u00e8 un romanzo poliziesco del 1933 di Ellery Queen. Quarto ed ultimo della serie che ha per protagonista l'ex attore shakespeariano Drury Lane, venne pubblicato in origine sotto lo pseudonimo di Barnaby Ross e ripubblicato sotto il nome di Ellery Queen nel 1946.\nTrama.\nChe un individuo bizzarro, il quale afferma di essere sulle tracce di un segreto che \"vale milioni\", si presenti nell'ufficio dell'agenzia investigativa dell'ex ispettore Thumm, per affidargli un incarico confidenziale, non \u00e8 una circostanza particolarmente fuori dell'ordinario. Che sia disposto a pagare mille dollari perch\u00e9 Thumm tenga in custodia per lui una busta da aprire nel caso l'individuo in questione non telefoni il giorno venti di ogni mese per confermare di essere ancora vivo e in libert\u00e0, \u00e8 certo interessante ma non incredibile. Che il visitatore si sia camuffato con occhiali scuri e una barba finta per nascondere la propria identit\u00e0, \u00e8 comprensibile. Ma che la barba finta sia striata di colori vivaci, questo \u00e8 troppo anche per un veterano di casi stravaganti come Thumm. Che infine le istruzioni del cliente impongano, qualora si rendesse necessario aprire la busta, che ci\u00f2 avvenga solo alla presenza del famoso ex attore e investigatore Drury Lane, \u00e8 proprio il colmo. E se non fosse per l'interesse di sua figlia Patience, l'ispettore forse rinuncerebbe volentieri all'incarico. Quando per\u00f2 il venti del mese successivo il cliente non si far\u00e0 vivo, l'apertura della busta riveler\u00e0 che il caso \u00e8 legato ad una serie di misteriosi furti di antiche edizioni di \"in folio\" di Shakespeare dal Museo Britannico di New York, alla scomparsa di un vecchio collega di Thumm, custode del museo, e all'identit\u00e0 del misterioso personaggio che si cela dietro lo pseudonimo del dottor Ales e che ha la stravagante abitudine di rubare libri di grande valore lasciandone in cambio altri pi\u00f9 rari e molto pi\u00f9 preziosi.\nCritica.\n\"La trama, che in qualche punto pu\u00f2 ricordare alcune situazioni caratteristiche dello stile di Edgar Wallace, prende l'avvio da una serie di misteriosi avvenimenti legati a una preziosa edizione shakespeariana dell'epoca custodita nel Museo Britannico di New York e si snoda in un susseguirsi di movimentati (ecco Wallace) colpi di scena fino alla imprevedibile e sorprendente soluzione finale.\"\n\"Con il ritorno a una narrazione in terza persona, questa \u00e8 forse la trama pi\u00f9 intrigante e coinvolgente della serie, piena di colpi di scena, capovolgimenti ed eventi inesplicabili. [...] Ci sono alcuni fili slegati e qua e l\u00e0 degli sviluppi inspiegati che non vengono completamente risolti. La 'sconvolgente' identit\u00e0 dell'assassino, che \u00e8 nel subconscio del lettore attento fin dal primo capitolo, diventa via via meno sconvolgente man mano che la storia procede. \u00c8 difficile arrivare alla soluzione con la logica piuttosto che tirando semplicemente a indovinare, e gli indizi logici ci sono tutti, pronti per essere letti. La scrittura di Ellery Queen qui \u00e8 al suo apice - l'idea che nelle sue prime storie la caratterizzazione dei personaggi e le loro emozioni fossero carenti viene demolita da questo libro.\""}
{"id": "3712869", "revid": "123855115", "url": "https://it.wikipedia.org/wiki?curid=3712869", "title": "The Killing Moon", "text": "The Killing Moon \u00e8 un singolo pubblicato nel 1984 dal gruppo post punk inglese di Echo &amp; the Bunnymen, estratto dal loro quarto album \"Ocean Rain\".\nFu tra i loro maggiori successi commerciali raggiungendo il 9\u00ba posto nella classifica inglese."}
{"id": "3712876", "revid": "643662", "url": "https://it.wikipedia.org/wiki?curid=3712876", "title": "Mateo Kovacic", "text": ""}
{"id": "3712878", "revid": "599013", "url": "https://it.wikipedia.org/wiki?curid=3712878", "title": "Clint Bolton", "text": ""}
{"id": "3712879", "revid": "1543377", "url": "https://it.wikipedia.org/wiki?curid=3712879", "title": "Torbern Olof Bergman", "text": "Biografia.\nEra figlio di Barthold Bergman e di Sara H\u00e4gg. Torbern ricevette la sua istruzione all'Universit\u00e0 di Uppsala, in cui si immatricol\u00f2 a 17 anni. Suo padre avrebbe desiderato che il figlio studiasse giurisprudenza o teologia, mentre lui bramava studiare matematica e scienze naturali; sforzandosi di accontentare s\u00e9 stesso e il padre, si sottopose ad un impegno eccessivo e si ammal\u00f2. Durante il periodo di forzata sospensione degli studi, si divert\u00ec con la botanica e l'entomologia. Fu in grado di inviare a Linneo esemplari di nuove specie di insetti e nel 1756 riusc\u00ec a dimostrare, contrariamente all'opinione di quello scienziato, che il cosiddetto \"Coccus aquaticus\" era in realt\u00e0 un tipo di sanguisuga. Pot\u00e9 tornare all'universit\u00e0 nel 1758, anno in cui consegu\u00ec il dottorato.\nInsegn\u00f2 all'universit\u00e0 fisica e matematica. Dopo le dimissioni del celebre Wallerius, Bergman era un candidato per la cattedra di chimica e mineralogia. I suoi concorrenti lo accusarono di ignoranza del soggetto, perch\u00e9 non aveva mai pubblicato sul tema. Per smentirli, si rinchiuse per qualche tempo in un laboratorio e prepar\u00f2 un trattato sulla preparazione dell'allume, che divenne un'opera di riferimento. Fu nominato quindi professore di chimica e mantenne quest'incarico per il resto della sua vita.\nBergman contribu\u00ec grandemente ai progressi dell'analisi quantitativa e svilupp\u00f2 uno schema di classificazione dei minerali basato sulle caratteristiche chimiche e sull'aspetto. Si occup\u00f2 in particolare di ricerche sulla chimica dei metalli, specialmente del bismuto e del nichel. Nel 1764 Bergman divenne membro dell'Accademia reale svedese delle scienze. Nell'aprile del 1765 divenne membro della Royal Society di Londra. Nel 1771 spos\u00f2 Margareta Catharina Trast. Sempre nel 1771, quattro anni dopo che Joseph Priestley aveva prodotto la prima acqua gassata, Bergman invent\u00f2 un processo per ottenere l'acqua gassata dalla roccia di calcare per azione dell'acido solforico. Si distinse anche per il sostegno a Carl Scheele, che secondo alcuni fu la pi\u00f9 grande scoperta di Bergman.\nIl 25 luglio 1783 divenne socio dell'Accademia delle scienze di Torino."}
{"id": "3712882", "revid": "767487", "url": "https://it.wikipedia.org/wiki?curid=3712882", "title": "Amit Quluzad\u0259", "text": ""}
{"id": "3712883", "revid": "1543377", "url": "https://it.wikipedia.org/wiki?curid=3712883", "title": "Calcio ai Giochi della XIX Olimpiade - Convocazioni", "text": "Gruppo A.\nAllenatore: Edgar Barona\nAllenatore: Andr\u00e9 Grillon\nAllenatore: Naby Camara\nAllenatore: Ignacio Trelles\nGruppo B.\nAllenatore: Mar\u00e3o\nAllenatore: Ken Naganuma\nAllenatore: J\u00f3zsef Ember\nAllenatore: Jos\u00e9 Santamar\u00eda\nGruppo C.\nAllenatore: Rigoberto Guzm\u00e1n\nAllenatore: Karl-Heinz Marotzke\nAllenatore: Emmanuel Scheffer\nAllenatore: K\u00e1roly S\u00f3s\nGruppo D.\nAllenatore: Georgi Berkov\nAllenatore: V\u00e1clav Bla\u017eejovsk\u00fd\nAllenatore: C\u00e9sar Viccino\nAllenatore: G\u00fcnther Glomb"}
{"id": "3712890", "revid": "123264368", "url": "https://it.wikipedia.org/wiki?curid=3712890", "title": "AC Frua", "text": "La AC 428, conosciuta anche come AC Frua, \u00e8 un'automobile prodotta in versione coup\u00e9 o roadster tra il 1965 e il 1973 dalla casa automobilistica britannica AC Cars.\nIl contesto.\n\u00c8 un'auto prodotta in soli 81 esemplari il cui \"design\" \u00e8 dovuto a Pietro Frua; lo stesso disegnatore era il responsabile anche della linea della coeva Maserati Mistral con cui vi sono diverse somiglianze.\nLa prima versione presentata fu quella scoperta al salone di Londra del 1965 a cui segu\u00ec la presentazione della coup\u00e9 avvenuta a quello di Ginevra del 1966. La produzione inizi\u00f2 tra la fine del 1966 e l'inizio del 1967, protraendosi sino al 1973.\nDegli 81 esemplari prodotti 49 erano coup\u00e9, 29 roadster e 3 prototipi. Condivide il telaio 427 Mark III con la AC Cobra. Il telaio stesso veniva prodotto in Inghilterra, inviato in Italia per montare la carrozzeria e poi rispedito in Inghilterra negli stabilimenti della AC Cars per il montaggio degli altri organi meccanici.\nCaratteristiche tecniche.\nL'auto, equipaggiata da un propulsore Ford V8 da 6997 cm\u00b3 erogante 345 bhp, arrivava fino ai 227 Km/h e impiegava 6,2 secondi per raggiungere i 97 Km/h. A fine produzione vennero costruiti anche 3 prototipi prefiguranti una eventuale versione a quattro porte ed una maggiormente alleggerita, ma il progetto venne abbandonato a causa delle difficolt\u00e0 economiche dell'azienda."}
{"id": "3712892", "revid": "287204", "url": "https://it.wikipedia.org/wiki?curid=3712892", "title": "Pieterburen", "text": "La cittadina di Pieterburen si trova nella zona nord della provincia di Groninga, nei Paesi Bassi.\nPieterburen fa parte della municipalit\u00e0 di Het Hogeland.\nPieterburen si trova sull\u2018Hogeland di Groninga. \u00c8 un'area ricca di chiese gotiche, fattorie, e terra aperdita d'occhio fino al Mare dei Wadden.\nDalla cittadina parte il Pieterpad, un itinerario escursionistico nazionale di lungo raggio di 485\u00a0km."}
{"id": "3712894", "revid": "92723", "url": "https://it.wikipedia.org/wiki?curid=3712894", "title": "Torbern Bergman", "text": ""}
{"id": "3712900", "revid": "767487", "url": "https://it.wikipedia.org/wiki?curid=3712900", "title": "Laurens De Bock", "text": "Carriera.\nClub.\nLokeren.\nIl 16 ottobre 2010 fa il suo esordio come professionista con la maglia del Lokeren. Esordisce in Jupiler Pro League a 17 anni e 11 mesi nella vittoria esterna per 1-2 contro il Charleroi subentrando al minuti 61 a Donovan Deekman. Nella stagione 2011/2012 vince la Coppa del Belgio battendo in finale per 1-0 il Kortrijk (1\u00ba titolo della storia per il club bianco-giallo-nero).\nClub Brugge.\nIl[5 gennaio 2013 passa al Club Brugge per 3,5 milioni di euro. Nel settembre 2016 fa il suo esordio in Champions League, nel girone G contro il Leicester. Con il club nerazzurro vince un'altra coppa di Belgio, il campionato e la Supercoppa, portando ad un totale di quattro, i trofei in carriera.\nLeeds e prestiti.\nIl 10 gennaio 2018 passa a titolo definitivo agli inglesi del Leeds. Chiude la prima stagione con un non esaltante 13\u00ba posto in Championship.\nNella sessione di mercato estiva, dopo solo sette presenze con gli inglesi, passa in prestito annuale all'. L'anno seguente \u00e8 in prestito prima al e da gennaio 2020 all'. Il 17 luglio 2020 passa in prestito allo , squadra di Pro League, la massima serie del campionato belga.\nNazionale.\nHa fatto parte di tutte le nazionali giovanili del Belgio a partire dall'Under 16 fino all'Under 21."}
{"id": "3712901", "revid": "1571666", "url": "https://it.wikipedia.org/wiki?curid=3712901", "title": "Coniglio ariete", "text": "Il coniglio ariete \u00e8 una delle pi\u00f9 antiche variet\u00e0 di coniglio domestico. Contrariamente a quanto si credeva decenni fa, le pi\u00f9 antiche razze domestiche del pianeta (ovini, suini e canidi) possedevano orecchie basse per protezione. Tutt'oggi le variet\u00e0 pi\u00f9 pregiate conservano tali caratteristiche, mentre quelle manipolate dall'uomo hanno le orecchie erette. Vengono chiamati cos\u00ec tutti quei conigli caratterizzati da orecchie cadenti ai lati e dall'impossibilit\u00e0 di muovere le stesse. Tuttavia, il coniglio ariete \u00e8 riconosciuto dall'\"American Rabbit Breeders Association\" (ARBA) come una razza vera e propria, suddivisa a sua volta in cinque differenti tipologie. Si relazionano molto bene con l'uomo, infatti posso vivere anche in casa.\nStoria.\nLa prima variet\u00e0 di coniglio ariete fu quella inglese, comparsa nel Regno Unito nell'et\u00e0 vittoriana, durante la quale ebbe una notevole diffusione, contribuendo alla nascita della pratica di allevare conigli come animali da compagnia, e non solamente per la produzione di carne, pelliccia o lana. Nella prima met\u00e0 del novecento nacque invece la variet\u00e0 francese del coniglio ariete, ottenuta probabilmente incrociando l'inglese con esemplari di coniglio gigante fiammingo; tale razza divenne famosa in tutta l'Europa centrale, ma fu importata negli USA non prima del 1970.\nNel 1949, un allevatore di nome Adrian DeCock, cominci\u00f2 a sviluppare nei Paesi Bassi una nuova variet\u00e0 incrociando gli ariete francesi con dei nani olandesi, ottenendo, nel 1964, quello che viene chiamato \"coniglio ariete nano\" (conosciuto negli U.S.A. come \"Holland Lop\" e nel Regno Unito come \"Miniature Lop\").\nNel 1972 Bob Herschbach scopr\u00ec la razza successivamente conosciuta come \"ariete piccolo\" ad una mostra di conigli in Germania, ad Essen, dove era conosciuto come \"Klein Widder\".\nDescrizione.\nIl coniglio ariete ha solitamente un peso che pu\u00f2 variare da 1 a circa 8\u00a0kg e tutte le variet\u00e0 sono caratterizzate da un temperamento molto docile e dalle orecchie cadenti ai lati del capo.\nVi sono differenze in ogni nazione per quanto riguarda il riconoscimento delle tipologie di coniglio ariete; tra le principali si ricordano le seguenti:"}
{"id": "3712902", "revid": "729019", "url": "https://it.wikipedia.org/wiki?curid=3712902", "title": "Stazione di Casletto-Rogeno", "text": "La stazione di Casletto-Rogeno \u00e8 una fermata ferroviaria posta sulla linea Como\u2013Lecco. Serve il territorio comunale di Rogeno, e in particolare la sua frazione di Casletto.\nStoria.\nLa stazione fu inaugurata nel 1888, come la totalit\u00e0 della linea, con un binario di raddoppio e un piccolo scalo merci; strutture successivamente rimosse, conseguentemente declassandola a fermata. Il 1\u00ba maggio 2013 viene inaugurata di nuovo la stazione dopo i lavori di ristrutturazione completa. All'interno dell'edificio vengono ospitate le sedi associative del volontariato locale.\nStrutture e impianti.\nLa fermata possiede un fabbricato viaggiatori a due piani, risalente all'epoca dell'apertura della linea, e conta un unico binario servito da un marciapiede.\nMovimento.\nLa fermata \u00e8 servita dai treni regionali di Trenord in servizio sulla tratta Como-Molteno."}
{"id": "3712903", "revid": "767487", "url": "https://it.wikipedia.org/wiki?curid=3712903", "title": "Radu S\u00e2rbu", "text": "Il suo soprannome Picasso \u00e8 un riferimento alla canzone Dragostea din tei, il pi\u00f9 grande successo degli O-Zone, in cui Radu cantava \"Sunt eu, Picasso\", ovvero \"Sono io, Picasso\".\nBiografia.\nRadu ha passato parte dell'infanzia nella sua citt\u00e0 natale anche se per qualche tempo si trasfer\u00ec a Orhei e successivamente a B\u0103l\u021bi. Torn\u00f2 nella sua citt\u00e0 natale per finire il liceo e durante l'ultimo anno cominci\u00f2 a lavorare come DJ nel nightclub di suo padre organizzando spettacoli musicali per teenager e bambini. Nel 1996, dopo essersi diplomato, inizia a studiare al Chi\u0219in\u0103u Music Conservatory e da lezioni di canto ai pi\u00f9 giovani.\nNel 2001 conosce Dan B\u0103lan che stava tenendo dei provini per trovare il terzo e ultimo componente della \"boyband\" O-Zone dopo che aveva gi\u00e0 ingaggiato Arsenie Todira\u0219. Radu decise di partecipare al provino e comincia ufficialmente a far parte della band che ottiene un grande successo in Moldavia e soprattutto in Romania.\nNel 2005 gli O-Zone annunciano il loro scioglimento per dedicarsi alla carriera da solisti e Radu incide il singolo \"Dulce\" col DJ Mahay. Qualche tempo dopo esce il suo primo album intitolato \"Alone\" dal quale viene estratto il singolo \"Doi str\u0103ini\". Nel 2008 Radu si riunisce all'amico Arsenie per incidere la canzone \"July\". Nello stesso anno collabora con la moglie Ana ad un progetto chiamato MR. &amp; MRS., anch'essa cantante con la quale ha inciso la canzone \"Love is not a reason to cry\". Sono entrambi apparsi nella versione rumena del talent show \"Ballando con le stelle\".\nLavora inoltre come produttore per la disc jockey moldava DJ Layla per cui ha prodotto i singoli \"Single Lady\", che ha raggiunto un ottimo successo in tutta europa, e \"City Of Sleeping Hearts\"."}
{"id": "3712904", "revid": "372624", "url": "https://it.wikipedia.org/wiki?curid=3712904", "title": "Riserva della Biosfera del Tonle Sap", "text": ""}
{"id": "3712907", "revid": "599013", "url": "https://it.wikipedia.org/wiki?curid=3712907", "title": "Frank Juric", "text": ""}
{"id": "3712908", "revid": "288300", "url": "https://it.wikipedia.org/wiki?curid=3712908", "title": "KS Kamza", "text": ""}
{"id": "3712910", "revid": "46936", "url": "https://it.wikipedia.org/wiki?curid=3712910", "title": "Campionato nordamericano di calcio 1947", "text": "Il Campionato nordamericano di calcio 1947 \"(NAFC Championship 1947)\" fu la prima competizione calcistica per nazione organizzata dalla NAFC. La competizione si svolse a Cuba dal 13 luglio al 20 luglio 1947 e vide la partecipazione di tre squadre: , e .\nPiuttosto che formare una squadra per la competizione, la federazione statunitense scelse di mandare il Ponta Delgada S.C. (una squadra di club del Massachusetts) per rappresentare la nazionale.\nLa NAFC organizz\u00f2 questa competizione nel 1947 e nel 1949. Altre due edizioni furono organizzate dalla NAFU (confederazione regionale della CONCACAF) nel 1990 e nel 1991 \"(North American Nations Cup)\". Il non partecip\u00f2 alle prime due edizioni nonostante fosse stato membro fondatore della NAFC.\nStatistiche.\nClassifica marcatori.\n4 reti\n2 reti\n1 rete"}
{"id": "3712912", "revid": "729019", "url": "https://it.wikipedia.org/wiki?curid=3712912", "title": "Stazione di Moiana", "text": "La stazione di Moiana \u00e8 una fermata ferroviaria posta sulla linea Como-Lecco. Serve il centro abitato di Moiana, frazione del comune di Merone.\nStoria.\nOriginariamente stazione, venne trasformata in fermata.\nStrutture e impianti.\nLa fermata possiede un fabbricato viaggiatori a due piani, risalente all'epoca dell'apertura della linea, e conta un unico binario, servito da un marciapiede.\nIn passato erano presenti un binario di raddoppio e un piccolo scalo merci.\nMovimento.\nLa fermata \u00e8 servita dai treni regionali di Trenord in servizio sulla tratta da Como a Molteno."}
{"id": "3712915", "revid": "767487", "url": "https://it.wikipedia.org/wiki?curid=3712915", "title": "A Life in the Balance (film 1915 Lessey)", "text": "A Life in the Balance \u00e8 un cortometraggio muto del 1915 diretto da George Lessey. Uno dei 28 film che Baggot gir\u00f2 quell'anno, diretto quasi sempre da Lessey. Sua partner, l'attrice Arline Pretty che, in quei mesi, affianc\u00f2 Baggott in numerosi film.\nNel 1915, in aprile era uscito un altro \"A Life in the Balance\": prodotto dalla Kalem Company, il cortometraggio era il 21\u00ba episodio del serial \"The Hazards of Helen\".\nProduzione.\nIl film fu prodotto dalla Independent Moving Pictures Co. of America (IMP)\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche USA il 4 giugno 1915."}
{"id": "3712916", "revid": "731511", "url": "https://it.wikipedia.org/wiki?curid=3712916", "title": "Hilda Strike", "text": "Biografia.\nNei giochi olimpici statunitensi del 1932 nella gara dei 100 metri piani giunse in seconda posizione dietro a Stanis\u0142awa Walasiewicz (medaglia d'oro).\nNella staffetta 4\u00d7100 metri vinse l'argento con Mildred Fizzell, Lillian Palmer e Mary Frizzell.\nEntr\u00f2 nella Canada's Sports Hall of Fame."}
{"id": "3712921", "revid": "92723", "url": "https://it.wikipedia.org/wiki?curid=3712921", "title": "Johan August Arfvedson", "text": ""}
{"id": "3712922", "revid": "2184720", "url": "https://it.wikipedia.org/wiki?curid=3712922", "title": "Tanto il resto cambia", "text": "Tanto il resto cambia \u00e8 un singolo del cantante italiano Marco Mengoni, pubblicato il 21 ottobre 2011 come secondo estratto dal primo album in studio \"Solo 2.0\".\nIl brano.\n\"Tanto il resto cambia\" \u00e8 una ballata che racconta di un rapporto finito, di un addio vissuto con passione, d'amore. Come nel singolo precedente, torna il tema della solitudine come un'emozione da vivere appieno, con trasporto, non necessariamente come una perdita.\nVideo musicale.\nEsistono due versioni del videoclip. La prima versione \u00e8 stata pubblicata il 9 novembre sul canale VEVO del cantante. Il video \u00e8 stato girato a Milano e diretto da Roberto Cinardi.\nLa seconda versione del video \u00e8 stata pubblicata il 21 novembre 2011. Entrambe sono girate secondo il metodo del \"piano sequenza\", senza quindi tagli di montaggio."}
{"id": "3712923", "revid": "599013", "url": "https://it.wikipedia.org/wiki?curid=3712923", "title": "Chris Phillips", "text": ""}
{"id": "3712926", "revid": "288300", "url": "https://it.wikipedia.org/wiki?curid=3712926", "title": "Racing Union Luxembourg", "text": ""}
{"id": "3712927", "revid": "298229", "url": "https://it.wikipedia.org/wiki?curid=3712927", "title": "Triathlon ai XVI Giochi panamericani", "text": "Il triathlon ai XVI Giochi panamericani si \u00e8 svolto all'API Maritime Terminal di Puerto Vallarta, in Messico, il 23 ottobre 2011. Sia l'evento maschile sia quello femminile si sono tenuti lo stesso giorno.\nTra gli uomini ha vinto il brasiliano Reinaldo Colucci, mentre tra le donne la statunitense Sarah Haskins."}
{"id": "3712928", "revid": "1573940", "url": "https://it.wikipedia.org/wiki?curid=3712928", "title": "Giacomo Plezza", "text": "Nominato senatore nel 1848 dal re Carlo Alberto, fu Vicepresidente del Consiglio divisionale di Novara, Presidente del Consiglio provinciale di Lomellina, Sindaco di Cergnago e Inviato straordinario e ministro plenipotenziario nel Regno delle Due Sicilie (26 dicembre 1848-16 maggio 1849).\nFu l'artefice di importanti opere d'irrigazione nella Lomellina; un canale che irriga vasti comprensori in provincia di Novara e di Pavia porta il suo nome.\nIncarichi di Governo.\nRegno di Sardegna post 4 marzo 1848 - Regno d'Italia:"}
{"id": "3712931", "revid": "188116", "url": "https://it.wikipedia.org/wiki?curid=3712931", "title": "Prosecco di Treviso", "text": ""}
{"id": "3712935", "revid": "2038157", "url": "https://it.wikipedia.org/wiki?curid=3712935", "title": "Jaime Lerner", "text": "\u00c8 stato sindaco della sua citt\u00e0 natale, per tre volte (nel 1971-75, nel 1979-84 ed anche tra il 1989-92). Nel 1994, Lerner viene eletto governatore del Paran\u00e1, e fu rieletto nel 1998.\nBiografia.\nPrimi anni.\nLerner nacque in una famiglia di immigrati ebrei-polacchi a Curitiba. Laureatosi presso la Scuola di architettura dell'Universit\u00e0 Federale del Paran\u00e1 nel 1964, contribu\u00ec nel 1965 a creare l'Istituto di ricerca e pianificazione urbana di Curitiba (\"Instituto de Pesquisa e Planejamento Urbano de Curitiba\", conosciuto anche con l'acronimo IPPUC) e partecip\u00f2 alla progettazione del piano regolatore di Curitiba.\nSindaco di Curitiba.\nNel 1988, Jaime Lerner annunci\u00f2 la sua candidatura a sindaco di Curitiba, con solo 12 giorni alla fine dell'anno e prima delle elezioni, vincendo. Durante il suo primo mandato, Lerner implement\u00f2 un sistema di trasporto pubblico efficiente: la Rede Integrada de Transporte (Rete Integrata di Trasporto, un primo esempio di quello che oggi \u00e8 definito come Bus Rapid Transit), e continuato ad attuare una serie di riforme in campo sociale, ecologico, e urbano per tutti i suoi mandati elettorali.\nCome sindaco, Lerner impieg\u00f2 risorse utilizzando soluzioni non ortodosse alle sfide geografica di Curitiba. La citt\u00e0 \u00e8 delimitata da una pianura alluvionale. Mentre citt\u00e0 pi\u00f9 ricche degli Stati Uniti come New Orleans e Sacramento, hanno scelto di realizzare costosi sistemi di manutenzione per arginare i danni idrici della pianura per costruirci sopra, Lerner acquis\u00ec la pianura bonificandola e realizzando in numerosi parchi, oggi la citt\u00e0 si colloca tra quelle con pi\u00f9 numero di parchi.\nDopo la carriera politica.\nDurante l'assemblea generale dell'Unione internazionale degli architetti del luglio 2002, Lerner \u00e8 stato eletto presidente per un periodo di tre anni. Lerner \u00e8 anche docente di pianificazione urbana e regionale presso l'Universit\u00e0 Federale del Paran\u00e1, la stessa in cui si laure\u00f2, ed \u00e8 stato professore emerito presso l'Universit\u00e0 della California, Berkeley.\nNell'aprile del 2005, Jaime Lerner ha partecipato al Simposio della Cina Bus Rapid Transit Initiative a Shanghai per promuovere il progetto BRT in alcune grandi citt\u00e0. Ha avuto una grande influenza su molti sindaci ed urbanisti cinesi.\n\u00c8 scomparso nel maggio 2021 all'et\u00e0 di 83 anni a seguito di una malattia renale cronica. \nOpere.\nTra le pubblicazioni di Lerner:"}
{"id": "3712938", "revid": "110157", "url": "https://it.wikipedia.org/wiki?curid=3712938", "title": "Darlene", "text": "Origine e diffusione.\n\u00c8 una combinazione della parola inglese \"darling\" (che significa \"caro\", \"tesoro\", \"amore\", riferiti ad una persona) col suffisso popolare \"lene\"; il nome \u00e8 in uso sin dall'inizio del XX secolo.\nOnomastico.\nNella tradizione cristiana non esistono persone con tale nome, che quindi \u00e8 adespota; l'onomastico pu\u00f2 pertanto essere festeggiato il 1\u00ba novembre a Ognissanti."}
{"id": "3712939", "revid": "47767", "url": "https://it.wikipedia.org/wiki?curid=3712939", "title": "Darleen", "text": ""}
{"id": "3712945", "revid": "466539", "url": "https://it.wikipedia.org/wiki?curid=3712945", "title": "I Want You, I Need You, I Love You", "text": "I Want You, I Need You, I Love You \u00e8 una famosa canzone scritta da Maurice Mysels e Ira Kosloff. \u00c8 meglio conosciuta per essere il secondo singolo pubblicato con la RCA da Elvis Presley. Fu pubblicato nel maggio 1956 e divent\u00f2 ben presto il suo secondo singolo a raggiungere la posizione numero 1 della Billboard Country Music e la posizione numero 3 della Billboard Hot 100. Prima della creazione della classifica Billboard nel 1958, esistevano differenti classifiche incluse la Jukebox plays, la Store charts, e la Airplay charts. Il brano raggiunse la vetta della Billboard Top Sellers in Stores chart, ed \u00e8 spesso confusa erroneamente come una Hit da numero 1.\nRegistrazioni.\nDurante l'aprile del 1956, \"Variety\" scrisse che il primo singolo di Presley per la RCA, Heartbreak Hotel, aveva venduto un milione di copie. Il produttore della RCA, Steve Sholes volle fortemente che il secondo singolo fosse altrettanto incisivo, nonostante sapesse che non c'era grande disponibilit\u00e0 di buon materiale da registrare. A causa dell'intenso programma del tour di Elvis, inoltre, Sholes aveva bisogno di riportarlo in studio il pi\u00f9 presto possibile. Alla fine Elvis e la sua band furono portati privatamente in aereo a Nashville giusto per un giorno tra uno spettacolo e l'altro.\nSulla rotta da Amarillo, l'aeroplano ebbe seri problemi al motore e rischi\u00f2 di cadere diverse volte. All'arrivo a Nashville la mattina del 14 aprile i quattro erano completamente sotto shock. Presley arriv\u00f2 agli studio senza nessuna idea per la sessione di registrazione e non rimaneva alternativa che considerare le scelte di Sholes, tra le quali c'era \"I Want You, I Need You, I Love You\".\nElvis essendo abituato a lavorare fino a tarda notte e con la traumatica esperienza vissuta nel viaggio, non produsse una buona sessione di registrazione. Prova dopo prova la band non riusc\u00ec mai a rilassarsi e concentrarsi per il lavoro. Presley, differentemente dalle altre volte, ebbe problemi con il brano e spesso si sbagliava con le parole. Dopo 17 prove e tre ore di registrazione, Sholes decise che Presley e la sua band erano incapaci di registrare una buona versione del brano e li rimand\u00f2 a casa.\nDopo la sessione, Sholes riascolt\u00f2 personalmente i brani. Non era felice del risultato del lavoro e lo consider\u00f2 una prova di non professionalit\u00e0 e perdita di tempo. Il costo del trasporto di Elvis e la sua band con volo privato ammontava a $1\u00a0000, cos\u00ec Sholes fece in modo che il manager di Elvis, il Colonnello Tom Parker, sapesse del suo disappunto. Era cosciente del fatto che con gli impegni del tour ci sarebbero voluti mesi prima di rivedere Presley in studio.\nAlla fine si scelse di fare una cosa molto rara al tempo, perch\u00e9 era un'operazione di poco successo negli anni '50. Sholes prese parti di due differenti registrazioni (la 14 e la 17) e le mise assieme creando qualcosa che valesse la pena di essere pubblicato. Il lavoro fatto era talmente tanto buono che nessuno pot\u00e9 dire alla RCA che il brano non venisse da un'unica registrazione.\nReazioni.\n\"I Want You, I Need You, I Love You\" fu edita con il brano \"My Baby Left Me\" e pubblicata il 4 maggio del 1956. Le prevendite furono oltre 300.000 e furono le pi\u00f9 consistenti nella storia dell'etichetta musicale. Al tempo della pubblicazione, Elvis aveva contemporaneamente tre canzoni nella Top 20: \"Heartbreak Hotel/I Was the One\", \"My Baby Left Me\" e \"I Want You, I Need You, I Love You\". Il 5 giugno 1956 Presley si esib\u00ec con questa canzone al \"The Milton Berle Show\", come aveva fatto per una precedente versione del brano \"Hound Dog\" che scaten\u00f2 reazioni negative da parte dei media nei confronti del cantante.\nNonostante la negativa pubblicit\u00e0, il singolo ebbe un grande successo di pubblico e si piazz\u00f2 ottimamente in classifica raggiungendo la prima posizione della Billboard Country Music e la posizione 3 della Billboard Hot 100. The song earned Presley his second Gold record, with sales in excess of 1.3 million.\nIl singolo precedente a questo, \"Heartbreak Hotel\", scal\u00f2 le classifiche per 8 settimane, e cos\u00ec fecero i due seguenti, il super doppio successo di \"Don't Be Cruel/Hound Dog\" e \"Love Me Tender\", che restarono in classifica per 16 settimane.\nInfluenze.\nQuesta canzone fu di ispirazione per la canzone dei Meat Loaf \"Two Out of Three Ain't Bad\". Il brano rimase molto popolare perch\u00e9 usato come tema musicale per differenti organizzazioni. In particolare viene riproposta la frase \"I want you, I need you/But there ain't no way I'm ever gonna love you\"."}
{"id": "3712948", "revid": "767487", "url": "https://it.wikipedia.org/wiki?curid=3712948", "title": "The Hazards of Helen", "text": "The Hazards of Helen \u00e8 un serial muto del 1914 diretto da J. Gunnis Davis, J.P. McGowan, Robert G. Vignola e, non accreditati, Helen Holmes, Paul Hurst e Leo D. Maloney.\nViene considerato il pi\u00f9 lungo serial cinematografico. Basato su un romanzo di John Russell Corvell e tratto dalla commedia di Denman Thompson, \u00e8 stata adattato per lo schermo da Scott Darling. Non \u00e8 considerato un tipico serial, perch\u00e9 ogni episodio \u00e8 un film a s\u00e9 stante, con un finale conclusivo.\nI primi episodi furono diretti da J.P. McGowan con protagonista sua moglie, l'attrice Helen Holmes. Holmes, durante le riprese, si ammal\u00f2 e venne sostituita per un episodio, il numero 18, da Anna Q. Nilsson. Il film ebbe un grande successo e dopo 29 episodi, McGowan e Holmes erano diventate delle star: decisero, allora, di mettere a frutto la grande popolarit\u00e0 che avevano acquisito con il serial abbandonando la Kalem per passare a un'altra casa di produzione. Rimasto senza eroina, il serial trov\u00f2 un'interprete di ripiego in Elsie McLeod che venne diretta da James Davis. Al cinquantesimo episodio, la McLeod venne sostituita definitivamente dalla moglie dell'attore Hoot Gibson, Rose Wenger Gibson che, sul set, era stata la controfigura della precedente protagonista, Helen Holmes. Da quel momento, Rose Wenger prese il nome di Helen diventando cos\u00ec Helen Gibson. La nuova protagonista ricopr\u00ec il ruolo dell'avventurosa Helen fino alla fine, quando il serial chiuse, arrivato al traguardo del 119\u00ba episodio, un vero record nella storia del cinema.\nProduzione.\nIl film fu prodotto dalla Kalem Company che, dopo il clamoroso successo che la rivale Path\u00e9 aveva ottenuto con Pearl White, protagonista dei venti episodi di \"The Perils of Pauline\", decise di seguire l'onda, proponendo anche lei un serial che avesse come personaggio principale una ragazza avventurosa, intraprendente e dalle doti atletiche. Un personaggio perfetto per Helen Holmes, che si era gi\u00e0 distinta in simili ruoli, diretta dal marito, l'australiano J.P. McGowan.\nLe riprese vennero effettuate in California, a Glendale, Sonora e Jamestown.\nDistribuzione.\nDistribuito dalla General Film Company, il primo episodio del serial usc\u00ec nelle sale cinematografiche statunitensi il 14 novembre 1914.\nPresumibilmente, il film intero \u00e8 andato perduto. Ne esistono ancora dei frammenti conservati negli archivi della Library of Congress (episodi 1, 3, 39, 63, 69, 76 e 96; episodi 13, 26 e 106); negli archivi del \"National Film and Television Archive\" del British Film Institute (episodi 20-21); all'International Museum of Photography and Film at George Eastman House (episodio 108); nelle collezioni del Film Preservation Associates (Blackhawk Films collection) (episodi 9, 26 e 33); al Nederlands Filmmuseum e in collezioni private (episodi 9, 31 e 33).\nL'episodio 13, uscito nel 1915, appare in un'antologia in DVD della durata totale di 739 minuti, uscita nel 2007 e distribuita dalla National Film Preservation Foundation con il titolo \"Treasures III - Social Issues in American Film - (1900-1934)\"."}
{"id": "3712950", "revid": "287204", "url": "https://it.wikipedia.org/wiki?curid=3712950", "title": "Lars Fredrik Nilson", "text": "Scopr\u00ec lo scandio nel 1879.\nBiografia.\nEra figlio di Nikolaus Nilson, un contadino. La famiglia si trasfer\u00ec nel Gotland quando Lars Fredrik era giovane. Dopo essersi diplomato, Lars Fredrik si immatricol\u00f2 all'Universit\u00e0 di Uppsala, dove studi\u00f2 scienze naturali. Il suo talento per la chimica attir\u00f2 l'attenzione del professore Lars Svanberg, che era stato allievo di J\u00f6ns Jakob Berzelius.\nNel 1874 Nilson divenne professore associato di chimica e da allora pot\u00e9 dedicare maggior tempo alla ricerca. Mentre lavorava sulle terre rare, nel 1879 scopr\u00ec lo scandio. In questo periodo studi\u00f2 anche la densit\u00e0 dei gas dei metalli, che rese possibile determinare la valenza di vari metalli.\nNel 1882 divenne direttore del dipartimento di ricerca chimica dell'Accademia reale svedese di agricoltura e silvicoltura. Da allora la sua ricerca prese una nuova direzione e si occup\u00f2 del latte vaccino e di colture per mangime.\nNilson fu membro di numerose accademie e ottenne parecchi riconoscimenti, fra cui l'Ordine della Stella Polare."}
{"id": "3712952", "revid": "1543377", "url": "https://it.wikipedia.org/wiki?curid=3712952", "title": "Beach volley ai XVI Giochi panamericani", "text": "Il beach volley ai XVI Giochi panamericani si \u00e8 svolto all'Estadio Panamericano de Voleibol de Playa di Puerto Vallarta, in Messico, dal 17 al 23 ottobre 2011. Sono previsti due tornei, quello maschile e quello femminile."}
{"id": "3712964", "revid": "599013", "url": "https://it.wikipedia.org/wiki?curid=3712964", "title": "Gottfried Schmutz", "text": "Professionista tra il 1977 e il 1987, vinse tre titoli nazionali svizzeri.\nCarriera.\nLe principali vittorie da professionista furono tre campionati svizzeri (1978, 1980 e 1985), il Nordwest-Schweizer-Rundfahrt e la Visp-Gr\u00e4chen nel 1979, la Attraverso Losanna nel 1980, una tappa al Tour de Suisse nel 1981, il Gran Premio di Lugano nel 1985 e una tappa alla Tirreno-Adriatico nel 1986. Partecip\u00f2 a sette edizioni del Giro d'Italia (con un piazzamento nei primi dieci nel 1979) e a sette edizioni dei campionati del mondo."}
{"id": "3712965", "revid": "4106", "url": "https://it.wikipedia.org/wiki?curid=3712965", "title": "Gody Schmutz", "text": ""}
{"id": "3712968", "revid": "1543377", "url": "https://it.wikipedia.org/wiki?curid=3712968", "title": "Episodi di Chuck (quinta stagione)", "text": "La quinta stagione di Chuck \u00e8 stata trasmessa dal canale statunitense NBC dal 28 ottobre 2011 al 27 gennaio 2012. Composta da tredici episodi, \u00e8 la stagione conclusiva della serie televisiva. La trama \u00e8 incentrata sulle nuove vicende di Chuck e Sarah, che, dopo aver smesso di lavorare per la CIA ed aver ricevuto l'eredit\u00e0 di Volkoff, hanno fondato una compagnia di spie freelance, la Carmichael Industries, con sede segreta presso il Buy More. Ad accompagnarli nell'avventura Casey e Morgan, quest'ultimo nuovo possessore dell'Intersect. L'attore protagonista Zachary Levi, interprete di Chuck Bartowski, ha diretto il quinto episodio; esperienza che aveva gi\u00e0 vissuto due volte durante la terza e la quarta stagione.\nTra le guest star della quinta stagione \u00e8 presente Mark Hamill, interprete di Luke Skywalker nella saga di \"Guerre stellari\", nel ruolo del principale antagonista di Chuck nella prima di stagione. Carrie-Anne Moss, nota per il ruolo di Trinity in \"Matrix\", interpreta invece il ruolo di Gertrude Verbanski, ex spia che lavora in una compagnia rivale di quella avviata da Chuck e Sarah. Il suo personaggio \u00e8 stato descritto come un incrocio tra Miranda Priestly de \"Il diavolo veste Prada\" e Lara Croft, caratterizzato un perfido senso dell'umorismo. L'attrice e cantante Cheryl Ladd, protagonista della serie originale \"Charlie's Angels\", interpreta la madre di Sarah, Emma; mentre Tim DeKay, protagonista di \"White Collar\", interpreta Kieran Ryker, ex addestratore di Sarah alla CIA. Angus Macfadyen, interprete di Robert Bruce in \"Braveheart - Cuore impavido\" e Jeff Reinhart nella saga \"Saw\", \u00e8 invece Nicholas Quinn, ex spia e antagonista finale di Chuck.\nTra le altre guest star sono presenti Jeff Fahey e Justin Hartley, noti per i rispettivi ruoli in \"Lost\" e \"Smallville\", interpreti di due fratelli in difficolt\u00e0 nel secondo episodio; David Koechner e Catherine Dent, interpreti di due manager del Buy More; Danny Pudi, protagonista di \"Community\"; la modella e attrice Rebecca Romijn; Bo Derek, interprete di s\u00e9 stessa nel decimo episodio; e il celebre creatore di fumetti Stan Lee, che appare nel ruolo di s\u00e9 stesso nel settimo episodio.\nInoltre Brandon Routh ritorna nel ruolo di Daniel Shaw, mentre Linda Hamilton riprende il ruolo di Mary Bartowski.\nIn Italia la quinta stagione \u00e8 stata trasmessa dal 6 maggio al 29 luglio 2012 su Steel, canale pay della piattaforma Mediaset Premium. In chiaro \u00e8 andata in onda su Italia 1 dall'8 al 21 marzo 2013.\nGli antagonisti principali sono Daniel Shaw, Clyde Decker e Nicholas Quinn\nChuck vs. lo zoom.\nTrama.\nDopo i fatti del finale della quarta stagione, Chuck \u00e8 ora leader della Carmichael Industries, la compagnia di spie freelance fondata grazie ai soldi ereditati da Volkoff, che coinvolge Sarah, Casey e Morgan, nuovo possessore dell'intersect. Chuck e Sarah sembrano quindi avere la vita che hanno sempre sognato, ma gli affari non vanno bene. La compagnia fatica infatti a trovare clienti e gran parte della fortuna di Volkoff \u00e8 gi\u00e0 stata spesa in costosi equipaggiamenti, che includono un aereo privato e un satellite. Quando arriva il primo cliente, inoltre, la missione di recuperare un antico vaso fallisce, facendo venire dubbi a Chuck sul futuro della compagnia, verso la quale si sente inutile senza intersect, e sull'effettiva possibilit\u00e0 di iniziare a guadagnare e trovare i soldi per regalare alla propria moglie la sua casa dei sogni. Presto per\u00f2 arriva una nuova missione: recuperare da Roger Bale un'ingente quantit\u00e0 di denaro rubata. Le cose sembrano iniziare ad andare per il meglio, ma Decker e la CIA, che hanno in piano di distruggere la vita di Chuck per oscure motivazioni, interferiranno nell'operazione congelando i beni sia del ladro che della Carmichael Industries. L'unica speranza per continuare l'attivit\u00e0 e non cadere in rovina rimane quindi il Buy More.\nChuck vs. il bandito barbuto.\nTrama.\nLa Carmichael Industries perde tutti i clienti a causa di una societ\u00e0 rivale, la Verbanski Corporation, la compagnia di spie freelance pi\u00f9 famosa al mondo, fondata da Gertrude Verbanski. Intanto Chuck, Sarah, Casey e Morgan ricevono un nuovo ingaggio: liberare il fratello di Karl Sneijder, Wesley, e portarlo da quest'ultimo. La missione, tuttavia, non \u00e8 quello che sembra, infatti in realt\u00e0 il fratello di Sneijder non \u00e8 tenuto prigioniero, ma \u00e8 protetto dalla protezione testimoni perch\u00e9 intenzionato a testimoniare contro il fratello Karl Sneijder.\nNonostante questo il team Bartowski riesce a proteggere Sneijder dal fratello, soltanto che per fare questo sono costretti a mettere in secondo piano Morgan lasciandolo nel furgone, a questo punto Morgan decide di andare solo con Chuck nell'ufficio di Karl per conseguire le prove della sua colpevolezza come trafficante di diamanti insanguinati, ma la missione si rivela un fallimento e Sarah \u00e8 costretta a fare un patto con la Verbanski Corporation per liberare Chuck e Morgan.\nL'episodio si conclude nell'ufficio della Verbanski con Morgan che le rivela di avere l'Intersect in testa e di voler cercare lavoro nella sua societ\u00e0.\nChuck vs. la zip drive.\nTrama.\nIl Generale Beckman ingaggia il Team Bartowski per recuperare un latitante. Intanto Morgan ha lasciato la societ\u00e0 dell'amico e si \u00e8 unito alla Verbanski Corporation. Chuck, Sarah e Casey capiscono che il cambiamento di Morgan \u00e8 dovuto al suo Intersect.\nChuck vs. Viper.\nTrama.\nDecker contatta un killer denominato \"La Vipera\", che non hai mai fallito una missione, per uccidere Morgan, in quanto il ragazzo ha rivelato a Gertrude Verbanski di avere l'Intersect; per cui \u00e8 costretto a trascorrere il tempo al Castello (nel quale il generale Beckman gli rimuove l'intersect) in attesa che venga revocato l'ordine. Morgan viene nominato \"miglior venditore\" e vince un weekend di vacanza durante il quale sar\u00e0 molto esposto agli attacchi della Vipera. Quindi Chuck si finge Morgan per attirare il killer. Durante la festa con gli impiegati dei vari BuyMore Sarah stringe amicizia con una donna apparentemente molto tranquilla di nome Jane. Nella sua stanza d'albergo Chuck viene invece attaccato dal finto barista e ci\u00f2 li porta a pensare che sia la Vipera. Ma neutralizzatolo e interrogatolo Chuck capisce che era solo un magnete e corre da Sarah per impedirle di andare a prendere un caff\u00e8 con Jane, la vera Vipera, che le ha piazzato una bomba nella macchina e sta cercando Morgan per ucciderlo. Dopo aver disinnescato la bomba e catturato la Vipera il generale Beckman obbliga Decker ad annullare l'ordine. In seguito per\u00f2 Decker ordina l'uccisione di tutti quelli che sanno l'identit\u00e0 della Vipera, tra cui anche Alex, eccetto Sarah e Chuck. Per scongiurare tutto questo Casey uccide \"La Vipera\". L'episodio termina con Decker che arriva a casa di Chuck e dichiara in arresto Casey per omicidio e con dei poliziotti che arrestano al BuyMore Lester per aver tentato di avvelenare Jeff.\nChuck vs. Omen.\nTrama.\nDecker contatta Sarah e Chuck e propone loro una missione: recuperare un pericolosissimo virus informatico di nome OMEN, in cambio della liberazione di Casey. Intanto prosegue la sua irrequieta permanenza in prigione insieme a Lester e ad un'inaspettata Gertrude Verbanski. Chuck mette in pratica tutta le sue capacit\u00e0 di hacker e scopre l'ubicazione del virus e del suo inventore: Colin Davis. Gertrude, incoraggiata da Casey si presenta al castello per andare insieme a Chuck e Sarah in missione. Colin Davis appartiene a una strana setta di nudisti nella quale Chuck e Sarah, loro malgrado, si infiltrano. Vengono scoperti ma tuttavia riescono a recuperare il virus e fuggire con il suo ideatore, che viene portato al castello per essere interrogato. Egli confida che necessitano anche di un processore che si trova in un covo; Chuck vi si intrufola e fa una sfida al computer col miglior hacker del covo per poter accedere al sistema di sicurezza e far entrare anche Sarah e Gertrude che nel mentre stanno parlando di come l'amore possa influire sulla loro carriera. Una volta inserito il virus nel processore i tre fuggono per portarlo a Decker che per\u00f2 rivela di non voler rispettare l'accordo preso con i due ragazzi e addirittura di volerli far passare per disertori. Per questo viene ucciso da Gertrude Verbanski che fugge insieme alle due spie ed il virus.\nChuck vs. la maledizione.\nTrama.\nIl Team Bartowski, aiutato dal generale Beckman, \u00e8 in fuga a causa della morte di Decker. Un'agente della CIA, Robin Cunnings, riesce a catturare Ellie e Devon ed obbliga Chuck a consegnargli il virus OMEN. Sarah e Casey salvano i tre ostaggi non riuscendo ad evitare la diffusione del virus. La CIA scopre, interrogando la Cunnings, dell'esistenza di una cospirazione e tutte le accuse contro Chuck &amp; co. vengono ritirate. OMEN nel frattempo ha iniziato a infettare tutti i computer a livello mondiale, anche quelli che mantengono chiuse le celle in un penitenziario.\nChuck vs. il vestito di Babbo Natale.\nTrama.\nDaniel Shaw evade di prigione e raggiunge il Castello dove sconfigge facilmente Sarah. Per salvare Sarah, Chuck deve trovare il congegno Macau, con cui Shaw pensa di ideare l'Intersect 3.0. Chuck, per\u00f2, danneggia il congegno tramite il virus OMEN e riesce a sconfiggere Shaw, il quale viene nuovamente imprigionato.\nChuck vs. la bambina.\nTrama.\nSarah raggiunge l'Ungheria per catturare Kieran Ryker, il suo ex supervisore, che tempo fa la costrinse con l'inganno ad uccidere i membri di una potente famiglia malavitosa ungherese e a rapire la loro figlia neonata. Ryker vuole la bambina e per questo Sarah decide di nasconderla dalla madre Emma. Quando, per\u00f2, Ryker scopre il luogo in cui si trova la bambina, a Sarah non rimane che chiedere aiuto al resto del Team Bartowski.\nChuck vs. le spie di cuore.\nTrama.\nIl Team Bartowski viene ingaggiato da Gertrude Verbanski per una missione. Intanto Jeff e Lester indagano su alcuni misteri riguardo al Buy More e arrivano alla conclusione che Chuck, Sarah e Casey sono delle spie.\nChuck vs. Bo.\nTrama.\nMorgan ritrova un suo vecchio cellulare dove scopre di aver registrato un video in cui afferma di aver trovato un paio di occhiali intersect poi nascosti in un imprecisato luogo sicuro. L'impresa risale a quando aveva ancora l'intersect, periodo di cui conserva pochi ricordi. Dopo che Chuck e Sarah, in vista della possibilit\u00e0 di avere figli, decidono di ritirarsi da spie operative sul campo, per dedicarsi invece ad una meno rischiosa sicurezza informatica, la squadra della Carmichael Industries si vede quindi costretta ad un'ultima missione. Mentre al Buy More Jeff e Lester continuano ad inseguire l'idea che nel loro luogo di lavoro si nasconde una base della CIA, Chuck, Sarah, Morgan e Casey si recano sulle tracce dei misteriosi occhiali. Le indagini li portano a Vail, localit\u00e0 turistica invernale, dove scoprono che Morgan era stato intercettato da una spia, la celebre Bo Derek (con cui scopre di essere andato a letto), che lavora per un'ex spia della CIA, Nicholas Quinn. Quinn, che era stato l'uomo a cui era destinato l'intersect prima che Larkin lo rubasse e lo inviasse a Chuck, aveva messo le mani su un paio di occhiali intersect, ma prima di usarli su s\u00e9 stesso, voleva incontrare Morgan per scoprire eventuali effetti collaterali. Morgan era riuscito a sconfiggere Quinn e i suoi uomini e a sottrarglieli e nasconderli in una sede locale del Buy More. Adesso, la squadra di Chuck riesce a recuperarli, eliminando anche gli uomini di Quinn, ma lasciando andare quest'ultimo. Rientrati a Burbank, quando sembra tutto finito, si rif\u00e0 vivo Quinn, che rapisce Chuck tentando di usarlo come merce di scambio. Sarah accetta di consegnare gli occhiali, ma finisce in una trappola con Casey e, per sfuggire, si vedr\u00e0 costretta lei stessa ad usarli ed installarsi l'intersect.\nChuck vs. il treno proiettile.\nTrama.\nChuck, rapito da Nicholas Quinn, \u00e8 su un treno giapponese diretto per una meta sconosciuta. Quinn vuole che Chuck collabori con i suoi scienziati e crei un nuovo Intersect. Nel frattempo Sarah e Casey salgono sul treno e liberano Chuck. Quinn ordina ai suoi uomini di catturare Alex, figlia di Casey, e cos\u00ec costringe quest'ultimo a condurre Sarah e Chuck in trappola. La donna, tuttavia, non riuscendo a controllare i flash, getta Quinn da una delle finestre del treno, mentre Casey decide di ricorrere a Jeff e Lester per salvare Alex, Morgan e Devon, nel frattempo catturati dagli uomini di Quinn. La missione si conclude con successo e i tre vengono salvati da Jeff e Lester che, finalmente, riescono a scoprire il segreto del Team Bartowski. Quinn, rientrato nel treno, dopo aver affrontato Chuck in una lotta a corpo a corpo, rapisce Sarah e velocizza il suo processo di cancellazione mnemonica azzerandone completamente gli ultimi cinque anni di vita e condizionandola affinch\u00e9 uccida il marito.\nChuck vs. Sarah.\nTrama.\nSarah, condizionata da Quinn, si infiltra in casa Bartowski per impadronirsi degli occhiali che permettono di caricare l'Intersect. Nonostante i sospetti di Chuck sul suo comportamento, la donna riesce a recuperare gli occhiali e, quando il marito e la sua squadra si recano nella sede del nuovo Intersect della CIA, la donna scarica l'elaboratore neurale sugli occhiali e fugge lasciando il Team Bartowski imprigionato all'interno della struttura. Quinn fa saltare in aria la sede della CIA, ma nonostante questo non riesce n\u00e9 ad uccidere i nemici n\u00e9 ad impadronirsi degli occhiali contenenti l'Intersect, scambiati da Chuck con alcuni falsi. Sarah, allora, tiene in ostaggio Ellie in cambio dell'elaboratore neurale e Chuck, come ultimo tentativo per convincere la moglie, decide di portarla nella casa che i due avevano progettato di acquistare, ma l'intervento di Quinn sfuma anche quest'ultimo tentativo. Il criminale, inoltre, riesce ad impadronirsi dell'Intersect, mentre Sarah, dopo aver compreso la verit\u00e0 deve scappare perch\u00e9 ricercata. Casey consegna poi a Sarah il DVD delle sue registrazioni fatte nel corso dei 5 anni, ovvero durante l'operazione Bartowski, e vedendo le immagini si rende conto che ci\u00f2 che ha detto Chuck \u00e8 vero. Sarah torna da Chuck e gli confida di non provare niente per lui. Allora Sarah decide di lasciare Chuck per recarsi alla ricerca di Quinn.\nChuck vs. l'addio.\nTrama.\nSarah si intrufola nell'aereo di Quinn che sta cercando di trovare le tre chiavi mancanti per ottenere l'intersect originale, ma viene scoperta e per salvarsi si butta dall'aereo con il paracadute; intanto Chuck vuole riconquistare Sarah ma non sa dove trovarla. Sarah ritorna al Buy More per chiedere l'aiuto di Chuck su come eliminare Quinn; Chuck offre il suo aiuto a Sarah e insieme partono per la missione. Durante la missione Chuck e Sarah, durante l'inseguimento a Quinn, il quale aspetta di incontrare una delle tre figure che possiedono le chiavi dell'intersect, si ritrovano in Germania e qui \u00e8 come se rivivessero quello che hanno passato 5 anni prima: si ritrovano in un locale messicano che assomiglia allo stesso locale del loro primo appuntamento, poi ad un ballo in abito elegante, poi al Winerlicious ed \u00e8 qui che Quinn riesce ad ottenere la seconda chiave, la prima l'aveva ottenuta sull'aereo da un ex-agente della Fulcrum, perch\u00e9 Chuck non gli spara, uno dei motivi per cui Sarah si \u00e8 innamorata di lui. La terza chiave \u00e8 nelle mani della Beckman. Quinn piazza una bomba sotto la sedia della Beckman, il tutto si svolge durante un concerto, se il generale si dovesse alzare o se la musica dovesse finire la bomba esploder\u00e0. Intanto Chuck e Sarah inseguono Quinn sul tetto del teatro; qui intervengono anche i \"Jeffster\" in quanto il concerto sta per finire ma grazie alla loro musica riescono a guadagnare tempo. Chuck e Sarah sono sul tetto insieme a Quinn che ha gli occhiali originali dell'intersect e Sarah spara al cattivo. Gli occhiali potevano ridare la memoria a Sarah ricreando la sua vecchia identit\u00e0, ma Chuck deve rinunciare a Sarah per salvare i suoi amici, quindi scarica nel suo cervello l'intersect 3.0 e disinnesca la bomba grazie al virus Demova (come nella missione della prima puntata della prima stagione). Intanto Morgan e Alex hanno deciso di convivere insieme, Ellie e Devon hanno deciso di trasferirsi a Chicago con la piccola Clara, Casey parte alla ricerca di Gertrude Verbanski e Sarah dopo aver capito che sotto sotto prova qualcosa per Chuck gli chiede del tempo per riflettere da sola. Chuck e Sarah si rincontrano nella stessa spiaggia della prima puntata, lui esprime il suo amore per Sarah e le dice che le rimarr\u00e0 sempre vicino; Sarah chiede a Chuck di raccontarle la loro storia. La scena finale termina con un bacio fra i due, che, secondo Morgan, avrebbe tra l'altro restituito la memoria a Sarah e le avrebbe fatto riprovare le emozioni e i sentimenti che aveva dimenticato."}
{"id": "3712971", "revid": "599013", "url": "https://it.wikipedia.org/wiki?curid=3712971", "title": "An D\u01b0\u01a1ng V\u01b0\u01a1ng", "text": "Storia.\nIl profilo storico di An D\u01b0\u01a1ng V\u01b0\u01a1ng e del suo regno provengono principalmente da interpretazioni storiche delle leggende popolari giunte fino a noi dai resoconti delle successive dinastie vietnamite (uno su tutti \"\u0110\u1ea1i Vi\u1ec7t s\u1eed k\u00fd to\u00e0n th\u01b0\", storia ufficiale del Vietnam redatta sotto la dinastia L\u00ea). Th\u1ee5c Ph\u00e1n governava il regno di Th\u1ee5c, situato a nord del regno di V\u0103n Lang, presieduto dalla dinastia H\u1ed3ng B\u00e0ng. Dopo aver sconfitto l'ultimo re H\u00f9ng, nel 258 a.C. unific\u00f2 il regno di V\u0103n Lang con il regno di Th\u1ee5c e form\u00f2 il nuovo regno di \u00c2u L\u1ea1c con capitale a C\u1ed5 Loa, 35 chilometri a nord dell'attuale Hanoi e assunse il titolo di An D\u01b0\u01a1ng V\u01b0\u01a1ng. Riluttante a sottomettersi alla nuova dinastia cinese Han, che aveva sostituito la dinastia Qin, il comandante Trieu Da lo sconfisse e un\u00ec il regno di \u00c2u L\u1ea1c alla Cina fondando il regno di Nam Viet (in cinese: \"Nan Yue\"; \"Nam\" significa \"sud\" mente \"Viet\" era il termine che i cinesi usavano per indicare le popolazioni a sud della Cina).\nLa leggenda.\nSecondo la leggenda, An D\u01b0\u01a1ng V\u01b0\u01a1ng trov\u00f2 non poche difficolt\u00e0 a fortificare la capitale del suo nuovo regno, C\u1ed5 Loa. Per ben tre volte aveva messo in piedi un'imponente fortificazione e per tre volte questa era crollata di notte inspiegabilmente. An D\u01b0\u01a1ng V\u01b0\u01a1ng evoc\u00f2 gli dei per ottenere un aiuto, invano. Cosicch\u00e9, un giorno incontr\u00f2 un vecchio che gli disse: \"Puoi contare sull'aiuto dell'ambasciatore delle Limpide Acque\". Pochi giorni dopo, mentre era seduto in una barca sul fiume e pensava al significato di quelle parole, una tartaruga gigante apparve improvvisamente fuori dall'acqua. Invitata a palazzo, la tartaruga gli disse che la causa dei continui crolli delle fortificazioni erano gli spiriti delle montagne e che poteva contare sull'aiuto degli spirito delle acque. Con i consigli ricevuti dalla tartaruga, An D\u01b0\u01a1ng V\u01b0\u01a1ng riusc\u00ec finalmente a fortificare la citt\u00e0 facendo diventare il suo un potente regno. La citt\u00e0 fortificata prese il nome di \"Co Loa Thanh\", la citt\u00e0 delle conchiglie. Dopo diverso tempo, il re ringrazi\u00f2 la tartaruga e gli chiese consigli per il futuro, quando sarebbe rimasto nuovamente solo. La tartaruga gli don\u00f2 quindi uno dei suoi artigli dicendogli che avrebbe dovuto utilizzarlo come freccia con la sua balestra e che in questo modo sarebbe stato invincibile, quindi spar\u00ec.\nIn quel tempo regnava in Cina T\u1ea7n Th\u1ee7y Ho\u00e0ng, primo imperatore della dinastia Qin, che era riuscito a conquistare quasi tutti i territori a sud della Cina. Quando tent\u00f2 di invadere \u00c2u L\u1ea1c, An D\u01b0\u01a1ng V\u01b0\u01a1ng utilizz\u00f2 in battaglia la sua balestra magica e ricacci\u00f2 gli invasori. Tre anni dopo il generale cinese Tri\u1ec7u \u0110\u00e0 prov\u00f2 ad invadere nuovamente il regno ma nulla poteva contro l'arma infallibile, cos\u00ec escogit\u00f2 un piano. Mand\u00f2 alla corte suo figlio Tr\u1ecdng Th\u1ee7y, persona affabile e dai modi gentili. An D\u01b0\u01a1ng V\u01b0\u01a1ng ne rest\u00f2 piacevolmente colpito e gli diede in sposa sua figlia, la bellissima principessa M\u1ef5 Ch\u00e2u. I due si sposarono e si amarono sinceramente. Quando la principessa gli fece vedere la balestra magica, Tr\u1ecdng Th\u1ee7y la esamin\u00f2, ne fece una copia e sottrasse l'originale sostituendola con la copia. Quindi chiese il permesso alla moglie e al re di andare a fare visita al padre e part\u00ec, con la tristezza di stare tradendo la moglie. Ottenuta l'arma, Tri\u1ec7u \u0110\u00e0 si mise in marcia alla volta di C\u1ed5 Loa. Quando ebbe la notizia della nuova invasione, An D\u01b0\u01a1ng V\u01b0\u01a1ng sorrise e pens\u00f2 di far avvicinare il pi\u00f9 possibile il nemico alla citt\u00e0 per poi sconfiggerlo duramente con un attacco in massa dei suoi uomini e con l'aiuto finale della sua arma. ma C\u1ed5 Loa cadde facilmente nelle mani dell'invasore. Sconfitto, An D\u01b0\u01a1ng V\u01b0\u01a1ng e sua figlia scapparono e giunsero nei pressi del fiume dove incontrarono la tartaruga. Questa disse al re che il suo nemico si trovava proprio alla sua destra. Il re uccise la figlia e si lanci\u00f2 nel fiume. Sul posto giunse poco dopo Tr\u1ecdng Th\u1ee7y, alla ricerca della sua amata. Di fronte alla scena della moglie in una pozza di sangue, il giovane si suicid\u00f2 con la sua stessa spada per restare vicino alla moglie per tutta l'eternit\u00e0. Dopo l'annessione del regno di An D\u01b0\u01a1ng V\u01b0\u01a1ng, Tri\u1ec7u \u0110\u00e0 cre\u00f2 un nuovo regno dando il via alla dinastia Tri\u1ec7u (207-111 a.C.)."}
{"id": "3712974", "revid": "404137", "url": "https://it.wikipedia.org/wiki?curid=3712974", "title": "PCFC", "text": ""}
{"id": "3712975", "revid": "675014", "url": "https://it.wikipedia.org/wiki?curid=3712975", "title": "Ridin", "text": ""}
{"id": "3712976", "revid": "287204", "url": "https://it.wikipedia.org/wiki?curid=3712976", "title": "An Duong Vuong", "text": ""}
{"id": "3712977", "revid": "46931", "url": "https://it.wikipedia.org/wiki?curid=3712977", "title": "Th\u1ee5c Ph\u00e1n", "text": ""}
{"id": "3712978", "revid": "287204", "url": "https://it.wikipedia.org/wiki?curid=3712978", "title": "Thuc Phan", "text": ""}
{"id": "3712979", "revid": "46931", "url": "https://it.wikipedia.org/wiki?curid=3712979", "title": "Dinastia Thuc", "text": ""}
{"id": "3712980", "revid": "46931", "url": "https://it.wikipedia.org/wiki?curid=3712980", "title": "Dinastia Th\u1ee5c", "text": ""}
{"id": "3712999", "revid": "1318658", "url": "https://it.wikipedia.org/wiki?curid=3712999", "title": "Unione internazionale degli architetti", "text": "L'Unione internazionale degli architetti (in inglese \"International Union of Architects\", in francese \"Union internationale des architectes\"), conosciuta con l'acronimo UIA, \u00e8 un'organizzazione non governativa che rappresenta milioni di architetti dei 124 paesi aderenti. La UIA fu fondata a Losanna (Svizzera), nel 1948. Il segretariato generale \u00e8 situato a Parigi. \u00c8 riconosciuta dalla maggior parte delle agenzie delle Nazioni Unite, tra le quali UNESCO, UNCHS, ESOSOC, UNIDO, l'Organizzazione mondiale della sanit\u00e0 e l'Organizzazione mondiale del commercio, come l'unica associazione del settore. L'attuale presidente \u00e8 l'australiano Louise Cox.\nCongressi.\nL'organizzazione si riunisce ufficialmente ogni tre anni in un congresso per l'architettura, durante il quale vengono eletti i membri del Consiglio. Il prossimo congresso si terr\u00e0 a Tokyo 2011 sul tema: \"Design 2050\".\nI primi congressi si tennero:\nPremi.\nDal 1961 la UIA istituisce premiazioni triennali:\nMedaglie d'oro dell'UIA.\nDal 1984 l'organizzazione premia anche con la medaglia d'oro dell'UIA che \"onora un architetto (o un gruppo di architetti) distintosi con il lavoro e la pratica professionale per la qualit\u00e0 dei servizi resi all'uomo e alla societ\u00e0\".\nIn passato i premi sono stati:"}
{"id": "3713000", "revid": "767487", "url": "https://it.wikipedia.org/wiki?curid=3713000", "title": "Terroristi (romanzo)", "text": "Terroristi (titolo originale \"Terroristerna\") \u00e8 un romanzo poliziesco scritto nel 1975 dalla coppia di autori svedesi Maj Sj\u00f6wall e Per Wahl\u00f6\u00f6. Il romanzo \u00e8 il decimo e ultimo della serie, in cui indaga Martin Beck, il commissario della squadra omicidi di Stoccolma. Nel 1994 il romanzo \u00e8 stato adattato in un film intitolato \"Stockholm Marathon\" e diretto da Peter Keglevic."}
{"id": "3713001", "revid": "729019", "url": "https://it.wikipedia.org/wiki?curid=3713001", "title": "Scott D'Amore", "text": "D'Amore ricopre il ruolo di vice presidente esecutivo insieme a Don Callis; \u00e8 inoltre ricordato per aver fondato il Team Canada nel 2004 ed aver allenato molti wrestler che in seguito hanno lottato nella federazione di Nashville.\nCarriera.\nEsordi.\nNel 1991, all'et\u00e0 di 19 anni incomincia il tirocinio nel mondo del wrestling facendosi allenare da Doug Chevalier e debutta, il 14 giugno 1992, sconfiggendo Otis Apollo ad Amherstburg in Ontario.\nNel 1993 continua il suo tirocinio con \"Irish\" Mickey Doyle, Denny Kass ed Al Snow e nel giugno dello stesso anno incomincia a lavorare come jobber presso la WWF e la World Championship Wrestling (WCW), ruolo che ha continuato fino al 1996.\nBorder City Wrestling (1993-2003, 2004-2007).\nD'Amore, in collaborazione con Chuck Fader e \"The Canadian Destroyer\" Doug Chevalier, nel 1993 fonda la Border City Wrestling e, dopo che Chevalier (nel 1994) e Fader (nel 2000) fuoriescono dalla societ\u00e0, ne rimane l'unico proprietario.\nNel 1995 ha partecipato al \"World Cup of Wrestling\" disputato in Germania e nel 1996, partecipa al \"Wrestle Association R and England\" svoltosi in Giappone. Nello stesso anno, e per conto della \"English Wrestling Federation\", form\u00f2 un tag team con Dave Clark che, ispirandosi ai giocatori di Hockey su ghiaccio prese il nome di \"Gross Misconduct\". Sul finire del 1996 D'Amore vende il suo Bastone da hockey su ghiaccio e ne acquista uno da golf per divenire \"Chip Birdy\", un golfista.\nIn seguito D'Amore ha lavorato come booker per promuovere il wrestling nella sua nazione (il Canada) e, oltre ad essersi occupato di produrre altre e diverse promozioni del Circuito indipendente, \u00e8 stato l'allenatore di vari lottatori per conto della WCW Power Plant.\nNel 1998 D'Amore svolse un tryout match con Extreme Championship Wrestling (ECW) e, diventando amico di molti wrestler in forza a questa societ\u00e0, ne pot\u00e9 formare alcuni che in seguito parteciparono e vinsero nelle competizioni della sua societ\u00e0 (BCW).\nNel febbraio del 2000 forma con Rhino una stable conosciuta come \"The Syndicate\" e con la quale sconfigge D'Lo Brown e, in seguito, il gruppo si espande fino ad includere Otis Apollo (The Arrogant), Johnny Swinger, Fantasy e Don Callis.\nNel corso del 2000 BCW chiude per diversi mesi ma nel marzo del 2001 ritorna sulle scene come formatrice dei talenti della Extreme Championship Wrestling (ECW), tra cui Tommy Dreamer, Johnny Swinger, Mikey Whipwreck, Sabu, Don \"Cyrus\" Callis e Nova.\nIn questo periodo D'Amore continua a svolgere il suo ruolo di allenatore presso la Can-An (una scuola di wrestling canadese e statunitense) e luogo in cui prepara dozzine di wreslter tra cui Alex Shelley e Petey Williams, quest'ultimo uno dei futuri membri del Team Canada.\nTotal Nonstop Action Wrestling (2003-2010).\nNel 2003 e come road agent, D'Amore incomincia il suo lavoro presso TNA introducendovi uno dei suoi pupilli (Chris Sabin) e apparendo, per la prima volta sullo schermo (nel 2004), come \"Coach\" del \"suo\" Team Canada, una stable heel di cui fu il creatore e che, dopo averne assunto la dirigenza, realizz\u00f2 ispirandosi alle varie nazionali sportive canadesi, come ad esempio il \"Team Canada\" dell'hockey su ghiaccio. Per questo evento D'Amore conia per s\u00e9 anche un nuovo ring name \"Coach D'Amore\" e grazie alle sue capacit\u00e0 di allenatore il team da lui fondato ottiene numerose vittorie. \nNello stesso periodo si occupa anche della preparazione atletica dei wrestler ed assieme al responsabile per le relazioni con i talenti Terry Taylor, entra nel \"creative team member\" della TNA Academy.\nIl 12 dicembre del 2004 organizza \"A Night of Appreciation for Sabu\", uno spettacolo destinato alla raccolta di fondi per il wrestler Sabu, il quale dopo aver contratto un virus ed essere stato costretto a lunghe degenze ospedaliere, riesce comunque a ristabilirsi completamente. Lo spettacolo si tiene a Belleville nel Michigan e vi partecipano molti wrestler delle tre federazioni con cui D'Amore aveva in corso dei rapporti lavorativi (TNA, BCW ed ECW).\nNel maggio 2005 stanco delle sue stesse lunghe apparizioni televisive, D'Amore decide di ridurre le presenze e con lo scopo di spiegare le cause della sua assenza, durante il pay-per-view del TNA Slammiversary viene organizzato un kayfabe in cui, dopo un'aggressione di Lance Hoyt, D'Amore viene portato via in barella ed il Team Canada avrebbe in seguito dovuto parlare della sua (falsa) degenza per lunghe settimane.\nD'Amore riappare sulle scene con lo scopo di promuovere il ritorno di Jeff Jarrett al NWA World Heavyweight Championship e fornire in seguito l'appoggio del Team Canada in favore della stable di Jarrett (\"Planet Jarrett\").\nDurante il Genesis svoltosi il 13 novembre dello stesso anno, D'Amore cerca di convincere il vecchio amico Christian Cage ad entrare a far parte del suo gruppo offrendogli la maglietta del Team Canada ed in seguito, verso la fine della serata, quando i membri del suo team intervengono per aiutare Jarrett ad abbattere il Team 3D, Cage fa il suo ingresso sulle scene. Cage, che sotto la sua giacca di \"Captain Charisma\" indossa la maglietta del Team Canada, dapprima abbraccia D'Amore ma poi, e con un Unprettier, lo tradisce aiutando il Team 3D nell'aggressione di Jarrett.\nNella TNA il Team Canada cessa di esistere dopo gli esiti di un \"all-or-nothing 8-man tag team match\" avvenuto il 13 luglio del 2006 quando, e dopo la sconfitta di A-1 contro Jay Lethal, viene imposto l'ordine di scioglimento in precedenza annunciato da Jim Cornette, il manager direttore della TNA. Durante quell'evento gli avversari del Team Canada furono Rhino, il Team 3D e lo stesso Jay Lethal.\nDurante il Victory Road avvenuto il 19 luglio 2006 D'Amore d\u00e0 l'addio ai membri del gruppo saliti sul ring (A-1, Johnny Devine, il capitano del Team Petey Williams e Tyson Dux) ed incolpa Eric Young di essere stato la vera causa dello scioglimento.\nD'Amore non appare pi\u00f9 in TNA fino al 19 giugno 2008, quando viene inquadrato mentre discute con Gail Kim, e riappare in un altro episodio di \"iMPACT!\" dove viene frustato da James Storm e da un altro precedente membro del Team Canada Robert Roode.\nNel luglio del 2008, dopo la scadenza del contratto ritorna ad occuparsi della BCW.\nNell'agosto 2009, e con un contratto di primo road agent, ritorna in TNA per occuparsi della divisione di wrestler femminili \"Knockouts\".\nIl 3 febbraio 2010 D'amore lascia di nuovo la TNA ed annuncia che la BCW \u00e8 in procinto di fondersi con la \"BSE Wrestling\" e formare in seguito la \"Maximum Pro Wrestling\".\nVita privata.\nD'Amore si \u00e8 laureato in studi della comunicazione presso l'universit\u00e0 di Windsor ed \u00e8 il proprietario del ristorante \"Stars of the Game \" situato a LaSalle, in Ontario. La sua famiglia possiede la \"D'Amore Construction\", un'impresa di scavi con sede a Windsor."}
{"id": "3713002", "revid": "124808", "url": "https://it.wikipedia.org/wiki?curid=3713002", "title": "Extreme Measures", "text": ""}
{"id": "3713009", "revid": "1305772", "url": "https://it.wikipedia.org/wiki?curid=3713009", "title": "Dead Presidents", "text": "Con il termine Dead Presidents ci si pu\u00f2 riferire a:"}
{"id": "3713010", "revid": "46931", "url": "https://it.wikipedia.org/wiki?curid=3713010", "title": "SEATO", "text": ""}
{"id": "3713012", "revid": "547034", "url": "https://it.wikipedia.org/wiki?curid=3713012", "title": "Episodi di Grimm (prima stagione)", "text": "La prima stagione della serie televisiva Grimm \u00e8 stata trasmessa in prima visione negli Stati Uniti d'America da NBC dal 28 ottobre 2011 al 18 maggio 2012. \nIn Italia la stagione \u00e8 stata trasmessa dal canale pay Steel, della piattaforma Mediaset Premium, dal 2 luglio al 26 novembre 2012. In chiaro viene invece trasmessa su Italia 2 a partire dal 10 aprile 2013.\nIl segreto di Nick.\nTrama.\nUna studentessa sta facendo jogging nel bosco ascoltando musica su un iPod. Mentre si ferma per raccogliere una bambolina abbandonata da qualcuno sul ciglio del sentiero, viene aggredita da una creatura simile a un lupo. Intanto i detective Nick Burkhardt e Hank Griffin, della polizia di Portland nell'Oregon, stanno discutendo del proposito di Nick di proporre alla propria fidanzata Juliette di sposarlo. Ha infatti appena comprato un anello di fidanzamento. Nel frattempo, una bella ragazza bionda passa davanti ai due che la osservano ammirati e contemporaneamente il suo volto si trasforma in quello di una creatura non umana. Ma solo Nick se ne avvede. \nI due vengono chiamati per indagare sul caso della ragazza aggredita. Dopo aver fatto un sopralluogo sulla scena del crimine dove trovano la ragazza fatta a pezzi, i due detective tornano in centrale dove Nick assiste alla trasformazione in volto di un fermato. E ancora una volta Hank non si accorge di nulla. Quella sera stessa Nick torna a casa, dove vive con Juliette, pronto a dichiararsi, trovandola per\u00f2 in conversazione con sua zia Marie Kessler, la donna che lo ha cresciuto dai 12 anni, dopo la morte dei suoi genitori. Zia Marie \u00e8 appena arrivata in citt\u00e0 con una roulotte Airstream vintage al seguito. Nick apprende che la zia sta morendo di cancro al seno. Questa lo informa che lui \u00e8 l'ultimo di una lunga serie di persone chiamate Grimm, in grado di vedere bestie simili a quelle descritte dai fratelli Grimm, di cui sono discendenti, nei loro racconti e che si celano sotto un aspetto apparentemente umano. Zia Marie consiglia Nick di lasciare Juliette perch\u00e9 troppo pericoloso. Poco dopo Marie viene aggredita e gravemente ferita da una Hukda, una Mietitrice, che le d\u00e0 la caccia da tempo ma Nick riuscir\u00e0 a ucciderla. \u00c8 allora che Marie consegna al nipote una strana chiave raccomandandogli di proteggerla al costo della vita. Gli racconta della sua famiglia e gli comunica che tutto ci\u00f2 che deve sapere \u00e8 nella roulotte. Marie viene ricoverata. Quella sera stessa Nick vi si reca e la trova stracolma di armi antiche, libri e flaconi contenenti varie sostanze. Nick torna in ospedale per raccontare alla zia di aver gi\u00e0 visto alcune delle creature di cui ha appena letto nei libri ma la trova in coma. \nNick viene informato di un nuovo caso: una bambina indossante una felpa con cappuccio rosso \u00e8 scomparsa nel bosco. Nick collega questo nuovo caso al primo. Seguendo un sentiero del bosco, il detective finisce per imbattersi nella casa di tale Eddie Monroe che vede trasformarsi in una sorta di lupo. Monroe viene arrestato per essere rilasciato subito dopo. Non convinto, Nick torna quella sera stessa da Monroe per spiarlo ma l'uomo se ne avvede e attacca Nick per poi offrirgli una birra in segno di pace. Monroe \u00e8 un wesen (questo il nome delle creature descritte dai Grimm) e precisamente un wieder blutbad (un uomo lupo ma di una confessione riformata vegana). Monroe accetta di aiutare Nick e sfruttando il suo potente odorato lo conduce in una capanna nel bosco. Qui giunto, per\u00f2, Monroe inizia a trasformarsi suo malgrado e va via per non cadere in tentazione. Nick chiama allora Hank e lo convince a bussare alla porta della capanna. L'uomo che apre \u00e8 un postino di nome Erroll Ditmarsch con l'hobby del ricamo. Dopo una rapida vana perquisizione i due detective vanno via solo per realizzare secondi dopo che l'uomo, accogliendoli, canticchiava la stessa canzone che la prima ragazza scomparsa ascoltava al momento dell'aggressione (Sweet dreams). Le luci in casa si spengono. I due rientrano armi in pugno. Ditmarsch aggredisce Hank e poi fugge all'aperto. Hank gli spara alla schiena e lo uccide. Nick scopre una botola e scendendo trova la bambina scomparsa.\nIl clan degli orsi.\nTrama.\nUna coppia di ragazzi si introduce in una casa borghese per passare la serata in modo diverso ma, durante la loro permanenza, qualcosa va storto: i proprietari infatti, tornano. La ragazza, Gilda, riesce a fuggire saltando dalla finestra, mentre il ragazzo, Rocky, viene catturato. Intanto, in ospedale, Nick riesce a impedire che una Hexenbiest, Adalind Shade, uccida zia Marie, ma nel farlo la donna inietta a lui, la neurotossina PhTx3, che lo manda temporaneamente in coma. Nick e Hank cercano di scoprire l'identit\u00e0 della donna dalle telecamere di sorveglianza, insieme al capitano Renard, che \u00e8 complice della donna, senza riuscirci. Intanto i due vengono informati dell'effrazione dal sergente Wu. Interrogano prima Gilda che ammette il reato e poi i proprietari, Frank e Diane Rabe, che Nick scopre essere J\u00e4gerb\u00e4ren. Viene intanto rivelato che Rocky \u00e8 trattenuto bendato in una grotta da tre ragazzi. Marie convoca il nipote in ospedale e gli comunica che lui fa parte di un'antica famiglia, i Grimm destinata a proteggere l'umanit\u00e0 dai Wesen e che una societ\u00e0 segreta vuole eliminarli. Gli impone di non far fare entrare nessuno nella sua roulotte dove sono conservati secoli di segreti sui Grimm e sui Wesen. Nick si reca nella roulotte e, tra gli altri oggetti scopre un artiglio tedesco alto medievale usato in alcuni riti di passaggio degli J\u00e4gerb\u00e4ren. Uno stesso oggetto aveva visto in una teca a casa Rabe. \u00c8 Monroe a spiegare a Nick che l'artiglio viene usato durante il \"Rohatz\", un rito di passaggio in cui i maschi diciottenni J\u00e4gerb\u00e4ren festeggiano cacciando altro Wesen. Intanto Renard toglie i due poliziotti di piantone a Marie per facilitare la sua eliminazione. Nick chiede a Monroe di sorvegliarla e l'amico accetta con grande riluttanza. La salva dall'attacco di due uomini, dei quali uno rimane senza un braccio. Nick torna dai Rabe e fa saper loro di essere a conoscenza del loro status e del Rohatz. Frank nega ma Diane no. Intanto Hank trova nascosta nel bosco l'auto di Gilda che, tornata a cercare Rocky in casa Rabe \u00e8 stata anch'essa catturata. Frank decide di aiutare Nick e lo porta alla caverna. I ragazzi J\u00e4gerb\u00e4ren, di cui uno, Barry, \u00e8 figlio dei Rabe, Rocky e Gilda sono gi\u00e0 nel bosco, i primi tre in pieno Rohatz a inseguire i secondi. Nick li affronta e mentre li arresta, sulla scena irrompe Diane, in forma di orsa, che per\u00f2 cade in una trappola di con pali acuminati sul fondo, restando ferita. Intanto Marie subisce il terzo attentato per mano di un prete che cerca di ucciderla con un bisturi, ma con un residuo di volont\u00e0 la donna, malata terminale di cancro, uccide l'uomo con lo stesso bisturi. Nick giunge ad abbracciare la zia mentre questa muore ricirdandogli il suo destino e lo scopo della sua vita. L'episodio si chiude con Nick e Juliette al cimitero davanti alla tomba di Marie, spiati da dietro un albero da un Wesen. \nL'ape regina.\nTrama.\nSu un autobus un flash mob apparentemente innocente, risulta essere il mascheramento per un omicidio. Sul posto, arrivano Nick ed Hank che sospettano subito di una reazione allergica nella vittima: l'autopsia per\u00f2, mostrer\u00e0 si una reazione allergica ma a causa di troppo veleno delle api nel corpo. A causa della stranezza del caso, Nick fa delle indagini tramite la sua personale biblioteca e comincia a sospettare di creature chiamate \"Mellifer\". I suoi sospetti vengono poi confermati quando, insieme ad Hank, viene attaccato da tantissime api e, ancora, si trova costretto a proteggere la donna che aveva tentato di uccidere sua zia, una \"Hexenbiest\". Dopo un combattimento proprio con la Mellifer, Hank la uccide salvando cos\u00ec la donna.L'hexenbiest si incontra di nascosto con il Capitan Renard, capo di Nick.\nCuori solitari.\nTrama.\nLa morte e la scomparsa di varie donne, porta Nick ed Hank alla ricerca del colpevole. I due arrivano ad un albergo in citt\u00e0 dove Nick, riconosce nel proprietario un Ziegevolk. Mandando Monroe a scoprirne qualcosa in pi\u00f9, Nick ottiene cos\u00ec la certezza della sua colpevolezza e cos\u00ec, insieme ad Hank torna a casa sua dove trova le donne scomparse. Nel cercare di rincorrere l'uomo per\u00f2, Hank e Nick non riescono a raggiungerlo e l'uomo riesce a scappare, venendo per\u00f2 poi investito.\nDanza macabra.\nTrama.\nNick ed Hank indagano sulla morte di un professore di musica avvenuta in un macabro scenario: l'uomo \u00e8 infatti stato letteralmente mangiato da topi. Subito i sospetti ricadono su Roddy, un ragazzo mandato via dalla scuola. Nick, recandosi a casa dal ragazzo, scopre che lui e suo padre sono dei Reinigen ma che, in realt\u00e0, non c'entra niente con la morte dell'uomo in quanto il ragazzo ha un alibi di ferro: \u00e8 infatti un grande DJ che, quella sera, stava facendo un concerto. Cos\u00ec, i sospetti, ricadono nuovamente sul restante gruppo di musica.La sera, mentre Monroe si reca da Roddy per fargli capire che pu\u00f2 superare il suo malessere, i ragazzi vengono invitati dal DJ ad un rave e, fan del ragazzo, corrono da lui dove, la ragazza del gruppo scopre che ad uccidere il professore \u00e8 stato il suo ragazzo con l'aiuto di un amico loro ma, nonostante ci\u00f2, decide di andare con loro. Qui per\u00f2, Roddy, fuggito da Monroe, prova ad ucciderli grazie ai suoi topi ma, solo grazie all'arrivo di Nick ed Hank i ragazzi si salvano e Roddy riesce a fuggire.Nick capisce che la sua presenza \u00e8 fondamentale per mantenere l'equilibrio e che comincia a impaurire le creature.\nTre lupi cattivi.\nTrama.\nNick ed Hank indagano sull'incendio della casa di Hap il quale, miracolosamente, si \u00e8 salvato. Indagando, i detective scoprono che recentemente il fratello della vittima \u00e8 morto in circostanze simili e cos\u00ec, cominciano a sospettare si tratti di un attentato alla vita dell'uomo. Avendo capito che Hap \u00e8 un Blutbad, Nick lo porta da Monroe il quale poi, incontra Angelina, la sorella di Hap, nonch\u00e9 sua ex fiamma. Passata la notte fuori insieme, i due tornano a casa dove Hap \u00e8 stato ucciso. Le indagini ora riguardano anche quest'ennesimo omicidio del quale Angelina vuole vendetta, sospettando gi\u00e0 di un Bauerschwein, facente parte della polizia. Considerando i sospetti di Angelina, Nick indaga su questa pista scoprendo che la ragazza ha ragione e, arrivando in tempo, riesce ad evitare un disastro portando per\u00f2 la ragazza a scappare e all'arresto di un collega.\nSciogli i tuoi capelli.\nTrama.\nIl caso di un omicidio nella foresta porta Nick ed Hank a riaprire un vecchio caso della scomparsa di una ragazza. Pensando che nell'omicidio sia implicato un Wesen, Nick chiede aiuto a Monroe il quale, seguendo l'odore, riesce a rintracciare la creatura che si rivela essere proprio la ragazza scomparsa anni addietro e che, in quanto blutbad, \u00e8 riuscita a vivere nel bosco per anni mantenendo la propria indole selvaggia di Wesen. Trovata la ragazza e dopo averla curata e salvata dai fratelli della vittima, uccisa per legittima difesa, Hank la riporta a casa dalla madre che, dopo anni, riesce a riabbracciare la sua bambina.\nLa vendetta dell'orco.\nTrama.\nIl seguirsi di omicidi di un giudice, di un avvocato e di un membro della giuria, porta Hank a capire che si tratta di una vendetta premeditata da Stark, un killer che, anni prima, lui stesso aveva arrestato. Preoccupato per la sua incolumit\u00e0, il capitano Renard decide di far rimanere Hank in commissariato mentre a casa, Nick viene attaccato proprio da Stark, riconoscendo in lui un Siegbarste. Ricoverato in ospedale, Nick chiede aiuto a Monroe il quale, per la prima volta entra nella roulotte dell'amico e, seguendo Hank che ha deciso di fare da esca per l'uomo, riesce a salvarlo e ad uccidere l'orco.I proiettili estratti dal corpo dell'uomo, insospettiscono il capitan Renard.\nUomini e topi.\nTrama.\nUn uomo scende nel garage di una palazzina con un coltello in mano, seguendo qualcuno che vuole punire.Pochi minuti dopo viene ucciso dietro un'auto con un cacciavite in gola. Il morto che ha assunto le fattezze di un uomo anziano viene trascinato per i piedi dall'assassino fino a un cassonetto e gettato dentro. Il cadavere viene ritrovato nell'autompattatore, qualche ora dopo. Nick, Hank e Wu intervengono sul posto. I primi due tornano a controllare a ritroso tutti i cassonetti del percorso dell'autocompattatore, trovandone uno sporco di sangue. La traccia di sangue porta al garage. Interrogando il portiere i due scoprono che il morto, Leonard Drake, era un bullo e malvisto da tutti. La sera dell'omicidio aveva litigato con due vicini, Mason Snyder e Martin Burgess, intervenuti per impedire che picchiasse per l'ennesima volta la sua ragazza Natalie. I detective interrogano la ragazza in Centrale che confessa di essere vittima di violenze da parte di Leonard e che quella sera era stata difesa da Martin e Mason. I detective si recano al negozio di rigattiere di Martin per interrogarlo. La sua testimonianza coincide con quella di Natalie ma mentre risponde va in woge assumendo le fattezze di un topo. Martin \u00e8 infatti un maushertz. Successivamente vanno a trovare Mason, avvocato che si occupa di infortuni. Anche lui conferma la versione gi\u00e0 ascoltata e mentre risponde a una telefonata va anch'egli in woge assumendo le fattezze di un serpente. Mason \u00e8 infatti un lausenschlange. Altrove Juliette torna a casa e scopre che da un pickup parcheggiato fuori casa sua una donna scatta foto dell'abitazione. Juliette esce ma la donna fugge col pickup. La sera Nick va a cercare nei libri di zia Marie notizie su maushertz e lausenschlange, poi va a discuterne con Monroe. Mentre si trova l\u00ec Eddie riceve un'offerta di lavoro:riparare l'orologio di un campanile. Nick lo lascia e torna a casa. La scena cambia. All'interno di un'officina il meccanico caccia malamente qualcuno che gli sta di fronte. Questi raccoglie una chiave inglese e uccide il meccanico il cui volto ha assunto le fattezze dello stesso uomo anziano ucciso la prima volta. Anche questo finisce in un cassonetto. Monroe intanto si reca all'appuntamento ma viene duramente picchiato da tre wesen. Al risveglio il cofano del suo Maggiolino beige \u00e8 stato deturpato col disegno di una falce tracciata col sangue. Martin va a trovare Natalie di cui \u00e8 segretamente innamorato, e la trova che sta traslocando aiutata da Mason. Quest'ultimo minaccia Martin umiliandolo. Nick e Hank vanno a perquisire l'appartamento di Martin, che vive con l'anziano padre, l\u00e0 i due scoprono che il vecchio \u00e8 morto da almeno un paio di giorni. L'uomo ha le fattezze dei due morti ammazzati! Martin va intanto allo studio di Mason per intimargli di lasciare in pace Natalie ma Mason lo umilia ancora. Entrambi vanno in woge. In un impeto di collera Martin raccoglie un pesante oggetto e colpisce alla testa ripetutamente Mason in cui vede le fattezze del padre,uccidendolo. Gli ruba l'auto, una Camaro rossa fiammante, con cui porta Natalie a cena. Al ristorante Martin picchia un avventore che rimprovera il figlioletto ed \u00e8 costretto ad andar via con Natalie. Mentre esce nota che tutti i clienti maschi del ristorante hanno assunto le fattezze del padre. Sempre pi\u00f9 esaltato, a folle velocit\u00e0, vuol portare la ragazza nel proprio negozio, ignorando le proteste di lei e inseguito dalla polizia. Raggiunto, viene arrestato da Nick a cui piangendo confessa che il padre gli ha rovinato la vita. Nick torna da Juliette e poi raggiunge Monroe che gli confessa di essere stato aggredito dai Mietitori (wesen nemici dei Grimm) a causa della sua amicizia con un Grimm. Nick gli dice che non gli chieder\u00e0 pi\u00f9 aiuto ma l'amico gli confessa di non volersi fare intimidire. Ma continuer\u00e0 ad aiutarlo per sovvertire lo status quo.\nRagazzi perduti.\nTrama.\nNick ed Hank indagano sulla morte di un ragazzo che, dopo i risultati del coroner, risulta essere morto per annegamento a causa del poco sangue nel suo corpo. Le ricerche sull'assassino del ragazzo, portano i due detective da Hansen e Gracie, due ragazzi di strada amici della vittima. I ragazzi danno alcune indicazioni riguardo alla vita della vittima che porta i due detective ad un ospedale dove per\u00f2 non scoprono niente di nuovo. Nick decide allora di andare con Juliette a cena fuori con i due ragazzi i quali comunicano all'uomo che, sia la vittima sia un loro altro amico scomparso, furono presi per un lavoro e portati via da un furgone bianco. Finita la cena, i due ragazzi vengono presi dal camion e portati via.Nick intanto, grazie all'aiuto di Monroe, scopre che dietro tutto c'\u00e8 un traffico di organi umani per mano dei Geier.Riusciti a risalire al nascondiglio degli uomini che prendevano le loro vittime in ospedale, Nick, Hank e Renard riescono anche a salvare Hensen e Gracie e tanti altri ragazzi e a far smettere quell'atrocit\u00e0 di traffico.Renard riceve intanto una chiamata dai mietitori che gli dicono di occuparsi di Nick, o lo faranno loro.Nick, parlando con Monroe, gli confessa di essere combattuto e non sapere se raccontare o meno tutta la verit\u00e0 a Juliette.\nSeduzione al veleno.\nTrama.\nNick ed Hank indagano sulla morte di un uomo che, nell'arco di una notte, appare mummificato. Dalle analisi del coroner, risulta che tutti gli organi interni dell'uomo siano stati prosciugati. Aiutato da Monroe e dai libri della zia e dei suoi antenati, Nick scopre si tratti di una Spinnetod e, grazie all'aiuto di un'amica di Monroe, Spinnetod anch'ella, scopre che il rito degli omicidi non \u00e8 concluso.Intanto, la donna spinnetod regala uno dei suoi cimeli presi dalla scena del crimine al marito. Proprio a causa di questo dettaglio, Nick entra in contatto diretto con l'uomo, spinnetod anche lui, e riesce a studiare meglio anche la donna. Riuscendo ad incastrarla per gli omicidi a causa di un'impronta, Nick ed Hank riescono a trovarla e ad evitare l'ennesimo omicidio, causando per\u00f2 anche la morte della donna stessa. Riprendendo la figlia della coppia per portarla al sicuro, Nick scopre che anche lei \u00e8 una Spinnetod.Per paura di attacchi a lui e a Juliette, Nick decide di presentarsi dai vicini per informarli che, pur essendo un Grimm, non vuole uccidere nessuno.\nCombatti o muori.\nTrama.\nL'omicidio di una coppia conduce Nick ed Hank a Dimitri Skontos, un ragazzo uscito di prigione da poco sotto la custodia di Leo Taymor. Indagando sulla scomparsa del ragazzo, i detectives arrivano anche ad un suo amico che, poco dopo, scompare. Durante le ricerche, Hank e Nick scoprono un capanno abbandonato con all'interno delle strane incisioni in latino e molto sangue. Grazie anche all'aiuto di Renard, Nick ed Hank cominciano ad ipotizzare la presenza di scontri all'interno del capanno e Nick, grazie all'aiuto di Monroe, ha la conferma di ci\u00f2.Renard intanto, si reca da Taymor il quale, dopo essere stato minacciato, sfida l'uomo dicendogli che ormai anche lui \u00e8 coinvolto negli scontri.Riuscendo a scoprire dove si terr\u00e0 lo scontro, Monroe si reca al posto dell'appuntamento mentre Hank scopre a casa di Taymor un vero arsenale. Monroe, al telefono con Nick, viene catturato dagli uomini di Taymor e portato all'interno del capanno per combattere. Subito Nick accorre in soccorso dell'amico ma, quando arriva, l'uomo sta rischiando di morire per mano proprio di Dimitri. Per evitare di far uccidere l'amico, Nick decide di entrare nella gabbia e combattere: l'agente sta avendo la meglio quando per\u00f2 Taymor apre le gabbie. Fortunatamente, l'arrivo di Hank evita il peggio.Renard, decide insieme ad un suo alleato di uccidere Taymor, ormai fuori controllo.Chiuso il caso, Nick corre a casa da Juliette per il loro anniversario ma ormai \u00e8 tardi e la ragazza, dopo aver trovato l'anello, lo fissa dispiaciuta.\nLe due facce della moneta.\nTrama.\nUn gioielliere sta chiudendo il suo negozio quando, tre uomini, irrompono per derubarlo. L'uomo subito corre nel caveau dove, tra tanti gioielli, protegge tre monete prima di essere ucciso. Sulla scena del crimine accorrono Nick ed Hank ignari del fatto che, uno dei tre ladri, dopo aver controllato e visto che le tre monete non erano tra la refurtiva, si \u00e8 ripresentato sul luogo del delitto. Nick per\u00f2, vede l'uomo e, in lui, riconosce uno Schakalen.Tornato a casa, il ladro trova i corpi dei suoi due complici senza vita e, nella casa, trova una sua vecchia conoscenza, uno Steinadler, che come lui, vuole le tre monete.Nick ed Hank intanto, si recano dalla Parker all'obitorio la quale, dopo aver eseguito l'autopsia sul corpo del gioielliere, ha trovato nel suo stomaco le tre monete che Hank prende in custodia. Tornato al commissariato, grazie a Nick, riescono a rintracciare il ladro e, arrivati a casa sua, catturano lo Steinadler mentre il ladro riesce a fuggire. Notando uno strano comportamento da parte di Hank, Nick prova a calmarlo rientrando in commissariato. Qui, dopo aver fatto rapporto a Renard, Hank gli consegna le monete e viene allontanato per farlo calmare. Rimasto solo, Renard fa una chiamata per informare di avere tra le mani le monete di Zakynthos.Nick decide di andare a parlare con Farley Colt, lo Steinadler, il quale, cercando di dimostrare la sua innocenza, racconta a Nick la storia delle monete le quali, di secolo in secolo, hanno avuto il potere di influenzare il comportamento degli uomini. Durante la loro discussione, Farley d\u00e0 a Nick il nome del ladro, Soledad Marquesa, ora diventato il ricercato numero uno. Prima di chiudere la discussione, Farley racconta a Nick di come, diciotto anni prima, era innamorato con una Grimm, gli unici in grado di possedere le monete senza essere influenzati da loro. La sera, sconvolto dalle parole dell'uomo che ricollegano Nick alla morte dei genitori, chiede aiuto a Juliette che, per Nick, fa ricerche riguardo ai fatti raccontati dall'uomo.Nick intanto, si reca nella sua roulotte dove, con l'aiuto di Monroe, riesce a tradurre dei testi riguardo agli Schakalen e agli Steinard.Nello stesso momento, Parker viene aggredita da Soledad che vuole sapere delle monete.L'indomani, mentre Soledad riesce ad intrufolarsi al commissariato, dopo aver ucciso e rubato la divisa ad un uomo, Nick ed Hank arrivano nella camera d'albergo di Farley dove non trovano nulla se non alcuni documenti che riguardano il potere delle monete di influenzare le persone. In commissariato, Nick scopre che Renard non ha riconsegnato le monete tra le prove del delitto e, nello stesso istante, sotto la loro influenza, l'uomo indice una conferenza stampa per ottenere pi\u00f9 successo possibile. Per cercare aiuto, Nick torna da Farley al quale comunica che, la donna che amava, era sua zia e, di contro, l'uomo gli confessa che la morte dei suoi genitori fu causata da diverse persone, tra cui Soledad. Tornati da Hank, i tre corrono dietro a Renard che, pompo di potere, non si accorge di essere pedinato da Soledad. Giunti in tempo, Nick ed Hank riescono a salvare Renard al quale Farley toglie le monete e, durante lo scontro, i due agenti uccidono Soledad, prima che possa dare spiegazioni a Nick. Chiuso il caso, Nick torna in camera da Farley dove riesce a prendergli le monete e a metterle al sicuro. Spinto dalla curiosit\u00e0, Nick guarda un video trovato in camera di Farley nel quale c'\u00e8 un discorso di Hitler. Guardandolo, Nick rimane sconvolto quando scopre che Hitler era uno Schakalen.\nSerpente piumato.\nTrama.\nDue ladri di rame stanno per mettere a segno il loro ennesimo colpo quando per\u00f2, entrando nella fabbrica, trovano un uomo e, prima di poterlo vedere, finiscono per morire carbonizzati a causa di quest'ultimo che, in realt\u00e0, \u00e8 un Daemonfeuer (Ard\u00e8mone). In strada, un uomo rischia di investire proprio l'assassino.Sulla scena del crimine, si presentano Nick e Hank che, grazie a Jordan (l'esperto di incendi), riescono a risalire a Fred Eberhart, un uomo del quale per\u00f2, non si hanno notizie. Cos\u00ec, approfittando della vicinanza con casa sua, Nick si reca nel locale dove lavora Ariel, figlia di Fred. Qui, Nick incontra Monroe che confida all'amico che Ariel \u00e8, in realt\u00e0, un Ard\u00e8mone come suo padre, una sorta di drago. Finito il suo spettacolo, Nick incontra la ragazza la quale per\u00f2, nega di sapere dove fosse suo padre e, poco dopo, assale Nick baciandolo per poi seguirlo fino a casa. Poco dopo, la ragazza si reca in una sorta di grotta dove si nasconde il padre.Intanto Nick, fa le sue ricerche sulle creature tramite i libri della discendenza Grimm.L'indomani, di nuovo Fred si reca sul luogo dell'incendio dove per\u00f2, non miete nuove vittime. La sera, Nick si reca con Hank a casa di Ariel in quanto la ragazza \u00e8 disposta a collaborare con loro per cercare suo padre. Una volta arrivati per\u00f2, la ragazza non c'\u00e8 e, entrando in casa, i due agenti rimangono scioccati dal fatto che, tutta la casa, \u00e8 fatta e ricoperta di rame. Concluse le ricerche, Nick torna a casa dove per\u00f2, Ariel ha rapito Juliette. Grazie l'aiuto di Monroe, Nick arriva alla tana di Ariel e Fred dove riesce ad uccidere Fred e a salvare Juliette insieme all'amico. Tutto sembra risolto e anche Ariel \u00e8 morta nell'incendio.Nick e Juliette stanno tornando a casa quando la ragazza confessa al compagno di non essere sicura di poter continuare cos\u00ec e Nick, ricordando le parole della zia, capisce che probabilmente deve lasciarla andare.In quello stesso istante, dalla tana, Ariel esce incolume.\nL'isola dei sogni.\nTrama.\nD'accordo con il capitano Renard, Adalind si reca dal droghiere Freddy Calvert, proprietario del negozio \"T\u00e9 esotici e spezie\" per procurarsi gli ingredienti necessari per far innamorare di s\u00e9 Hank. Non appena la donna esce, nel negozio entrano due Skalengeck tossico dipendenti che, dopo aver rubato la droga \"J\", uccidono Freddy. Giunti sulla scena del crimine, l'agente Wu, Hank e Nick cominciano a guardarsi incontro e, tornati in commissariato, contattano Rosalee Calvert, sorella di Freddy. La donna, dopo aver capito che Nick \u00e8 un Grimm, e dopo aver conosciuto Monroe, decide di collaborare con loro per scoprire chi abbia ucciso suo fratello. Rimasta sola in negozio, la donna ha un duro scontro con i due ladri grazie al quale riesce poi a fornire un identikit a Nick e alla polizia.Hank intanto, accetta e mangia i biscotti di Adalind fatti con la pozione da lei preparata, che creano in lui un'ossessione nei confronti della donna. L'ultimo biscotto, rimasto incustodito sulla scrivania di Hank, per\u00f2, viene mangiato dal sergente Wu che, giunto nel negozio di Rosalee per volere di Nick, crolla a terra affetto da una strana reazione.Dopo non essere riusciti a prendere i due ladri a causa proprio dell'elisir di Adalind che distrae Hank, Nick corre al negozio dove, grazie ad un mix di erbe fatto da Rosalee, Wu riesce a salvarsi. Giunti a casa dell'agente, Nick grazie alla dipendenza che Rosalee aveva un tempo, riesce a prevedere le mosse dei due tossici e, insieme a Monroe, si reca sul luogo dove, come previsto, riesce a trovare i due e ad arrestarli.Il caso \u00e8 risolto ma Rosalee decide di rimanere in citt\u00e0, rendendo molto felice Monroe.Juliette confessa a Nick di voler imparare a sparare, scombussolata da quanto successo e, in minima parte, toccata anche dal comportamento cos\u00ec premuroso dei vicini, ignara del fatto che dipende dalla natura di Nick.Hank, a casa, comincia a soffrire di forti brividi e spasmi dovuti ad Adalind.\nL'uovo d'oro.\nTrama.\nHank, ignaro del piano del capitano Reinard, riesce finalmente ad ottenere un appuntamento con Adalind.Nick si prende un week end libero per passare del tempo insieme a Juliette e chiederle di diventare sua moglie. Durante la loro vacanza per\u00f2, Nick e Juliette si imbattono in Tim e Robin una coppia con seri problemi coniugali. Nell'incontrarli, Nick riconosce in loro degli esseri soprannaturali che, grazie l'aiuto di Monroe e di Rosalee che sembrano essere sempre pi\u00f9 intimi, identifica in un Klaustrich per Tim (una sorta di gatto selvatico) e un Seltenvogel per Robin (una rarissima gallina dalle uova d'oro). I due amici, spiegano a Nick che la donna sta covando un uovo d'oro che risiede nella sua gola al quale, sicuramente, Tim sta puntando. Stanca della situazione in casa, la donna architetta un piano di fuga con un suo amico il quale per\u00f2, viene colto di sorpresa e ucciso da Tim che, su tutte le furie, porta con violenza la donna a casa. La scena avviene sotto gli occhi di Juliette e Nick che, rinunciando alla loro cena speciale, decidono di aiutare Robin. Nick corre in casa della coppia dove riesce a salvare la donna la quale, dopo aver capito che Nick \u00e8 un Grimm, impaurita lo informa del fatto che lo sceriffo \u00e8 il cugino di Tim, con il quale \u00e8 d'accordo. Fuggiti nel bosco, Nick viene aiutato da Rosalee e Monroe che, telefonicamente, aiutano l'amico ad estrarre l'uovo dalla gola della donna. Dopo averla salvata, con l'aiuto di Juliette, Nick riesce ad arrestare i due uomini e a portare in salvo Robin. Tornati in casa, Nick e Juliette riescono finalmente a stare un po' insieme e, cogliendo l'occasione, Nick chiede alla donna di sposarlo ma lei, in risposta, rifiuta la proposta in quanto, per il momento, l'uomo sembra essersi chiuso in s\u00e9 non permettendole di stargli accanto. Non aspettandosi quella risposta, Nick si alza con gli occhi in lacrime e le mani tra i capelli.\nMal d'amore.\nTrama.\nRenard incontra Woolsey, suo vecchio amico, e viene condotto con la violenza da Anton Krug. L'uomo \u00e8 stato mandato dalla famiglia per prendere la chiave dei Grimm, stanchi di aspettare i metodi del Capitano. Le cose per\u00f2, degenerano e Renard uccide i due uomini.Hank invita a cena Juliette e Nick per far conoscere loro Adalind. Non appena per\u00f2 Nick la vede, ha una brutta reazione che lo porta a minacciarla. La cena viene interrotta da un'urgenza che porta Nick e Hank sulla scena dell'omicidio compiuto proprio da Renard. Qui, i due trovano un cellulare che poi, prontamente, Renard sistema per non farli arrivare a lui.Intanto Adalind, spinta anche da sua madre Catherine, continua con il suo piano e, per ordine di Renard, lo porta a termine invitando Hank a cena.Nick, parlando con Wu, si accorge che l'uomo ha qualcosa che non va e, dopo averlo portato in ospedale a causa di uno svenimento, scopre che l'amico ha cominciato a mangiare degli oggetti: dai bottoni ai burrocacao. Preoccupato soprattutto per Hank, Nick chiede aiuto a Monroe e Rosalee i quali, grazie ai libri di Freddie, scoprono che dietro l'ossessione di Hank e lo strano comportamento di Wu, c'\u00e8 un incantesimo fatto da Adalind. Trovando poi l'antidoto, i tre riescono a salvare in tempo Wu ma, recatisi a casa di Adalind, scoprono di aver fatto tardi: dopo aver fatto l'amore con la ragazza infatti, Hank \u00e8 entrato in una sorta di coma mentale. In quel momento, Nick riceve la chiamata di Adalind che gli chiede, al posto della vita di Hank, la chiave. Aiutato dai due fedeli amici, Nick si reca all'appuntamento conscio del fatto che, per riportare in vita Hank e uccidere Adalind \u00e8 necessario il suo sangue. Lo scontro inizia e, dopo vari colpi, con uno stratagemma Nick riesce a farsi mordere da Adalind, iniettandole cos\u00ec il suo sangue. In quell'istante, la parte \"Hexenbiest\" della ragazza muore, lasciandola cos\u00ec solo umana e Hank si risveglia.Priva dei suoi poteri, Adalind corre dalla madre che per\u00f2, insieme a Renard, la caccia malamente.Nick nella sua roulotte, scopre che la chiave lasciatagli dalla zia, nasconde una mappa.\nGatto e topo.\nTrama.\nRosalee apre il negozio del fratello come al suo solito quando viene aggredita da un uomo che, poco dopo, si presenta come Ian Harmon, una sua vecchia conoscenza, nonch\u00e9 vecchia fiamma. Il ragazzo \u00e8 ferito e, chiamando Monroe in aiuto, Rosalee riesce a medicarlo. Preoccupati per la sorte di Ian, Monroe e Rosalee decidono di chiamare Nick che, allo stesso tempo, sta indagando proprio alla sparatoria: Ian sembra infatti essere accusato di due omicidi. Nick accorre in aiuto di Monroe ma, una volta di fronte a Ian, cerca di arrestarlo per poi cambiare idea quando il ragazzo lo mette al corrente dei fatti per i quali la Verrat, una societ\u00e0 di \"pulizia\", ha mandato un hundj\u00e4ger, Edgard Waltz, per ucciderlo e fermare la ribellione. Credendo alle parole di Ian, Nick asseconda Rosalee nel cercare un passaporto falso per far sparire l'amico.Mentre Nick osserva dei filmati lasciatigli in eredit\u00e0, riceve la chiamata proprio di Edgard il quale lo vuole incontrare per una tregua. L'incontro avviene senza nessun risvolto a sorpresa e Nick, da buon poliziotto, mette al corrente Renard dei risvolti, ignaro del fatto che il Capitano conosce bene Edgard. Nel mentre, Waltz \u00e8 riuscito a rintracciare Rosalee e a seguirla fino al suo negozio dove, sotto minaccia, le chiede di rintracciare Ian. Monroe, non sapendo cosa fare, chiama allora Nick che, arrivato al negozio riesce a salvare i suoi amici ma non riesce ad impedire ad Ian di uccidere Edgard. Cos\u00ec, mentre Nick fa scappare Ian, attonito di fronte al gesto del Grimm, Monroe porta via dal negozio il corpo di Edgard che, ritrovato dalla polizia, sembra chiudere il caso, data la scomparsa di Ian.\nIl coraggio dei tassi.\nTrama.\nAiutato da Monroe, Nick affina le sue capacit\u00e0 con le varie armi lasciategli in eredit\u00e0 dai suoi antenati, in particolare con la \"doppelarmbrust,\" una balestra a doppio arco, originariamente intesa per fermare i Blutbaden, caricata con due frecce, una ad elleboro, con effetto sedativo e l'altra con cicuta ad effetto letale, e con il kanabo.Nel mentre, Arnold Rosarot, un mite \"\"Eisbiber\" , assiste all'omicidio di un imprenditore edile Eisbiber, Robert Grosszahn, per il quale lavora, per mano di un \"Haesslich\", tale Salvadore (Sal) Butrell, un mafioso locale, che come tutti gli Haessliche, chiede il pizzo sulla costruzione dei ponti. Avendo rifiutato di pagare il pizzo e minacciando di denunciarlo al Procuratore Distrettuale, Butrell annega nel cemento fresco il costruttore. Spaventato, il ragazzo chiama la polizia, ma alla centralinista non riesce a comunicare il proprio nome. Fuggendo urta dei tubi che lo fanno scoprire dall'Haesslich che lo insegue. Arnold riesce a stento a salvarsi e si rifugia da John, un suo amico.L'indomani, Nick e Hank si occupano del caso e riescono a risalire ad Arnold grazie alla chiamata che il ragazzo ha fatto al 911. Mentre sono sulle tracce del ragazzo, i due si recano anche all'ufficio di Butrell, primo indagato per l'omicidio, a causa dei suoi trascorsi con la vittima. Di fronte a lui, Nick scopre che l'uomo \u00e8 un \"Haesslich\" che, riconoscendo a sua volta in Nick un Grimm, decide di ricorrere ai Mietitori per farlo fuori.\nPi\u00f9 tardi Juliette chiede a Nick di invitare a cena a casa loro Monroe che le ha salvato la vita, ma Nick tentenna. Incontrando infatti Monroe cerca di convincerlo a rifiutare l'invito a cena ma Monroe ritiene sia scortese. I due mettono a punto una storia per spiegare a Juliette come si sono conosciuti e in che rapporto si trovano senza svelare le loro vere identit\u00e0. Nick scopre che Arnold \u00e8 un \"Eisbiber\"\" e cos\u00ec, si reca da Bud il quale si presta molto volentieri ad aiutarlo. Portando con s\u00e9 Nick alla \"Tana\", situata nei sotterranei di una diga, Bud spera di convincere tutta la sua comunit\u00e0 a collaborare con il Grimm per cambiare le cose ma, i suoi amici hanno troppa paura e decidono di non collaborare.\nA Mannheim, in Germania, un tale Yannick, capo dei Mietitori, contattato da Butrell, invia a Portland due dei suoi uomini, Junckers e Slivitch, ad uccidere Nick nonostante l'avvertimento del capitano Renard. Giunti a Portland, i due Mietitori, non fidandosi di Butrell, lo rapiscono e lo pestano. Nel corso del pestaggio Nick chiama Butrell che lo invita ad un incontro \"non ufficiale\".Poco dopo alla stazione di polizia si presentano Bud e John, con Arnold, che hanno convinto a collaborare: Sal viene arrestato. Per continuare a proteggerli, Nick accompagna i tre amici al loro rifugio ma, una volta arrivati, si rendono conto che qualcuno li ha seguiti e, dopo aver messo al sicuro John, Bud e Arnold, Nick si trova a combattere contro i due mietitori. Nel corso della lotta, Slivitch taglia per errore la testa a Junckers e viene poi ucciso da Nick che gli scaglia la fraccia caricata a cicuta in gola con la doppelarmbrust. Per seppellire i corpi, Nick chiama Monroe; quest'ultimo taglia la testa anche a Slivitch e infine invia per corriere a Yannick le due teste insieme a un biglietto: \"la prossima volta manda i migliori\". Nick si reca alla stazione di polizia per comunicare a Butrell, sorpreso di vederlo ancora vivo, di aver eliminato i suoi sicari.L'indomani, tornando a casa, Juliette mostra a Nick tutti i regali che sono arrivati a casa loro: \u00e8 la comunit\u00e0 degli \"Eisbiber\" che, felice dell'aiuto che Nick ha dato loro, lo stanno ringraziando in questo modo.Dopo aver accettato l'invito, Monroe si presenta a cena da Nick e Juliette. Preoccupati a non far uscire la verit\u00e0, Nick e Monroe inventano una storia sulla loro amicizia che, nonostante qualche contraddizione nelle rispettive versioni, la serata si conclude al meglio.\nNota.\nIl titolo originale dell'episodio \"Leave it to beavers\" \u00e8 stato erroneamente tradotto in italiano \"Il coraggio dei tassi\" mentre \"beavers\" sono i castori. D'altronde i wesen protagonisti dell'episodio sono, di fatto, \"Eisbiber (=castori delle nevi).\"\nLe due figlie.\nTrama.\nBernard Aidikoff, un uomo d'affari autore di uno \"Schema Ponzi\", si spara in bocca per evitare l'arresto. Arthur Jarvis, che ha investito e perduto tutte le sue sostanze nello Schema Ponzi di Aidikoff, contatta l'amico Spencer Harrison, padrino della moglie Lucinda, sfogandosi con lui. I due si incontrano a casa di Jarvis e cercano di venire fuori dalla situazione. Spencer consiglia a Jarvis di rivolgersi a Mavis, matrigna di Lucinda, per chiederle un prestito che Mavis, per\u00f2, rifiuta, nonostante Spencer le ricordi che se non fosse stato per il padre di Lucinda, lei sarebbe ancora a fare la parrucchiera. La sera, Jarvis sta sorseggiando un whisky cercando di capire come comunicare alla moglie che non hanno pi\u00f9 un centesimo. Contemporaneamente, Mavis viene uccisa da una strana creatura dal volto di pipistrello che, emettendo un violento urlo ultrasonico, le fa esplodere orecchie, occhi e cervello. La donna precipita dalla balconata interna del primo piano nell'atrio della sua villa.L'indomani, mentre Nick ed Hank arrivano sulla scena del crimine ed iniziano le indagini partendo dalle figlie della donna, Tiffany e Taylor, Juliette, preoccupata da un incubo che ha svegliato Nick riguardante la morte dei suoi genitori, inizia le proprie indagini in proposito. Proseguendo le ricerche, i due detective arrivano a casa Jarvis dove Nick nota subito che Spencer \u00e8 un wesen che, grazie a Monroe, scoprir\u00e0 essere un Murci\u00e9lago. Nonostante le ricerche sembrino brancolare nel buio, Nick comincia a pensare che dietro tutto ci sia proprio Spencer. Intanto Taylor in auto chiede per telefono alla sorella Tiffany se non sia il caso di dare parte dell'eredit\u00e0 a Lucinda ma Tiffany, ritenendo che l'omicidio della madre abbia il significato di un ricatto, rifiuta. Lucinda va a trovare la sorellastra Tiffany, la quale sgarbatamente la manda via dicendole che da loro non avr\u00e0 mai un soldo. Tiffany sale in auto ma Lucina si para davanti bloccandola. Va quindi in woge e la uccide con un urlo ultrasonico. Spencer giunge subito dopo e trova Tiffany morta al volante. Nick ed Hank arrivano subito dopo e trovano Spencer davanti all'auto di Tiffany. L'uomo che inizialmente si dichiara innocente, viene arrestato. Durante la sua confessione, l'uomo comunica a Nick ed Hank di aver ucciso lui le due donne con un urlo ultrasonico. Hank ovviamente non gli crede e gli dice che la carta dell'infermit\u00e0 mentale che sta cercando di giocare non funzioner\u00e0. Nick rimane solo in sala interrogatori con Spencer, il quale gli confessa che la sua dichiarazione aveva lo scopo di restare solo con lui perch\u00e9 ha capito che \u00e8 un Grimm e Hank no. Gli dichiara che Lucinda \u00e8 la vera responsabile dei due omicidi. Lei \u00e8 una murci\u00e9lago ma non \u00e8 in grado di controllare i propri istinti. Il suo compito come padrino, fino a quel momento, \u00e8 stato proprio quello di controllarla. Nick esce. Rimasto solo in sala interrogatori, Spencer va in woge e spacca i vetri con gli ultrasuoni e fugge, L'uomo cerca di raggiungere Lucinda a casa sua prima che raggiunga l'altra sorellastra Taylor, uccidendola e rimanendo unica erede delle sostanze di Mavis (52 milioni di dollari). Qui trova Jarvis con tre graffi alla guancia sinistra che gli spiega come abbia tentato di fermare inutilmente Lucinda, la quale inoltre gli ha confessato di non averlo mai amato. Spencer corre da Taylor. Nick telefona a Taylor per dirle di essere in pericolo di vita e di barricarsi in casa. La ragazza lo fa ma \u00e8 tardi. Lucinda \u00e8 gi\u00e0 in casa.Mentre quest'ultima va in woge e d\u00e0 inizio al suo urlo ultrasonico, Nick e Hank arrivano. Nick sfonda la porta e lascia Taylor in custodia di Hank. Insegue Lucinda ma la perde. Intanto arriva Monroe col suo Maggiolino e la Matraca. Nick vorrebbe rientrare in casa a stanare Lucinda ma Monroe lo dissuade consigliandogli di usare la Matraca. Monroe gira la manovella : vetri e specchi di casa vanno in frantumi e Lucinda per sfuggire all'insopportabile suono salta attraverso una finestra atterrando tra le braccia di Spencer intanto arrivato. Spencer, desolato per non essere riuscito a controllare Lucinda, la uccide con un urlo ultrasonico ma la ragazza, in un ultimo sussulto prima di morire, lo azzanna alla carotide e lo uccide. Per giustificare il tutto e chiudere il caso, Nick decide di usare la Matraca come mezzo grazie al quale i due vengono accusati di avere ucciso sia Mavis sia Tiffany. La porta cos\u00ec da Renard come arma del delitto.Con l'aiuto di Juliette intanto, che ha contattato il vecchio detective ancora in servizio, che in passato si era occupato dell'omicidio dei Burckhardt, Nick scopre che, a distanza di un anno da quello che inizialmente era stato creduto un incidente, la polizia si era convinta dell'omicidio e aveva trovato quattro indiziati: Soledad Marquesa, Hans Roth e Ian Flyn, che sono gi\u00e0 morti, e l'ultimo, ancora in vita: Akira Kimura. Nick inizia a indagare su di lui. \nPiedi grossi.\nTrama.\nDei ragazzi si ritrovano nel bosco alla ricerca di BigFoot ma, durante le loro ricerche, qualcosa va storto e i ragazzi vengono uccisi.Nello stesso istante, un fattore nota che i suoi cavalli stanno fuggendo e, vedendo qualcosa muoversi, spara per spaventare la creatura. Trovando uno dei suoi cavalli feriti, l'uomo chiama Juliette che, giunta sul posto, trova anche dei strani peli. Seguendo poi del sangue, Juliette e l'uomo arrivano ai cadaveri dei ragazzi dove, subito, accorre Nick e la sua squadra. Perlustrando il luogo, gli agenti trovano una ragazza che, sotto shock, dice di essere stata attaccata da BigFoot.A casa Monroe, riceve la visita di un suo vecchio amico, Larry che, suo malgrado, non riesce a tornare umano.Monroe chiama subito Nick che accorre a casa dell'amico: i due notano che Larry \u00e8 l'uomo ricercato dalla polizia e, quando arrivano i cani vicino a casa di Monroe, l'uomo decide di inscenare un suo piano: indossando gli abiti di Larry, depista i cani ma, suo malgrado, si imbatte in Hank che rimane sconvolto dal vedere un essere cos\u00ec strano.Tornato a casa, insieme a Nick, Monroe osserva inerme Larry morire e, insieme all'amico, porta il cadavere nel bosco dove poco dopo, verr\u00e0 ritrovato dalla polizia che, accanto al corpo, trova anche uno strano arnese che Larry si era tolto dal collo poco prima.La sera, un altro attacco di BigFoot colpisce due uomini uno dei quali per\u00f2, nel difendersi, uccide la creatura.Sotto consiglio di Monroe, Nick si reca dal dottor Brinkerhof, un Wildermann psicologo che aveva in cura Larry. L'uomo per\u00f2, non dice niente di rilevante a Nick che decide di andarsene.Le ricerche proseguono nonostante il ritrovamento dei due corpi e, grazie anche a Monroe, Nick scopre della morte di un terzo uomo e della presenza di un quarto distributori di farmaci.In quell'istante, il dottor Brinkerhorf sta avendo una brutta reazione ai farmaci e, interrotto da Monroe, lo attacca per poi lanciarsi dalla finestra. Rincorso da Hank e Nick, il dottore si nasconde nel teatro dove viene ferito e ucciso da Hank che, vedendolo trasformare da Wildermann a uomo, rimane scioccato nonostante Nick non confermi la sua visione.Il caso \u00e8 chiuso e Monroe si trova a brindare al ricordo dei suoi amici mentre Nick, a casa, scopre che Juliette ha fatto delle analisi sui ritrovamenti che le fanno sorgere dei dubbi riguardo all'esistenza di creature soprannaturali.\nLa donna in nero.\nTrama.\nUn uomo, Nathaniel Adams, dopo aver scattato foto a Nick e Monroe, chiama Akira Kimura che, subito, lo raggiunge. Dopo avergli mostrato le foto di Nick, Monroe, Hank e del capitano Renard, Nathaniel informa Akira che uno tra loro ha le monete e, subito dopo, l'uomo viene ucciso. Giunti sul posto, Nick ed Hank recuperano alcune fotocamere tramite le quali risalgono alle foto. Preoccupati, i due agenti mandano il sergente Wu a casa del capitano dove, quest'ultimo, \u00e8 tenuto ostaggio proprio da Akira che vuole le monete. Grazie all'intervento di Nick ed Hank, Akira fugge permettendo cos\u00ec al capitano di riconoscerlo e cominciare le sue ricerche.Hank, ancora terrorizzato per le strane cose viste, torna a casa dove trova tutto a soqquadro.Nick invece, torna a casa dove ad aspettarlo c'\u00e8 Juliette la quale gli confessa di aver visto Adalind la quale le ha portato la sua gatta allo studio che l'ha graffiata. Terrorizzato, Nick vorrebbe portare la donna in ospedale ma Juliette, non capendo il comportamento dell'uomo, lo porta a raccontarle tutta la verit\u00e0. Portata alla roulotte della zia, Juliette comincia a pensare che Nick sia impazzito e cos\u00ec, come ultima prova, Nick la porta da Monroe. Qui per\u00f2, l'amico non fa in tempo a trasformarsi che Juliette sviene: i due la portano subito in ospedale dove per\u00f2 non gli sanno dire molto. Sapendo che dietro c'\u00e8 Adalind, Monroe e Nick recuperata la gatta chiedono aiuto a Rosaline per capire cosa stia capitando a Juliette che intanto, in ospedale, si \u00e8 risvegliata con gli occhi tutti neri.Il sergente Wu intanto, \u00e8 sulle tracce di Akira ma, arrivato alla sua stanza d'albergo, viene fermato da una donna vestita di nero e molto pericolosa.Sospettando di trovare casa a soqquadro, Nick si prepara ad entrare con la sua arma ma, una volta visto Akira, non riesce a colpirlo. Capito che Nick \u00e8 un Grimm, Akira lo attacca per arrivare alle monete ma il loro scontro viene interrotto dalla stessa donna in nero che ha fermato Wu: la donna riesce a colpire e mettere fuori gioco Akira. Tenuta sotto tiro da Nick, la donna lo chiama per nome e, sconvolto, non riesce a credere ai suoi occhi: quella \u00e8 sua madre."}
{"id": "3713017", "revid": "287204", "url": "https://it.wikipedia.org/wiki?curid=3713017", "title": "Last Man Standing Match", "text": ""}
{"id": "3713018", "revid": "547034", "url": "https://it.wikipedia.org/wiki?curid=3713018", "title": "Abretano", "text": "Nella mitologia greca Abretano \u00e8 un epiteto attribuito sia a Zeus che a Giove, utilizzato nella regione della Misia. \nL'epiteto deriva in particolare dalla provincia di Abretana, dove il culto del dio era molto praticato. Questa provincia, a sua volta, prese il nome da una ninfa, Abr\u00e8zia o Brettia. \nSecondo Strabone, Cleone di Gordiucome, fondatore della citt\u00e0 di Giuliopoli, \u00e8 stato uno dei sacerdoti di Giove Abretano. "}
{"id": "3713020", "revid": "124994802", "url": "https://it.wikipedia.org/wiki?curid=3713020", "title": "Giacomo Vismara", "text": "Vanta un record di 25 partecipazioni al rally raid africano.\nBiografia.\nHa partecipato al Rally Dakar sia in auto che camion, il miglior risultato con le auto \u00e8 stato un 8\u00ba posto, ripetuto tre volte (1994, 1995 e 1996).\nPalmar\u00e8s.\nRally Dakar.\nTra i navigatori celebri che hanno corso con Vismara, ci sono Renato Pozzetto e Ambrogio Fogar. Di seguito l'elenco delle sue 25 partecipazioni."}
{"id": "3713021", "revid": "30753", "url": "https://it.wikipedia.org/wiki?curid=3713021", "title": "St. Valentine's Day Massacre EP", "text": ""}
{"id": "3713031", "revid": "1573940", "url": "https://it.wikipedia.org/wiki?curid=3713031", "title": "Tetrastes", "text": "Tetrastes \u00e8 un piccolo genere di uccelli galliformi della famiglia Phasianidae. Le specie vivono nelle foreste temperate e fredde dell'Europa e dell'Asia settentrionali.\nTassonomia.\nEsistono 2 specie di \"Tetrastes\":"}
{"id": "3713034", "revid": "547992", "url": "https://it.wikipedia.org/wiki?curid=3713034", "title": "Christian Abt", "text": "Biografia.\nChristian Abt non \u00e8 l'unico pilota nella sua famiglia. Suo padre, Johann Abt era nel 1952 pilota con una moto DKW. Suo fratello, Hans-J\u00fcrgen Abt \u00e8 noto per essere il cofondatore e anche pilota, insieme a Christian, della Abt Sportsline, preparatore dove inizia nella Ford Fiesta Mixed Cup e l'ADAC GT Cup. Il nipote Daniel Abt nel 2013 gareggia in GP2.\nInizia come il padre la carriera nel motocross, per poi continuare in Formula BMW, dove diventa campione nel 1991.\nNel 1992 vince la F3 tedesca nella classifica di cadetteria, cio\u00e8 la B-Cup.\nNel 1999 vince con Audi la Super Tourenwagen Cup.\nDal 2000 ha lavorato con la squadra Abt Sportsline nel campionato DTM fino al 2003 come team quasi-privato, e a partire dal 2004 con la squadra ufficiale Audi. Dopo le prestazioni deludenti nella stagione 2004, ha ottenuto nel 2005 una macchina della stagione precedente, ma a dimostrazione di essere uno dei migliori piloti degli anni passati, ha concluso il 2005 con la gara di Norisring al secondo posto, dietro a Gary Paffett, e la prima gara a Hockenheim al quarto posto. Alla fine della stagione 2007 del DTM ha concluso la sua carriera nel team DTM Abt.\nHa partecipato nel 2008 alla Porsche Carrera Cup in Germania, che si \u00e8 tenuta nel DTM. Abt ha vinto il Campionato FIA GT 2009.\nNel 1999 e nel 2000 ha partecipato alla 24 ore di Le Mans."}
{"id": "3713039", "revid": "285333", "url": "https://it.wikipedia.org/wiki?curid=3713039", "title": "Mary Blair", "text": "Biografia.\nOriginaria di McAlester (Oklahoma), Mary Robinson Browne segu\u00ec la famiglia in Texas quando era ancora una bambina piccola, e pi\u00f9 tardi in California intorno all'et\u00e0 di sette anni.\nDiplomata alla San Jose State College, Mary vinse una borsa di studio per il famoso Chouinard Art Institute di Los Angeles, dove sono stati tra i docenti artisti come Pruett Carter, Morgan Russe e Lawrence Murphy.\nVita privata e carriera.\nDiplomatasi nel 1933 al \"California Institute of the Arts\", ella si fece apprezzare come pittrice di acquerelli.\nNel 1934 spos\u00f2 Lee Blair, suo compagno di studi e collega, fratello acquisito dell'animatore Preston Blair (1918-94). Tramite il marito, divenne membro della \"California School of Watercolor\", dove fu apprezzata, come disegnatrice e illustratrice creativa.\nInizi\u00f2, quindi, a lavorare nel mondo dell'animazione presso gli studi della Ub Iwerks, poi presso la Harman-Ising, e nel 1938 alla Metro-Goldwyn-Mayer sostituendo il marito, assunto dalla Disney per la lavorazione del film \"Pinocchio\". Per un breve periodo collabor\u00f2 alla realizzazione di \"Dumbo\".\nDopo il 1939 anche lei pass\u00f2 alla Disney e partecip\u00f2 ai lavori per \"Fantasia\" e \"Lilli e il vagabondo\".\nNel 1941 accompagn\u00f2 Walt Disney nel suo viaggio in Sud America, insieme a Lilliane altri artisti, come parte della \"Politica del buon vicinato\" imposta dal Presidente Roosevelt. Fu quindi un viaggio politico, legato al loro ruolo di personaggi pubblici, non solo un viaggio di affari. Dopo questo viaggio, Disney le affid\u00f2 la supervisione artistica di \"Saludos amigos\" (1942) e di \"I tre caballeros\" (1944).\nMary cambia tecnica, iniziando con la pittura a guazzo. Mary Blair sirese famosa per l'introduzione di stili propri dell'arte modernista alla Walt Disney, come l'uso dei colori primari per formare un intenso contrasto e colori che sono innaturali per l'immagine che stanno raffigurando.. Nell'Agosto 2017, l'editore Simon&amp;Schuster, dove collabor\u00f2, hanno pubblicato una biografia illustrata su di lei .\nGli anni cinquanta furono movimentati per la Disney, con l'uscita di quasi una pellicola in media ogni anno. La Blair partecip\u00f2 all'animazione dei film a colori dal 1943, per un decennio, alla realizzazione dei classici Disney \"Cenerentola\" (1950), \"Alice nel paese delle meraviglie\" (1951) e \"Le avventure di Peter Pan\" (1953), dove fece apprezzare e sentire l'influsso della sua concezione dell'arte, escludendo solo pochi film collettivi come \"Bongo e i tre avventurieri\", \"I racconti dello zio Tom\" e \"Tanto caro al mio cuore\".\nTerminato il cortometraggio di Peter Pan, la Blair si dedic\u00f2 totalmente all'attivit\u00e0 di disegnatrice grafica e di illustratrice, collaborando come libera professionista a importanti campagne pubblicitarie per aziende come Nabisco, Pepsodent, Maxwell House, Beatrice Foods, e altre. Inoltre ha illustrato parecchi libri per conto della casa editrice di Simon &amp; Schuster, alcuni di cui rimangono oggi ancora in stampa, e progett\u00f2 gli addobbi di Pasqua e di Natale per Radio City Music Hall.\nSu richiesta di Walt Disney, che ha rispettato il suo innato senso dello stile e del colore, Mary prese a lavorare ad attrazioni per il mondo dell'infanzia. L'attrazione principale era originariamente un padiglione della Pepsi-Cola sponsorizzato da UNICEF al New York World's Fair 1964, poi trasferito a Disneyland al termine, e fu poi ripetuto al Magic Kingdom a Walt Disney World Resort, cos\u00ec come anche a Tokyo Disneyland, Disneyland Paris e Hong Kong Disneyland.\nMary diede la progettazione di base per Disneyland, come lo vediamo ancora oggi, e il padiglione dedicato al Messico nella zona detta \"Showcase\" nel parco divertimenti di Epcot, in Florida. Fu responsabile artistico dell'attrazione It's a Small World alla Walt Disney Imagineering, societ\u00e0 di ricerca e sviluppo del gruppo.\nNel 1967, Mary cre\u00f2 l'opera d'arte murale sul Paseo di Tomorrowland. Due murales simili delle mattonelle furono realizzati ed esposti lungo il corridoio dell'entrata. Il murales attraverso lo spazio interno \u00e8 stato coperto nel 1987 con l'apertura di Star Tours, mentre l'altro \u00e8 rimasto fino al 1998. Nel 1968, la Blair \u00e8 stata accreditata come un progettista di colori nella versione cinematografica del film \"How to Succeed in Business Without Really Trying\".\nSi spost\u00f2 a Washington, seguendo la carriera militare di Lee Blair, e poi fece ritorno a Long Island, New York.\nMor\u00ec il 26 Luglio 1978, a causa di una emorragia cerebrale.\nMentre la sua arte al di fuori della Disney \u00e8 poco conosciuta, il suo design audace e innovativo colore serve ancora come fonte di ispirazione per molti designer contemporanei, e animatori di oggi.\nNel 1991, dopo la sua morte, fu premiata come \"Disney Legend\" e col Winsor McCay al ASIFA-Hollywood nel 1996."}
{"id": "3713050", "revid": "729019", "url": "https://it.wikipedia.org/wiki?curid=3713050", "title": "Melanie Fronckowiak", "text": "Talora \u00e8 chiamata Mel Fronckowiak.\nBiografia.\nHa vinto la Miss Mondo Rio Grande do Sul e divenne modella con solo 19 anni. Anche lei \u00e8 stata eletta Miss Butt in un concorso con partecipanti provenienti da tutto il mondo.\nMel ha fatto corsi di teatro e spot televisivi. Il suo debutto nella soap opera era nel \"Viver a Vida\".\nNel 2011-2012, \u00e8 stata una dei protagonisti della telenovela \"Rebelde\", che aveva un gruppo chiamato RebeldeS, dove ha partecipato insieme agli altri cinque protagonisti della trama.\nMel ha ricevuto il premio Trof\u00e9u Internet e il Pr\u00eamio Jovem Brasileiro come Miglior Attrice e Miglior Cantante Giovane.\nDal 2014 al 2015 \u00e8 stata presentatrice del programma \"A Liga\" da Rede Bandeirantes.\nNel 2015 ha fatto un cameo nella serie \"O Hipnotizador\" da HBO.\n\u00c8 attualmente presentatrice nel programma \"Destino Certo\" in Globosat.\nVita privata.\nDal 2012 ha una relazione con l'attore Rodrigo Santoro."}
{"id": "3713051", "revid": "767487", "url": "https://it.wikipedia.org/wiki?curid=3713051", "title": "Helen's Sacrifice", "text": "Helen's Sacrifice \u00e8 un cortometraggio muto del 1914 diretto da J.P. McGowan. \u00c8 il primo dei 119 episodi del serial \"The Hazards of Helen\" prodotto dalla Kalem Company.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 14 novembre 1914.\nCopia della pellicola viene conservata negli archivi della Library of Congress ."}
{"id": "3713052", "revid": "101163", "url": "https://it.wikipedia.org/wiki?curid=3713052", "title": "Mitsubishi Motors Soccer Club 1991-1992", "text": ""}
{"id": "3713053", "revid": "101163", "url": "https://it.wikipedia.org/wiki?curid=3713053", "title": "Mitsubishi Motors Soccer Club 1990-1991", "text": ""}
{"id": "3713054", "revid": "101163", "url": "https://it.wikipedia.org/wiki?curid=3713054", "title": "Mitsubishi Motors Soccer Club 1977", "text": ""}
{"id": "3713055", "revid": "101163", "url": "https://it.wikipedia.org/wiki?curid=3713055", "title": "Mitsubishi Motors Soccer Club 1978", "text": ""}
{"id": "3713056", "revid": "767487", "url": "https://it.wikipedia.org/wiki?curid=3713056", "title": "The Plot at the Railroad Cut", "text": "The Plot at the Railroad Cut \u00e8 un cortometraggio muto del 1914 diretto da J.P. McGowan. \u00c8 il secondo dei 119 episodi della serie \"The Hazards of Helen\".\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film usc\u00ec nelle sale cinematografiche USA il 21 novembre 1914."}
{"id": "3713060", "revid": "287204", "url": "https://it.wikipedia.org/wiki?curid=3713060", "title": "Cappella Firrao", "text": "La cappella Firrao \u00e8 una cappella della basilica di San Paolo Maggiore di Napoli, ubicata al lato sinistro dell'abside della chiesa.\nSi tratta di una delle espressioni barocche pi\u00f9 riuscite del complesso religioso. \nStoria.\nLa cappella fu voluta dalla famiglia Firrao nella prima met\u00e0 del XVII secolo a seguito di un ingente sviluppo socio-economico che la stessa ebbe in quegli anni. Assieme alla cappella che avrebbe ospitato i componenti della famiglia, infatti, essi fecero erigere anche un palazzo (palazzo Firrao), su via Costantinopoli, a loro dedicato. \nLa cappella assume l'aspetto originario ed i lavori iniziarono nel 1640 terminando poi appena due anni dopo. L'elemento centrale dell'ambiente \u00e8 la scultura raffigurante la \"Madonna delle Grazie\" (1641), opera di Giulio Mencaglia, il quale ricevette tale commissione proprio da Cesare Firrao che volle quella scultura nella cappella di famiglia, proprio per testimoniare la particolare devozione dei Firrao verso quel culto.\nAi lati della figura sacra vi sono le due principali figure della famiglia, inginocchiate dinanzi alla Madonna in segno di devozione. Sul lato sinistro \u00e8 \"Cesare Firrao\", committente ufficiale dell'esecuzione della cappella, mentre sul lato destro \u00e8 \"Antonio Firrao\", nonch\u00e9 padre di Cesare. La prima scultura \u00e8 opera di Giuliano Finelli, la seconda invece fu eseguita dal Mencaglia.\nI lavori alla cappella infine, nelle sue decorazione marmoree, furono eseguiti da Dionisio Lazzari nel 1640 mentre gli affreschi nella cupola sono di Aniello Falcone e risalgono al 1641."}
{"id": "3713061", "revid": "1573940", "url": "https://it.wikipedia.org/wiki?curid=3713061", "title": "Lucanus (zoologia)", "text": "Lucanus \u00e8 un genere di insetti coleotteri, appartenenti alla famiglia dei Lucanidi (sottofamiglia Lucaninae), diffuso nell'emisfero boreale. Sono comunemente conosciuti come cervi volanti.\nDescrizione.\nSi tratta di insetti di dimensioni medio-grandi che vanno dai 23\u201334\u00a0mm di \"Lucanus gamunus\" ai 100\u00a0mm di \"Lucanus cervus abkesianus\"\nIl dimorfismo sessuale \u00e8 in questo genere estremo, con maschi spesso enormi rispetto alle femmine.\nLe differenze di dimensioni sono molto frequenti anche tra i diversi maschi, e comunemente si trovano contemporaneamente nelle stesse localit\u00e0 individui molto grandi detti forme Telodonti, individui di dimensioni medie detti forme Mesodonti e Anfiodonti ed individui di dimensioni paragonabili a quelle delle femmine detti forme Prionodonti. Lo sviluppo e la forma delle mandibole \u00e8 direttamente correlato alle dimensioni dell'individuo. Le mandibole vengono utilizzate per i combattimenti durante il periodo riproduttivo, i maschi le usano per ribaltare l'avversario e quindi vincere l'opportunit\u00e0 di riprodursi.\nIl capo presenta una piccola espansione laterale chiamata \"canthus\" che si addentra anteriormente all'occhio, questo \"canthus\" \u00e8 pi\u00f9 sviluppato nelle femmine che nei maschi.\nLe antenne sono genicolate portano all'apice una clava antennale formata da un numero variabile di articoli.\nLe ali posteriori sono sempre ben sviluppate e nascoste, quando sono in riposo, da quelle anteriori trasformate in elitre. Entrambi i sessi sono ottimi volatori.\nIl colore di questi animali \u00e8 in genere castano o nerastro, spesso con differenti tonalit\u00e0 tra addome, protorace e mandibole, ma alcune specie asiatiche hanno tonalit\u00e0 pi\u00f9 accese con elitre di colore arancio o bruno chiaro. Le femmine hanno in genere un colorito pi\u00f9 scuro rispetto ai maschi.\nLe larve sono di colore bianco, con capo marrone e presentano mandibole ben sviluppate.\nBiologia.\nNel periodo estivo-autunnale le femmine depongono a una certa profondit\u00e0 nel terreno le uova, in genere vicino ad alberi in deperimento.\nLe larve di questi insetti si sviluppano nutrendosi di radici di alberi e di materiale organico in decomposizione, come legno e foglie putrescenti.\nA volte si possono ritrovare alcune larve anche all'interno di ceppaie in decomposizione.\nLa larva attraversa tre stadi larvali che possono durare anche parecchi anni, alla fine dell'ultimo stadio si impupa in una cella pupale creata comprimendo il terreno intorno alla larva.\nAll'interno di questa cella pupale avviene la metamorfosi che porter\u00e0 all'adulto, questo gi\u00e0 formato in autunno uscir\u00e0 dalla celletta solo in primavera.\nGli adulti si nutrono di sostanze liquide zuccherine come nettare o linfa.\nLa vita da immagine dura relativamente poco, i maschi gi\u00e0 dopo poche settimane muoiono, mentre le femmine a volte sopravvivono fino all'autunno inoltrato.\nDistribuzione e habitat.\nQuesto genere \u00e8 diffuso in tutto l'emisfero boreale, in modo particolare in Europa e Asia con 59 specie, nella Regione Neartica sono presenti 4 specie diffuse dal Canada al nord del Messico\nTassonomia.\nIl genere \u00e8 suddiviso in due sottogeneri \"Lucanus\" e \"Pseudolucanus\" quest'ultimo \u00e8 trattato da alcuni autori come un genere separato.\nDi seguito alcune delle specie:\nSottogenere \"Lucanus\" \nSottogenere \"Pseudolucanus\" \nIn Italia sono presenti solo due specie:"}
{"id": "3713080", "revid": "214753", "url": "https://it.wikipedia.org/wiki?curid=3713080", "title": "Vladimir Tchaguine", "text": ""}
{"id": "3713083", "revid": "1543377", "url": "https://it.wikipedia.org/wiki?curid=3713083", "title": "Finn Seemann", "text": "Carriera.\nClub.\nSeemann cominci\u00f2 la carriera con la maglia del , con cui vinse il campionato 1964. Nel 1965 pass\u00f2 al calcio professionistico, firmando un contratto con gli scozzesi del .\nCon il suo club partecip\u00f2 anche alla Coppa delle Fiere 1966-1967, ove elimin\u00f2 nei sedicesimi di finale i campioni in carica del , prima squadra scozzese a vincere in una trasferta in Spagna, ma venendo eliminato nel turno successivo dagli italiani della .\nNell'estate 1967 con gli scozzesi disput\u00f2 il campionato nordamericano organizzato dalla United Soccer Association: accadde infatti che tale campionato fu disputato da formazioni europee e sudamericane per conto delle franchigie ufficialmente iscritte al campionato, che per ragioni di tempo non avevano potuto allestire le proprie squadre. Il Dundee United rappresent\u00f2 il , che concluse la Western Division al sesto ed ultimo posto.\nPass\u00f2 poi agli olandesi del e successivamente all'.\nVisse per un periodo negli Stati Uniti, prima di tornare al Lyn Oslo. Mor\u00ec il 7 settembre 1985 in un incidente stradale.\nNazionale.\nSeemann gioc\u00f2 3 incontri per la , con una rete all'attivo. Totalizz\u00f2 poi 15 apparizioni per la Nazionale maggiore, la prima delle quali in data 4 settembre 1963, nella sconfitta per 9-0 contro la . La prima delle sue 4 reti arriv\u00f2 invece il 20 agosto 1964, nel 2-0 inflitto alla ."}
{"id": "3713097", "revid": "1337443", "url": "https://it.wikipedia.org/wiki?curid=3713097", "title": "Luigi Provana di Collegno", "text": "Appartenente all'antica famiglia piemontese dei Provana, fu Riformatore e Rettore dell'Universit\u00e0 di Torino (15 settembre 1831), Presidente di sezione del Consiglio di Stato (25 novembre 1840) e Ministro di Stato. Il 3 aprile 1848 venne nominato senatore del Regno di Sardegna."}
{"id": "3713099", "revid": "1776051", "url": "https://it.wikipedia.org/wiki?curid=3713099", "title": "The Story of Death SS 1977-1984 - Part Two", "text": "The Story of Death SS: 1977-1984 - Part Two \u00e8 una raccolta dei Death SS, pubblicata originariamente nel 2008 e poi ristampata in edizione limitata nel 2010, dal Cursed Coven, il fan club ufficiale della band.\nIl CD comprende brani registrati dalla prima formazione, attiva fra il 1977 e il 1984. I pezzi sono presentati in versione live, demo, o registrazioni in sala prove: i brani sono cantati tutti da Steve Sylvester, ad eccezione di \"The Black Widow\", cantata da Paul Chain, e \"Chains of Death\", cantata da Sanctis Ghoram.\nLa resa sonora della registrazione \u00e8 anche in questo caso molto scadente, spesso anche meno nitida di quella della prima raccolta."}
{"id": "3713105", "revid": "214753", "url": "https://it.wikipedia.org/wiki?curid=3713105", "title": "Jan de Rooy", "text": "Biografia.\nPioniere della Rally Dakar, .\nSuo figlio G\u00e9rard ha corso il raid nel suo Team"}
{"id": "3713106", "revid": "216537", "url": "https://it.wikipedia.org/wiki?curid=3713106", "title": "Jan De Rooy", "text": ""}
{"id": "3713107", "revid": "125715918", "url": "https://it.wikipedia.org/wiki?curid=3713107", "title": "Cenacolo Artistico Forlivese", "text": "Il Cenacolo Artistico Forlivese \u00e8 un'associazione di artisti fondata a Forl\u00ec nel 1920 per iniziativa di Giovanni Marchini e di don Tommaso Nediani: ebbe sede nell'ex barriera daziaria di Porta Cotogni, sul lato destro della via, venendo da Piazza Saffi. La sede fu inaugurata il 25 novembre del 1920, con lo Statuto, lo stendardo e il motto \"Sub luce tua carpimus iter\".\nAl Cenacolo Giacomo Balla don\u00f2 il proprio dipinto \"Siamo in quattro (beato chi li trova)\". Poich\u00e9 la vita del Cenacolo fu sconvolta dalla perdita della sede, quando gli edifici dell'ex barriera daziaria furono abbattuti per far posto alla costruzione di due nuovi palazzi, tanto da giungere al suo scioglimento \"de facto\", a sua volta, Marchini, nel 1930, don\u00f2 l'opera alla Pinacoteca civica di Forl\u00ec, dov'\u00e8 tuttora conservata.\nDel Cenacolo Artistico Forlivese fecero parte, tra gli altri:"}
{"id": "3713110", "revid": "216537", "url": "https://it.wikipedia.org/wiki?curid=3713110", "title": "Johannes de Rooy", "text": ""}
{"id": "3713111", "revid": "118069779", "url": "https://it.wikipedia.org/wiki?curid=3713111", "title": "Stilbene", "text": "Lo stilbene \u00e8 un diariletene, cio\u00e8 un idrocarburo composto da un etene sostituito con un gruppo fenilico su entrambi gli atomi di carbonio del doppio legame. Il nome stilbene deriva dal greco \"stilbos\", che significa lucente.\nEsistono due possibili isomeri geometrici dello stilbene, il \"trans\"-stilbene e il \"cis\"-stilbene.\nLa maggior parte degli stilbeni si trova nelle piante. Agiscono infatti come composti antifungini, sono prodotti generalmente dopo una lesione o un'infezione."}
{"id": "3713112", "revid": "44251979", "url": "https://it.wikipedia.org/wiki?curid=3713112", "title": "Cenacolo artistico forlivese", "text": ""}
{"id": "3713113", "revid": "124817745", "url": "https://it.wikipedia.org/wiki?curid=3713113", "title": "Lingua proto-bulgara", "text": "La lingua proto-bulgara (\"Bolgar\" o \"antico bulgaro\") era la lingua parlata dai proto-bulgari, ora estinta. Pochissime sono le fonti su questa lingua e molte sono le difficolt\u00e0. Da molti linguisti \u00e8 considerata un ramo della lingua turca ogura (oghur\u0103; in turco Oguri) e si ritiene sia stata parlata nei paesi fondati dai Proto-bulgari: Grande Bulgaria (in latino \"Magna Bulgaria\") (VII secolo), la Bulgaria danubiana (secoli VII-IX) e Bulgaria del Volga (fino al XV secolo). Essa \u00e8 strettamente legata col ciuvascio (attualmente lingua turca-ogura)."}
{"id": "3713116", "revid": "686936", "url": "https://it.wikipedia.org/wiki?curid=3713116", "title": "Ryan Smith", "text": ""}
{"id": "3713117", "revid": "1337443", "url": "https://it.wikipedia.org/wiki?curid=3713117", "title": "Celestino Quarelli di Lesegno", "text": "Biografia.\nFu vicepresidente del Consiglio di Stato del regno di Sardegna."}
{"id": "3713119", "revid": "1543377", "url": "https://it.wikipedia.org/wiki?curid=3713119", "title": "Fontanamare", "text": "Fontanamare o Funtanamare (\"Funtan'e Mari\" in sardo, ossia \"Fontana di Mare\") \u00e8 una localit\u00e0 del comune di Gonnesa, un tempo interessata per le strutture e gli impianti, ancora visibili, alle attivit\u00e0 minerarie, oggi famosa e rinomata spiaggia del territorio, una delle pi\u00f9 vaste ed estese della provincia del Sud Sardegna.\nAttualmente vi si trova uno dei quattro punti d'accesso della marina di Gonnesa, nel golfo del Leone. Si tratta di circa 4\u00a0km di litorale sabbioso suddiviso, per convenzione, con i nomi dei punti d'accesso alla spiaggia: Porto Paglia, Punt'e S'arena, spiaggia di Mezzo (o Plagemesu in sardo) e per l'appunto Fontanamare.\nAmbiente.\nLa spiaggia di Fontanamare si trova a ridosso di una pineta che si estende per la quasi totale lunghezza del litorale sabbioso, e subito oltre si trova la palude Sa Masa, una delle zone umide pi\u00f9 importanti della Sardegna, e costante meta di appassionati di birdwatching per la presenza di specie acquatiche molto rare, fra cui il famoso pollo sultano e l'anatra marmorizzata (Marmaronetta angustirostris).\nMiniere.\nCome tutti i litorali delle miniere del sud-ovest sardo, anche questo ricopriva un'importanza fondamentale nell'industria mineraria: infatti, data l'assenza di un porto nelle immediate vicinanze, i carichi di minerale venivano portati fino alle spiagge e venivano poi caricati in piccole barche, chiamate bilancelle, portate da marinai (il cui nome in gergo era Galanziere) che trasportavano il materiale fino all'Isola di Carloforte.\n\u00c8 presente inoltre lo sbocco di una galleria di scolo, costruita nel 1875 e nota col nome di Umberto I, lunga circa 6\u00a0km, che partiva dal complesso minerario di Monteponi e con una portata di circa 800 litri per secondo permetteva di migliorare notevolmente il deflusso delle acque che erano presenti in quelle miniere.\nNella zona vi sono una serie di ruderi di edifici di costruzione piuttosto recente, ma vi sono anche i resti di un fumaiolo di una piccola fonderia mineraria.\nFortificazioni militari.\nSono presenti resti (in progressiva degradazione) di fortificazioni militari, costruite durante la II Guerra Mondiale, periodo in cui tutto il litorale venne fortificato e presidiato militarmente per prevenire un possibile sbarco degli alleati angloamericani, e per proteggere le importanti industrie minerarie della zona.\nSport.\nLa spiaggia di Fontanamare, data la forte esposizione ai venti e la totale assenza di rocce per molte centinaia di metri, \u00e8 frequentata da appassionati di Surf, Windsurf e Kitesurf."}
{"id": "3713121", "revid": "767487", "url": "https://it.wikipedia.org/wiki?curid=3713121", "title": "Antes de las seis", "text": "Antes de las seis \u00e8 il quarto singolo estratto dal settimo album in studio di Shakira, \"Sale el sol\", pubblicato digitalmente negli Stati Uniti il 21 ottobre 2011.\nIl brano anticipa, allo stesso tempo, il CD/DVD dell'ultimo tour \"\", uscito il 5 dicembre 2011.\n\"Antes de las seis\" (Prima delle sei), \u00e8 una ballata scritta e prodotta da Shakira in collaborazione con Lester Mendez, con la quale la colombiana ha lavorato precedentemente nella realizzazione di due grandi successi come \"Underneath Your Clothes\" e \"La tortura\". \"Antes de las seis\" \u00e8 un pezzo romantico, pi\u00f9 acustico dei precedenti singoli della cantante, con sonorit\u00e0 che sfumano nell'orientale, e parla di un abbandono (\"dal giorno in cui non ci sei, ho visto la notte arrivare molto prima delle sei\").\nIl video.\nIl video del brano \u00e8 la performance live registrata a Parigi lo scorso giugno, estratta dal DVD \"Shakira: Live From Paris\".\nNell'esibizione Shakira indossa un elegante vestito blu che, nel finale della canzone, agita in un modo elegante, dopo aver compiuto 5 giri su se stessa. Infine canta le ultime battute della ballata mentre una nevicata scende sul palco. Il video \u00e8 stato pubblicato ufficialmente il 3 novembre 2011 alle 5 di mattina ora italiana, con 3 ore di anticipo dall'orario previsto.\nIl brano \u00e8 stato eseguito da Shakira durante l'intero \"Sale el Sol Tour\" durato 13 mesi, come terz'ultima canzone dei concerti."}
{"id": "3713128", "revid": "6923", "url": "https://it.wikipedia.org/wiki?curid=3713128", "title": "AC 428", "text": ""}
{"id": "3713138", "revid": "767487", "url": "https://it.wikipedia.org/wiki?curid=3713138", "title": "The Night Operator at Buxton", "text": "The Night Operator at Buxton \u00e8 un cortometraggio muto del 1915 diretto da Robert G. Vignola.\n\u00c8 il diciottesimo episodio del serial cinematografico \"The Hazards of Helen\" interpretato da Helen Holmes. L'attrice ammalata \u00e8 sostituita in questa puntata da Anna Q. Nilsson.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film usc\u00ec nelle sale cinematografiche USA il 13 marzo 1915."}
{"id": "3713146", "revid": "287204", "url": "https://it.wikipedia.org/wiki?curid=3713146", "title": "McAlester", "text": "McAlester \u00e8 una citt\u00e0 dello stato americano dell'Oklahoma, capoluogo della contea di Pittsburg.\nSi estende su una superficie di 41 km\u00b2 e nel 2000 contava 17.783 abitanti.\nCi \u00e8 nato l'ex cestista Claude Overton."}
{"id": "3713147", "revid": "1543377", "url": "https://it.wikipedia.org/wiki?curid=3713147", "title": "Club Deportivo 1\u00ba de Mayo", "text": "Il Club Deportivo 1\u00ba de Mayo \u00e8 una societ\u00e0 calcistica boliviana di Trinidad, fondata il 12 ottobre 1951.\nStoria.\nIn seguito alla sua fondazione prese parte al campionato del Dipartimento di Cochabamba. Nel 1958 partecip\u00f2 per la prima volta alla Copa Sim\u00f3n Bol\u00edvar; l'anno precedente aveva ottenuto la promozione. Nel 1962 retrocesse. Nel 1983 torn\u00f2 in massima serie dopo una lunga assenza; nel frattempo si era istuito il campionato professionistico. Alla sua prima stagione nel nuovo torneo, il Primero de Mayo giunse all'ultimo posto a pari merito con l'Independiente Petrolero; si salv\u00f2 dalla retrocessione grazie alla differenza reti, -44, contro il -52 della squadra di Sucre. Nel 1984 non pot\u00e9 evitare il declassamento, giacch\u00e9 chiuse la classifica con 12 punti, finendo all'ultimo posto. Oltre alle vittorie in ambito dipartimentale, registr\u00f2 delle buone prestazioni in Copa Sim\u00f3n Bol\u00edvar \u2014 nel frattempo divenuta la seconda divisione nazionale \u2014 e arriv\u00f2 per due volte agli spareggi per accedere alla prima divisione. Nel 2004 fu sconfitto dal Club Universidad, mentre nel 2008 dal Real Mamor\u00e9."}
{"id": "3713148", "revid": "473148", "url": "https://it.wikipedia.org/wiki?curid=3713148", "title": "McAlester (Oklahoma)", "text": ""}
{"id": "3713149", "revid": "400694", "url": "https://it.wikipedia.org/wiki?curid=3713149", "title": "Mario Budelli", "text": ""}
{"id": "3713153", "revid": "767487", "url": "https://it.wikipedia.org/wiki?curid=3713153", "title": "Scarpa d'oro 1988", "text": "La Scarpa d'oro 1988 \u00e8 il riconoscimento calcistico che \u00e8 stato assegnato al miglior marcatore assoluto in Europa tenendo presente le marcature segnate nel rispettivo campionato nazionale nella stagione 1987-1988. Il vincitore del premio \u00e8 stato Tanju \u00c7olak con 39 reti nella T\u00fcrkiye 1.Lig."}
{"id": "3713157", "revid": "767487", "url": "https://it.wikipedia.org/wiki?curid=3713157", "title": "Rezin", "text": "Biografia.\nDurante il suo regno fu vassallo di re Tiglatpileser III d'Assiria. \nIl regno di Rezin fin\u00ec attorno al 732 a.C. quando Tiglathpileser saccheggi\u00f2 Damasco ed annesse Aram. Secondo la Bibbia, il sacco di Damasco fu istigato da re Acaz di Giudea e termin\u00f2 con l'esecuzione di Rezin (secondo libro dei Re, ). L'esecuzione di Rezin non \u00e8 n\u00e9 confermata n\u00e9 smentita dalle prove raccolte.\nSecondo il secondo libro dei Re, Rezin si alle\u00f2 con Pekah, figlio di Remaliah, contro Acaz. La sconfitta dei due re viene promessa ad Acaz nella profezia di Emmanuele (), legata alla nascita di un bambino che sarebbe stato un infante, forse l'erede reale di Acaz, Ezechia, quando sarebbe successo."}
{"id": "3713162", "revid": "767487", "url": "https://it.wikipedia.org/wiki?curid=3713162", "title": "Soquel", "text": "Soquel \u00e8 una citt\u00e0 dello stato americano della California, nella contea di Santa Cruz.\nSi estende su una superficie di 11,9 km2 e nel 2010 contava 9.644 abitanti."}
{"id": "3713163", "revid": "473148", "url": "https://it.wikipedia.org/wiki?curid=3713163", "title": "Soquel (California)", "text": ""}
{"id": "3713165", "revid": "767487", "url": "https://it.wikipedia.org/wiki?curid=3713165", "title": "Escape of the Fast Freight", "text": "The Escape on the Fast Freight \u00e8 un cortometraggio muto del 1915 diretto da Paul Hurst (con il nome Paul C. Hurst). \u00c8 il tredicesimo episodio del serial \"The Hazards of Helen\", che nei suoi primi episodi ha come protagonista l'attrice Helen Holmes.\nTrama.\nDurante un turno di notte al suo posto di lavoro, Helen viene aggredita da due ladri che, prima di fuggire, la chiudono in un armadio. Poco tempo dopo, la ragazza - liberata - li vede sopra un treno merci. Helen salta sul il treno, ma viene inseguita dai banditi che la rincorrono sul tetto dei vagoni. Finisce che tutti e tre finiscono in acqua mentre stanno attraversando un fiume. Il treno si ferma: Helen viene salvata e i due sono arrestati.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 6 febbraio 1915 anche con il titolo alternativo \"The Hazards of Helen: The Escape on the Fast Freight\". La pellicola di questo tredicesimo episodio del serial si trova conservata negli archivi della Library of Congress in un positivo 35\u00a0mm.\nL'episodio 13, uscito nel 1915, appare in un'antologia in DVD della durata totale di 739 minuti, uscita nel 2007 e distribuita dalla National Film Preservation Foundation con il titolo \"Treasures III - Social Issues in American Film - (1900-1934)\" ."}
{"id": "3713167", "revid": "765341", "url": "https://it.wikipedia.org/wiki?curid=3713167", "title": "Beach volley ai XVI Giochi panamericani - Torneo maschile", "text": "Il torneo maschile di beach volley ai XVI Giochi panamericani si \u00e8 svolto fra il 17 e il 22 ottobre 2011 all'Estadio Panamericano de Voleibol de Playa di Puerto Vallarta, Messico.\nCiascuna delle 16 coppie, rappresentanti una nazione rispettivamente, sono state inserite in quattro gruppi da quattro coppie l'uno, dove le prime due si sarebbero qualificate per gli ottavi di finale ad eliminazione diretta, cos\u00ec come i turni successivi fino ad arrivare alle finali necessarie a decretare il podio finale."}
{"id": "3713172", "revid": "6923", "url": "https://it.wikipedia.org/wiki?curid=3713172", "title": "BMW F 800 GS", "text": ""}
{"id": "3713184", "revid": "124532579", "url": "https://it.wikipedia.org/wiki?curid=3713184", "title": "Piera Gatteschi Fondelli", "text": "Biografia.\nPiera Fondelli nacque a Greve in Chianti in Toscana da Pietro ed Eletta Tirimandi. Suo padre muore prima della sua nascita e lei si trasfer\u00ec a Roma con la madre prima del 1914. Il 23 marzo 1921 si iscrisse al Fascio di combattimento di Roma insieme a Ines Donati con cui frequentava Istituto di belle arti. Il 19 ottobre 1922 prende parte al congresso del PNF che si svolse a Napoli e il 28 ottobre la ventenne Piera fu a capo di un gruppetto di venti donne che formano la \u201csquadra d'onore di scorta al gagliardetto\u201d e con loro partecipa alla Marcia su Roma.\nDivenne poi ispettrice della Federazione dell'Urbe, occupandosi dell'Opera nazionale maternit\u00e0 e infanzia, della Croce Rossa Italiana, delle colonie estive. Nel 1936 lasci\u00f2 ogni incarico per seguire in Africa Orientale Italiana il conte Mario Gatteschi, che aveva sposato divenendo la contessa Gatteschi Fondelli, ingegnere che dirigeva i lavori della strada Assab-Addis Abeba. Quando, tre anni dopo, rientr\u00f2 in Italia, Mussolini la nomina Fiduciaria dei Fasci femminili dell'Urbe che conta 150.000 iscritte e nel 1940 ispettrice nazionale del partito.\nDopo la caduta del fascismo il 25 luglio 1943, si rifugi\u00f2 dai suoceri nel Casentino, mentre il marito, tornato in Africa come combattente, \u00e8 in Kenya prigioniero dagli inglesi.\nNella Rsi.\nInformata che Mussolini \u00e8 stato liberato e ha fondato la Repubblica Sociale Italiana nel Nord Italia, Piera si trasferisce a Brescia e avvia una nuova collaborazione con Alessandro Pavolini, il segretario del partito. Qui, alla fine del 1943, la Gatteschi manifesta al Duce il desiderio delle donne fasciste di avere un ruolo pi\u00f9 incisivo nella difesa del paese, progetto sostenuto da Pavolini e accettato da Rodolfo Graziani, dato che servivano molti uomini per la guerra e le donne diventano necessarie per assisterli e per sostituirli nei tanti ruoli non di prima linea.\nIl 18 aprile 1944 nasce il Servizio Ausiliario Femminile (SAF) (parte poi del Corpo di Assistenza Femminile, o CAF) nel quale affluiscono giovani donne di tutte le condizioni sociali. Ne scrive il regolamento, assai sobrio e rigido. Le ausiliarie prestano inizialmente solo assistenza infermieristica negli ospedali militari, lavorano negli uffici e alla propaganda, allestiscono posti mobili di ristoro per la truppa. Nell'arco di dodici mesi 6.000 giovani donne partecipano ai sei corsi di addestramento, a Venezia e a Como; soltanto dopo venivano assegnate ai Comandi. Dopo il 25 aprile 1945 il Saf si dissolve e Pavolini suggerisce di distruggere tutta la documentazione per evitare vendette.\nNel dopoguerra.\nPiera cerca di mettere in salvo le sue ragazze, ma \u00e8 costretta a nascondersi per circa un anno, prima in un convento, poi in un manicomio, trasferendosi successivamente in Abruzzo con il marito, nel frattempo tornato dalla prigionia e che morir\u00e0 nel 1947.\nLe rest\u00f2 solo la nipote Teresa Tirinnanzi, che aveva perso entrambi i genitori e che consider\u00f2 come una figlia.\nNel dopoguerra si iscrisse al Movimento Sociale Italiano di Giorgio Almirante, dedicandosi all'organizzazione di viaggi turistici per i giovani del MSI e alla pittura. Dal 1977 al 1979 ader\u00ec a Democrazia Nazionale. Tent\u00f2 anche la gestione di un ristorante ma senza successo. Mor\u00ec il 7 settembre 1985 all'et\u00e0 di 83 anni."}
{"id": "3713186", "revid": "1543377", "url": "https://it.wikipedia.org/wiki?curid=3713186", "title": "Club Universidad Iberoamericana", "text": "Il Club Universidad Iberoamericana \u00e8 stata una societ\u00e0 calcistica boliviana di La Paz.\nStoria.\nIn seguito alla sua fondazione prese parte al campionato del Dipartimento di La Paz. Nel 2000 vinse la Copa Sim\u00f3n Bol\u00edvar e si guadagn\u00f2 pertanto la promozione in massima serie. Esord\u00ec in LFPB nel 2001: nell'Apertura ottenne il penultimo posto, cos\u00ec come nel Clausura, dove figur\u00f2 al 5\u00ba su 6 squadre nel proprio girone. Nel 2002 miglior\u00f2 la propria prestazione, giungendo al 6\u00ba posto sia nell'Apertura che nel Clausura. Il miglior realizzatore stagionale fu Roberto Galindo con 21 reti. Nel 2003 termin\u00f2 ancora al 6\u00ba posto nell'Apertura, e per la prima volta raggiunse la seconda fase nel Clausura: grazie al terzo posto nel gruppo B nella prima fase venne inserito nel gruppo B del turno successivo; chiuse tale girone all'ultimo posto. Nel 2004 arriv\u00f2 ultimo nell'Apertura, mentre nel Clausura venne estromessa dalla seconda fase per la differenza reti, che and\u00f2 a favore del Real Potos\u00ed. Nel 2005 ebbe la sua peggior stagione; nell'Apertura ottenne 8 punti in 22 incontri mentre nel Clausura chiuse il suo gruppo a 0 punti \u2014 registrando cos\u00ec la peggior media nella storia del campionato professionistico \u2014 e venne retrocesso. La societ\u00e0 si \u00e8 poi sciolta."}
{"id": "3713189", "revid": "481666", "url": "https://it.wikipedia.org/wiki?curid=3713189", "title": "The Escape on the Fast Freight", "text": ""}
{"id": "3713190", "revid": "83531", "url": "https://it.wikipedia.org/wiki?curid=3713190", "title": "Hymnen", "text": "Hymnen (\"Inni\") \u00e8 una composizione di musica elettroacustica e musica concreta scritta dal compositore d'avanguardia tedesco Karlheinz Stockhausen nel 1966\u201367, e successivamente rielaborata nel 1969. \u00c8 l'opera numero 22 nel catalogo del compositore.\nStruttura e forma.\nIl titolo originale tedesco significa \"inni\", e la sostanza dell'opera consiste proprio nella registrazione degli inni nazionali di svariati Paesi del mondo modificati elettronicamente. Ci sono quattro movimenti, chiamati \"regioni\" dal compositore, per una durata complessiva di due ore. La composizione esiste in tre differenti versioni: (1) solo musica elettronica e musica concreta, (2) musica elettronica e concreta con la presenza di musicisti solisti, e (3) solo con l'orchestra (composta nel 1969). In quest'ultima versione il terzo movimento (o regione) pu\u00f2 essere eseguito in maniera indipendente, o insieme alla prima e seconda versione delle altre tre regioni. \nIl suono quadrifonico di musica elettronica e concreta che costituisce l'opera venne realizzato all'Electronic Music Studio del Westdeutscher Rundfunk (WDR) a Colonia. La prima mondiale della versione con i solisti, si tenne il 30 novembre 1967 in un concerto della serie \"Musik der Zeit\" del WDR, nell'auditorium dell'Apostel Secondary School di Colonia-Lindenthal. I solisti coinvolti furono Aloys Kontarsky, pianoforte, Johannes G. Fritsch, viola, Harald Boj\u00e9, electronium, Rolf Gehlhaar e David Johnson, percussioni. I tecnici del suono furono David Johnson e Werner Scholz, con la direzione musicale del compositore stesso.\nCiascuna \"regione\" impiega alcuni inni come punto focale: \nSpesso le melodie degli inni sono solo accennate, o vengono nascoste, mascherate, sovrapposte, o rotte in frammenti ricombinati fra loro.\nOriginariamente Stockhausen aveva pianificato di comporre molte pi\u00f9 regioni. Aveva raccolto 137 inni nazionali, dei quali solo una quarantina furono poi effettivamente utilizzati nell'opera, e aveva organizzato abbastanza materiale per altre due regioni:\nEsecuzione.\nNella partitura stampata, Stockhausen scrisse: \u00abL'ordine delle sezioni caratteristiche e la durata totale sono variabili. A seconda del fabbisogno drammatico, le regioni possono essere estese, aggiunte o omesse\u00bb. Tuttavia, in un testo scritto il 18 marzo 1991, Stockhausen deprec\u00f2 quest'ultima opzione.\nAccoglienza critica.\nNonostante l'idea di partenza di Stockhausen fosse quella di realizzare anche una quinta regione dedicata ai Paesi socialisti, il compositore Konrad Boehmer, un convinto marxista, critic\u00f2 \"Hymnen\" per motivi politici, affermando che l'uso di inni nazionali di Paesi principalmente capitalisti e fascisti presentati nell'opera come \"emblemi del nazionalismo\" indicherebbero l'orientamento politico \"di destra\" del compositore. Boehmer descrisse anche il concetto del reame utopico di Hymunion come \"irrazionale e piccolo-borghese\".\nAl contrario, Robin Maconie, ritiene ogni apparente messaggio politico insito nell'opera ininfluente, con meno importanza per i giovani ascoltatori di oggi rispetto a quella che potevano dargli gli ascoltatori dell'epoca che ricordavano ancora le rivolte studentesche, la guerra del Vietnam, e le altre questioni di protesta di massa del momento storico nella quale \"Hymnen\" fu composta, ritenendo che il significato musicale del materiale scelto da Stockhausen non \u00e8 il patriottismo in quanto tale che potrebbero suggerire tali inni, ma in che modo questi suoni vengono trattati acusticamente.\nJohannes Fritsch defin\u00ec \"Hymnen\" \"un capolavoro\", paragonabile all\u2019ottavo libro dei madrigali di Monteverdi, alla \"Missa Solemnis\" di Beethoven, alla Sinfonia n. 8 di Mahler, o a \"Moses und Aron\" di Sch\u00f6nberg."}
{"id": "3713191", "revid": "767487", "url": "https://it.wikipedia.org/wiki?curid=3713191", "title": "Bafing (fiume)", "text": "Il Bafing \u00e8 un fiume dell'Africa occidentale (Guinea e Mali), ramo sorgentizio di sinistra del fiume Senegal.\nHa origine nel massiccio del Fouta Djalon, regione di alteterre situata in territorio guineano. Scorre dapprima con direzione nordorientale, attraversando il territorio guineano e segnando per un breve tratto il confine con il Mali; entrato in quest'ultimo Stato, assume direzione settentrionale, successivamente occidentale e poi nuovamente settentrionale fino alla sua unione con il Bakoye (a formare il fiume Senegal), nei pressi della citt\u00e0 di Bafoulab\u00e9.\nCirca 350 chilometri ad ovest di Bamako, capitale del Mali, il fiume Bafing \u00e8 stato sbarrato con la costruzione della \"diga di Manantali\", che ha originato l'omonimo bacino artificiale, che con circa 600\u00a0km\u00b2 risulta uno dei pi\u00f9 grandi del Mali."}
{"id": "3713201", "revid": "1013865", "url": "https://it.wikipedia.org/wiki?curid=3713201", "title": "Coo (unit\u00e0 periferica)", "text": "L'unit\u00e0 periferica di Coo () \u00e8 una delle tredici unit\u00e0 periferiche in cui \u00e8 divisa la periferia dell'Egeo Meridionale.\nIl territorio comprende le isole di Coo, Gyali, Nisiro oltre a numerose isole dell'Egeo.\nSuddivisione amministrativa.\nL'unit\u00e0 periferica \u00e8 stata istituita il 1\u00ba gennaio 2011 a seguito dell'entrata in vigore della riforma amministrativa detta \"piano Kallikratis\". Precedentemente era parte della prefettura del Dodecaneso ed \u00e8 suddivisa nei seguenti comuni (i numeri si riferiscono alla posizione del comune nella mappa qui a fianco):"}
{"id": "3713203", "revid": "205197", "url": "https://it.wikipedia.org/wiki?curid=3713203", "title": "Kos (unit\u00e0 periferica)", "text": ""}
{"id": "3713208", "revid": "1013865", "url": "https://it.wikipedia.org/wiki?curid=3713208", "title": "Milo (unit\u00e0 periferica)", "text": "L'unit\u00e0 periferica di Milo () \u00e8 una delle tredici unit\u00e0 periferiche in cui \u00e8 divisa la periferia dell'Egeo Meridionale.\nIl territorio comprende le isole di Milo, Serifo, Kimolos, Sifanto oltre a numerose isole dell'Egeo.\nSuddivisione amministrativa.\nL'unit\u00e0 periferica \u00e8 stata istituita il 1\u00ba gennaio 2011 a seguito dell'entrata in vigore della riforma amministrativa detta \"piano Kallikratis\". Precedentemente era parte della prefettura delle Cicladi ed \u00e8 suddivisa nei seguenti comuni (i numeri si riferiscono alla posizione del comune nella mappa qui a fianco):"}
{"id": "3713209", "revid": "205197", "url": "https://it.wikipedia.org/wiki?curid=3713209", "title": "Milos (unit\u00e0 periferica)", "text": ""}
{"id": "3713216", "revid": "287204", "url": "https://it.wikipedia.org/wiki?curid=3713216", "title": "Raphael Coleman", "text": ""}
{"id": "3713223", "revid": "1013865", "url": "https://it.wikipedia.org/wiki?curid=3713223", "title": "Nasso (unit\u00e0 periferica)", "text": "L'unit\u00e0 periferica di Nasso () \u00e8 una delle tredici unit\u00e0 periferiche in cui \u00e8 divisa la periferia dell'Egeo Meridionale.\nIl territorio comprende le isole di Nasso, Amorgo, Donoussa, Heraklia, Schoinoussa, Koufonisia oltre a numerose isole dell'Egeo.\nSuddivisione amministrativa.\nL'unit\u00e0 periferica \u00e8 stata istituita il 1\u00ba gennaio 2011 a seguito dell'entrata in vigore della riforma amministrativa detta \"piano Kallikratis\". Precedentemente era parte della prefettura delle Cicladi ed \u00e8 suddivisa nei seguenti comuni (i numeri si riferiscono alla posizione del comune nella mappa qui a fianco):"}
{"id": "3713229", "revid": "13833", "url": "https://it.wikipedia.org/wiki?curid=3713229", "title": "Koufonisa", "text": ""}
{"id": "3713236", "revid": "599013", "url": "https://it.wikipedia.org/wiki?curid=3713236", "title": "Fabio Soldaini", "text": "Era soprannominato il \"ragno volante\".\nCarriera.\nCresciuto nella Dinamo Santa Croce, debutt\u00f2 fra i professionisti nel 1950 in Serie C con la maglia del Signa. Alla fine della stagione fu riconosciuto come il miglior portiere di Serie C e venne ingaggiato dal Legnano, allora militante in Serie A. Debutta in massima serie nel febbraio 1952 e gioca complessivamente cinque incontri. Dopo la retrocessione del suo club, rimane nella societ\u00e0 lombarda per altre cinque stagioni di Serie B. In seguito passa al dove gioca per altri due anni fra i cadetti.\nLa sua ultima squadra fu la Cuoiopelli, dove chiuse la carriera a 37 anni.\n\u00c8 scomparso nel 2012 all'et\u00e0 di 80 anni ."}
{"id": "3713237", "revid": "193517", "url": "https://it.wikipedia.org/wiki?curid=3713237", "title": "Nasso (disambigua)", "text": ""}
{"id": "3713238", "revid": "205197", "url": "https://it.wikipedia.org/wiki?curid=3713238", "title": "Naxos (unit\u00e0 periferica)", "text": ""}
{"id": "3713239", "revid": "1013865", "url": "https://it.wikipedia.org/wiki?curid=3713239", "title": "Paro (unit\u00e0 periferica)", "text": "L'unit\u00e0 periferica di Paro () \u00e8 una delle tredici unit\u00e0 periferiche in cui \u00e8 divisa la periferia dell'Egeo Meridionale.\nIl territorio comprende le isole di Paro, Antiparo oltre a numerose isole dell'Egeo.\nSuddivisione amministrativa.\nL'unit\u00e0 periferica \u00e8 stata istituita il 1\u00ba gennaio 2011 a seguito dell'entrata in vigore della riforma amministrativa detta \"piano Kallikratis\". Precedentemente era parte della prefettura delle Cicladi ed \u00e8 suddivisa nei seguenti comuni (i numeri si riferiscono alla posizione del comune nella mappa qui a fianco):"}
{"id": "3713240", "revid": "281901", "url": "https://it.wikipedia.org/wiki?curid=3713240", "title": "Epeira diademata", "text": ""}
{"id": "3713242", "revid": "205197", "url": "https://it.wikipedia.org/wiki?curid=3713242", "title": "Paros (unit\u00e0 periferica)", "text": ""}
{"id": "3713245", "revid": "767487", "url": "https://it.wikipedia.org/wiki?curid=3713245", "title": "Dillapiolo", "text": "Il dillapiolo \u00e8 un fenilpropanoide e maggior componente dell'olio essenziale estratto dall'aneto puzzolente."}
{"id": "3713247", "revid": "640389", "url": "https://it.wikipedia.org/wiki?curid=3713247", "title": "Pietro Rizzo", "text": "Biografia.\nIl prefetto Pietro Rizzo \u00e8 stato il primo direttore della sede di Caserta della Scuola Superiore della Pubblica Amministrazione per la Formazione dei Funzionari Direttivi dello Stato. Questo incarico lo ha tenuto dal 1962 al 1965.\nConseguita la laurea all'Universit\u00e0 di Catania, entr\u00f2 nell'amministrazione del Ministero dell'Interno nel 1931. Nel dopoguerra, a partire dal 1951, intraprese la carriera prefettizia, prima come Capogabinetto della Prefettura di Napoli, in seguito come prefetto di Messina. Fu prefetto anche di Bolzano, di Perugia, di Reggio Calabria, di Catania, di Palermo e, infine, di Genova.\nDal 1962 al 1965 il Prefetto di Prima Classe Pietro Rizzo ricopr\u00ec l'incarico di Direttore della neonata \u201cScuola Superiore della Pubblica Amministrazione \u201c con sede presso la Reggia di Caserta.\nLasci\u00f2 la carriera prefettizia nel 1977 e fu nominato Consigliere di Stato. Dal 1978 al 1981 fu vicepresidente dell'Istituto Gaslini. Dal 1983 fu difensore civico della Regione Liguria.\nIl prefetto Rizzo fu uno dei pi\u00f9 autorevoli esperantisti italiani. Numerose sono le pubblicazioni dedicate allo studio, alla diffusione e alla \u2018'causa'\u2019 della lingua inventata dal dottor Ludwik Lejzer Zamenhof. Nel corso della sua vita costitu\u00ec una nutrita biblioteca in Esperanto consistente in 1918 volumi e riviste che, rispettando il volere di Rizzo, \u00e8 stata donata al Comune della sua citt\u00e0 natale. Oggi, il fondo librario intitolato a Pietro Rizzo \u00e8 ospitato nella Casa museo Luigi Capuana, sede della biblioteca civica di Mineo. Elemento di spicco dei giovani capi CNGEI ( associazione scout operante su tutto il territorio nazionale ) appartenenti alla Sezione di Catania . In tale ambito parecchi articoli sulla stampa scout dell'epoca recano la sua firma ed ha preso parte al primo campo scuola per capi Gei tenutosi all'Alpe di Cainallo . Negli anni venti ha rappresentato l'opera e lo spirito degli scout clandestini appartenenti al Corpo Nazionale dei Giovani Esploratori Italiani . All'inizio degli anni settanta \u00e8 stato Vice Presidente Nazionale del Cngei (Corpo Nazionale dei Giovani Esploratori Italiani) . All'interno del movimento scout si \u00e8 sempre distinto per la sua grande signorilit\u00e0 ed equilibrio . \n\u201cDopo essersi distinto per la sua dirittura morale, per il grande prestigio, per l'impegno con cui si dedic\u00f2 alla soluzione dei problemi locali\u201d, mor\u00ec a Genova il 27 giugno 1985."}
{"id": "3713252", "revid": "29361", "url": "https://it.wikipedia.org/wiki?curid=3713252", "title": "Montevecchio (calcio)", "text": ""}
{"id": "3713254", "revid": "713714", "url": "https://it.wikipedia.org/wiki?curid=3713254", "title": "Rodi (unit\u00e0 periferica)", "text": "L'unit\u00e0 periferica di Rodi () \u00e8 una delle tredici unit\u00e0 periferiche in cui \u00e8 divisa la periferia dell'Egeo Meridionale.\nIl territorio comprende le isole di Rodi, Calchi, Castelrosso, Simi, Piscopi oltre a numerose isole dell'Egeo.\nSuddivisione amministrativa.\nL'unit\u00e0 periferica \u00e8 stata istituita il 1\u00ba gennaio 2011 a seguito dell'entrata in vigore della riforma amministrativa detta Programma Callicrate. Precedentemente era parte della prefettura del Dodecaneso ed \u00e8 suddivisa nei seguenti comuni (i numeri si riferiscono alla posizione del comune nella mappa qui a fianco):"}
{"id": "3713268", "revid": "29361", "url": "https://it.wikipedia.org/wiki?curid=3713268", "title": "Grumese", "text": ""}
{"id": "3713275", "revid": "2013259", "url": "https://it.wikipedia.org/wiki?curid=3713275", "title": "Gatto e topo in societ\u00e0", "text": "Gatto e topo in societ\u00e0 o Il gatto fa societ\u00e0 col topo (in tedesco \"Katze und Maus in Gesellschaft\") \u00e8 una fiaba tradizionale europea, nota soprattutto nella versione pubblicata dai fratelli Grimm.\nTrama.\nUn gatto ed un topo decisero di vivere assieme, occupandosi della propria casa. Giunto l'inverno, ebbero cura di comperare un pentolino di lardo e lo nascosero sotto l'altare della chiesa, promettendo di dividerlo equamente quando si fosse presentata la necessit\u00e0. Tuttavia, un giorno il gatto ebbe l'uzzolo di mangiar lardo, quindi disse al topo che, essendo nato il figlio della cugina, era richiesto come padrino in chiesa, e dunque gli domand\u00f2 il permesso di andarsene. Il topo, in buona fede, glielo concesse; ma il gatto, che non aveva cugine n\u00e9 nipoti, si diresse in chiesa e lecc\u00f2 la spessa pellicola del lardo. Tornato a casa, quando il topo gli domand\u00f2 come fosse stato battezzato il piccolo, il gatto afferm\u00f2 che si chiamasse \"Pellepappata\".\nTempo dopo, quando il gatto ebbe nuovamente desiderio di lardo, raccont\u00f2 al topo d'essere nuovamente chiamato dalla cugina in qualit\u00e0 di padrino del secondogenito. Il topo non ebbe nemmeno questa volta nulla da obiettare, e quindi concesse nuovamente al gatto di lasciare la casa per andare in chiesa. Ed il gatto, appena giunto sotto l'altare, mangi\u00f2 met\u00e0 del lardo contenuto nel pentolino, e, quando fece ritorno a casa, disse al topo che il secondo nipote si chiamava \"Mezzopappato\".\nE quando, per la terza volta, il gatto fu chiamato ad occupare la propria veste di padrino, non c'\u00e8 da stupirsi che il nuovo nipote fosse stato battezzato come \"Tuttopappato\"!\nMa quanto il topo ebbe voglia di lardo, disse al gatto di dirigersi con lui in chiesa e, quando rinvennero il pentolino vuoto, cap\u00ec immediatamente cosa significassero \"Pellepappata\", \"Mezzopappato\" e \"Tuttopappato\"! E mentre dava sfogo al proprio sdegno, il gatto gli disse di tacere se gli era cara la propria vita. Il povero topo, proprio in quel momento, si lasci\u00f2 sfuggire \"Tuttopappato\", ed il gatto lo inghiott\u00ec in un baleno."}
{"id": "3713276", "revid": "144796", "url": "https://it.wikipedia.org/wiki?curid=3713276", "title": "Alberto Ricci", "text": "Biografia.\nAppartenente a nobile casata genovese, eminente nelle vicende risorgimentali, suoi fratelli erano il Marchese Vincenzo Ricci, Magistrato, Deputato per Genova e Ministro per l'Interno, insieme a Lorenzo Pareto (Ministro per l'Estero), nel primo Governo costituzionale del Regno di Sardegna presieduto da Cesare Balbo (marzo-luglio 1848) e, successivamente, rivest\u00ec la carica di Ministro delle Finanze nei Governi Casati (luglio-agosto 1848), Gioberti (dicembre 1848-febbraio 1849) e Chiodo (febbraio-marzo 1849), l'Ammiraglio Giovanni Ricci, Deputato per Genova e poi Senatore del Regno, nonch\u00e9 Ministro della Marina del Regno d'Italia nel Governo Farini, e il Generale Giuseppe Ricci, Deputato per Spezia. \nFu Incaricato d'affari nel Regno delle Due Sicilie (31 gennaio 1841) e in Belgio (1 maggio 1842); Inviato straordinario e Ministro plenipotenziario in Belgio (19 maggio 1842-24 marzo 1847) (19 dicembre 1848-16 giugno 1849), nei Paesi Bassi (8 giugno 1844-6 maggio 1846), in Austria (26 maggio 1846), in Francia (3 ottobre 1848-5 gennaio 1849), in Prussia (5 febbraio 1850-1\u00ba giugno 1853) e infine in Sassonia (10 febbraio 1850-1856). Nel 1848 fu nominato Senatore del Regno di Sardegna."}
{"id": "3713277", "revid": "81103", "url": "https://it.wikipedia.org/wiki?curid=3713277", "title": "Dmanisi", "text": "Dmanisi (georgiano: \u10d3\u10db\u10d0\u10dc\u10d8\u10e1\u10d8) \u00e8 una cittadina ed un sito archeologico situato nella regione di Kvemo Kartli in Georgia, circa 93\u00a0km a sud-ovest della capitale nazionale Tbilisi, nella valle del fiume Mashavera.\nStoria.\nLa citt\u00e0 di Dmanisi viene citata la prima volta nel IX secolo come possedimento dell'emirato arabo di Tbilisi, anche se l'area fu abitata fin dall'inizio dell'et\u00e0 del bronzo. Una cattedrale ortodossa, la cattedrale di Dmanisi Sioni, vi fu costruita nel VI secolo. Posta sulla confluenza di rotte commerciali e di influenze culturali, Dmanisi fu di particolare importanza, diventando un importante centro di commercio dell Georgia medievale. La citt\u00e0 fu conquistata dai turchi Selgiuchidi attorno al 1080, ma fu in seguito liberata dai re georgiani Davide il Costruttore e Demetrio I tra il 1123 ed il 1125. Gli eserciti turco-mongoli guidati da Tamerlano devastarono la citt\u00e0 nel XIV secolo. Nuovi saccheggi furono messi in atto dai Turcomanni nel 1486. Dmanisi non riusc\u00ec pi\u00f9 a riprendersi, ed inizi\u00f2 il suo declino che la port\u00f2 ad essere un villaggio scarsamente abitato nel XVIII secolo.\nSito archeologico.\nScavi archeologici intensivi iniziarono nel 1936 e proseguirono fino agli anni sessanta. Oltre ad una ricca collezione di artefatti antichi e medievali, ed alle rovine di numerosi edifici e strutture, sono stati scoperti resti unici di animali preistorici e umani. Alcune ossa di animali sono state identificate dal paleontologo georgiano A. Vekua, che nel 1983 riconobbe i denti del rinoceronte estinto \"Dicerorhinus etruscus etruscus\". Questa specie risale presumibilmente all'inizio del Pleistocene.\nLa scoperta di utensili primitivi, effettuata nel 1984, aument\u00f2 notevolmente l'interesse prodotto dal sito archeologico. Nel 1991 una squadra di studiosi georgiani si un\u00ec agli archeologi tedeschi del R\u00f6misch-Germanisches Zentralmuseum, ed in seguito ai ricercatori statunitensi, francesi e spagnoli.\nHomo georgicus.\nAntichi fossili umani, chiamati \"Homo georgicus\", furono trovati a Dmanisi tra il 1991 ed il 2005. Vista la datazione effettuata a 1,8 milioni di anni fa, l\"Homo georgicus\" potrebbe essere stata una specie separata di \"homo\", precedente all\"Homo erectus\", e rappresenterebbe il pi\u00f9 antico stadio di presenza umana nel Caucaso.\nIn seguito furono rinvenuti quattro scheletri, che mostravano caratteristiche primitive nel cranio e nella parte superiore del corpo, ma con spina dorsale ed arti inferiori relativamente avanzati. Sono oggi noti come specie separata, ma rappresentano uno stadio di transizione subito successivo a quello tra Australopithecus e \"Homo erectus\", e risalgono a 1,8 milioni di anni fa."}
{"id": "3713291", "revid": "394266", "url": "https://it.wikipedia.org/wiki?curid=3713291", "title": "GINAF", "text": "La GINAF \u00e8 una casa produttrice di camion olandese.\nRisultati sportivi.\nLa casa costruttrice partecipa attivamente ai rally raid nei quali \u00e8 prevista la categoria camion, e specialmente al Rally Dakar ha ottenuto diversi buoni risultati.\nPiazzamenti nella \"top ten\" al Rally Dakar."}
{"id": "3713292", "revid": "216537", "url": "https://it.wikipedia.org/wiki?curid=3713292", "title": "Ginaf", "text": ""}
{"id": "3713297", "revid": "2036605", "url": "https://it.wikipedia.org/wiki?curid=3713297", "title": "Battaglia di Capo Bon (468)", "text": "La battaglia di Capo Bon del 468 fu una battaglia navale combattuta tra l'Impero romano e i Vandali e che vide la vittoria dei Vandali, che impedirono cos\u00ec ai Romani di recuperare l'Africa.\nContesto storico.\nLa conquista vandalica dell'Africa.\nI Vandali erano una popolazione germanica che nel 406, sospinta dagli Unni, varcarono il Reno, devastarono la Gallia romana (406-409) per poi stanziarsi in Spagna meridionale, sottratta al controllo romano. Nel 429, condotti dal loro re Genserico, i Vandali invasero l'Africa, forse chiamati dal \"comes Africae\" Bonifacio, che era stato proclamato dalla reggente Galla Placidia \"nemico pubblico\" in quanto accusato di voler separare l'Africa dall'Impero. Se la notizia del tradimento \u00e8 vera (\u00e8 stata recentemente messa in dubbio da Heather), in ogni caso Bonifacio si pent\u00ec dell'invito e, riconciliatosi con Galla, tent\u00f2 di arrestare l'invasione vandalica, senza alcun successo. Il comando dell'esercito fu allora affidato al generale romano-orientale Aspar che, se non riusc\u00ec a sconfiggere Genserico, lo spinse perlomeno a negoziare: nel 435, con gli accordi di Trigezio i Romani riconoscevano a Genserico il controllo di Mauritania e parte della Numidia, ma le province pi\u00f9 prospere del Nord Africa (Proconsolare, Byzacena e il resto della Numidia) rimanevano in mani romane.\nQuattro anni dopo, per\u00f2 Genserico conquist\u00f2 proditoriamente Cartagine, violando i patti, e con l'astuzia spinse l'unno Attila a invadere l'Impero romano d'Oriente, impedendogli di aiutare l'Impero d'Occidente in una progettata spedizione contro i Vandali (nel 441 una flotta romano-orientale contenente intorno ai soldati fu inviata in Sicilia per riconquistare l'Africa, ma fu richiamata alla notizia dell'attacco di Attila). L'Impero d'Occidente, privato del sostegno dell'Impero d'Oriente (minacciato da Attila), fu costretto a negoziare: nel 442 riconobbe a Genserico il possesso di Cartagine e della Proconsolare, Byzacena e parte della Numidia, mentre Genserico restituiva ai Romani le Mauritanie e il resto della Numidia, province per\u00f2 fortemente devastate dal conflitto e comunque minacciate dai Mauri (popolazioni del deserto native dell'Africa).\nLa perdita dell'Africa fu un serio colpo per l'Impero d'Occidente. I territori africani rimasti in mano all'Impero erano stati devastati dai saccheggi dei Vandali, tanto che Valentiniano III fu costretto a concedere alla Numidia cinque anni di esenzione fiscale per unit\u00e0 di terreno coltivabile. Anche le altre province subirono danni ingenti: da un editto fiscale del 21 giugno del 445 risulta che Numidia e Mauritania Sitifense versavano solo 1/8 delle tasse che versavano prima dell'invasione. La crisi economica dovuta alla perdita o alla devastazione di cos\u00ec tante province costrinse gli Imperatori a ridurre i benefici fiscali che favorivano i possessori terrieri ed evidentemente anche a ridurre i ranghi di un esercito gi\u00e0 debole: ci\u00f2 \u00e8 testimoniato da una legge in cui il regime di Ezio giustific\u00f2 l'introduzione di una nuova tassa con il fatto che lo stato si trovava a corto di soldi per il mantenimento dell'esercito a causa del calo di gettito fiscale dovuto alle perdite territoriali o alle devastazioni belliche. Secondo stime di Heather, la perdita delle imposte che versavano le province devastate o occupate dai Vandali era l'equivalente dei costi di mantenimento di almeno fanti o di cavalieri, molti dei quali dovettero quindi essere licenziati a causa delle ristrettezze economiche.\nDall'Africa i Vandali allestirono una flotta di imbarcazioni pirata e saccheggiarono le province dell'Impero, giungendo addirittura a saccheggiare Roma nel 455. Dopo il sacco di Roma si impadronirono delle Mauritanie, della Sardegna, Corsica e Isole Baleari.\nAntemio e i preparativi di una riconquista.\nCome gi\u00e0 detto, la perdita dell'Africa fu fatale per l'Impero d'Occidente, perch\u00e9 il gettito fiscale proveniente dalla diocesi d'Africa era essenziale per mantenere l'esercito d'Occidente. Il governo imperiale, a corto di soldi a causa delle continue mutilazioni territoriali (con conseguente calo delle entrate fiscali), non pot\u00e9 dunque far nulla per potenziare l'esercito e anzi fu costretto a ridurne gli effettivi per ragioni di bilancio, portando ad ulteriori perdite di territori. L'unico modo per far rinascere l'Impero invertendo la tendenza di rapido declino era dunque sconfiggere i Vandali e riconquistare le ricche e produttive province dell'Africa. Il primo a tentarci fu l'Imperatore Maggioriano (457-461), la cui spedizione contro i Vandali, per\u00f2, non part\u00ec mai a causa della distruzione della sua flotta ad opera dei pirati vandali, forse aiutati da traditori. Maggioriano, al ritorno in Italia, fu detronizzato e ucciso dal generale di origini barbariche Ricimero, che pose come imperatore fantoccio Libio Severo (461-465), non riconosciuto tuttavia n\u00e9 dall'Imperatore d'Oriente, n\u00e9 dai generali Egidio (in Gallia) e Marcellino (in Dalmazia), che secessionarono dall'Impero, creandosi domini propri in Gallia settentrionale e in Dalmazia.\nNel frattempo, i Vandali continuarono a devastare quasi indisturbati le coste dell'Italia meridionale e della Sicilia, e furono vane le proteste di entrambe le parti dell'Impero. Intorno al 456, secondo un frammento della Storia di Prisco di Panion, Marciano, Imperatore della parte orientale dell'Impero, invi\u00f2 ambasciatori presso Genserico, pregandolo di guardarsi dal devastare l'Italia e di restituire la libert\u00e0 alla moglie e alle figlie di Valentiniano III fatte prigioniere durante il sacco di Roma del 455: ma l'ambasceria non ottenne niente da Genserico. Secondo lo stesso Prisco di Panion, Marciano invi\u00f2 un'ulteriore ambasceria, condotta dal vescovo Bleda, presso Genserico, con le medesime richieste, ma Genserico fu inflessibile e, congedato il vescovo, il re dei Vandali ordin\u00f2 al suo esercito e alla sua flotta di condurre incursioni a fine di saccheggio in Sicilia e in Italia meridionale. Ci\u00f2 ovviamente gener\u00f2 le proteste dell'Imperatore d'Occidente Avito, il quale invi\u00f2 ambasciatori presso Genserico, ammonendolo di rispettare i patti e non devastare l'Impero: in caso contrario, Avito avrebbe risposto con la guerra.\nNel 456 Genserico invi\u00f2 una flotta di sessanta navi a devastare la Sicilia e l'Italia meridionale: l'esercito romano, condotto dal generale Ricimero, riusc\u00ec tuttavia a sventare l'invasione, infliggendo due sconfitte agli invasori, dapprima nei pressi di Agrigento e, infine, nei pressi della Corsica. Questi successi fecero s\u00ec che Avito decise di premiare Ricimero nominandolo \"magister militum praesentalis\".. Proprio Ricimero, con il sostegno di un altro abile generale, Maggioriano, cominci\u00f2 a tramare contro Avito: sfruttando il malcontento del senato e del popolo romano nei confronti di Avito, i due generali riuscirono a detronizzare l'Imperatore. Venne quindi nominato imperatore Maggioriano, il quale tent\u00f2 di rimettere in sesto lo stato dal punto di vista della potenza militare: a tal fine rinforz\u00f2 l'esercito tramite il reclutamento di numerosi mercenari barbari e ricostitu\u00ec una nuova flotta, che a quell'epoca nell'Impero d'Occidente era pressoch\u00e9 scomparsa. Si adoper\u00f2 anche a difendere l'Italia meridionale dai saccheggi dei Vandali, ottenendo alcuni successi: nel 458 un'orda di invasori vandali che aveva invaso la Campania per devastarla fu sconfitta nei pressi del Volturno dall'esercito romano.\nMaggioriano, una volta stretta alleanza con i Goti della Gallia e sottomesso i popoli limitrofi ai suoi domini con la forza o con la diplomazia, si accinse ad invadere con una flotta di trecento navi l'Africa, per riconquistarla ai Vandali. Genserico, temendo il valore di Maggioriano, gli invi\u00f2 un'ambasceria, con la quale gli fece sapere che nel caso ci fosse una qualche divergenza tra i due popoli, questa poteva essere risolta con le negoziazioni invece che con la guerra. Ma Maggioriano rifiut\u00f2 di negoziare e conged\u00f2 l'ambasceria, costringendo Genserico a mettere a fuoco tutta la Mauritania, dove sarebbe dovuta approdare la flotta di Maggioriano, contaminandone persino le acque. La flotta di Maggioriano, tuttavia, non part\u00ec mai, perch\u00e9 distrutta dalla flotta vandala mentre era ormeggiata in un porto della Spagna; probabilmente erano stati dei traditori ad informare i Vandali dell'ubicazione della flotta romana. Maggioriano, privato di quella flotta che gli era necessaria per l'invasione, fu costretto a firmare con i Vandali un trattato svantaggioso, di cui le fonti non riferiscono le condizioni, ma che presumibilmente comprendeva il riconoscimento da parte romana dell'occupazione vandala della Mauritania e forse anche di Sardegna, Corsica e Isole Baleari. Tornato in Italia, Maggioriano fu detronizzato e ucciso per ordine di Ricimero.\nGenserico colse l'uccisione di Maggioriano come pretesto per rompere il trattato stretto con lui e invadere di nuovo l'Italia e la Sicilia. Il generale romano Marcellino si era all'epoca ritirato dalla Sicilia avendogli Ricimero portato via il nerbo dell'esercito: odiando Marcellino, infatti, Ricimero aveva profuso denaro ai soldati romani, quasi tutti mercenari unni, spingendoli a disertare da lui. Marcellino, costretto, pertanto, ad abbandonare la Sicilia per via delle insidie di Ricimero, ritorn\u00f2 in Dalmazia, che separ\u00f2 dall'Impero non avendo riconosciuto il nuovo Imperatore d'Occidente, Libio Severo. Essendo la Sicilia esposta ai saccheggi dei Vandali, l'Imperatore invi\u00f2 un'ambasceria presso Genserico, intimandogli di rispettare il trattato stretto con Maggioriano, di restituire la libert\u00e0 alla moglie e alle figlie di Valentiniano III e di guardarsi dal devastare la Sicilia e l'Italia meridionale. Genserico accett\u00f2 unicamente, nel 462, di liberare Eudocia e Placidia, e solo dopo aver costretto Eudocia a sposare Unerico, ma non cess\u00f2 di devastare l'Italia meridionale e la Sicilia: intendeva, infatti, ora ricattare l'Impero d'Occidente, costringendolo a nominare come Imperatore Olibrio, imparentato con Genserico in quanto marito di Placidia.\nIn quell'epoca l'Impero d'Occidente non doveva temere unicamente i Vandali, ma anche la rivolta di Egidio, il quale, forte dell'appoggio dell'esercito delle Gallie, aveva separato la Gallia dal resto dell'Impero, non riconoscendo il nuovo Imperatore Libio Severo: Egidio era, infatti, un uomo di fiducia di Maggioriano e, di conseguenza, non era disposto a riconoscere il nuovo regime responsabile della sua uccisione. Ricimero riusc\u00ec tuttavia a mettergli contro Visigoti e Burgundi, al prezzo di nuove pesanti concessioni territoriali (ai Visigoti cedette Narbona e ai Burgundi concesse di espandersi nella Valle del Rodano), per cui Egidio, intento a guerreggiare i Barbari nelle Gallie, non ebbe l'opportunit\u00e0 per invadere l'Italia. Anche Marcellino e l'Impero d'Oriente non riconobbero il nuovo Imperatore d'Occidente e si rifiutarono per tale motivo di prestargli soccorso contro i Vandali. E cos\u00ec, all'arrivo di ogni primavera, i Vandali procedevano a devastare indisturbati l'Italia meridionale e la Sicilia, come narrato da Prisco di Panion:\nL'Impero d'Oriente non aveva acconsentito a prestare la flotta all'Impero d'Occidente, non solo perch\u00e9 non riconosceva come Imperatore legittimo Libio Severo, per cui non era disposta ad appoggiarlo, ma anche perch\u00e9 il trattato con i Vandali del 462, con cui l'Impero d'Oriente riotteneva la restituzione di Eudossia e Placidia, imponeva all'Impero d'Oriente di non intervenire contro i Vandali in appoggio all'Impero d'Occidente.\nRicimero, conscio che per invertire la tendenza di declino, avrebbe dovuto avere il sostegno dell'Impero d'Oriente, si rese conto di aver errato a innalzare alla porpora Libio Severo, giacch\u00e9 non era riconosciuto dall'Imperatore d'Oriente. Per fortuna di Ricimero (o forse perch\u00e9 Ricimero stesso lo fece assassinare), Libio Severo per\u00ec nel 465. L'Imperatore d'Oriente Leone I, allora, si accord\u00f2 con Ricimero: se fosse stato accettato come imperatore d'Occidente il \"greco\" Antemio, Leone I avrebbe aiutato l'Impero d'Occidente a recuperare l'Africa ai Vandali. Antemio arriv\u00f2 a Ravenna nel 467, e fu riconosciuto imperatore sia in Gallia che in Dalmazia. Il poeta romano-gallico Sidonio Apollinare gli dedic\u00f2 un panegirico, in cui gli augurava il successo nella spedizione contro i Vandali.\nNel 468, Leone scelse Basilisco come comandante in capo della spedizione militare contro Cartagine. L'attacco alla capitale dei Vandali fu una delle pi\u00f9 vaste operazioni militari della storia, coordinata tra pi\u00f9 forze, con pi\u00f9 di mille navi e centomila soldati. Lo scopo dell'operazione era di punire il re vandalo Genserico del sacco di Roma del 455, durante il quale la vecchia capitale dell'impero romano d'Occidente era stata depredata, e l'imperatrice Licinia Eudossia, vedova di Valentiniano III, presa come ostaggio insieme alle sue figlie.\nIl piano fu elaborato in accordo tra l'imperatore d'Oriente Leone, l'imperatore d'Occidente Antemio e il generale Marcellino che godeva di una certa indipendenza nell'Illirico.\nSecondo Prisco di Panion, l'Imperatore Leone annunci\u00f2 con un'ambasceria a Genserico l'elevazione a imperatore d'Occidente di Antemio, e lo minacci\u00f2 di guerra se non avesse smesso di devastare l'Italia; l'ambasceria, non ottenne tuttavia, alcun risultato, e l'Imperatore dovette rispondere con la guerra.\nForze in campo.\nGli storici antichi e moderni hanno fornito stime differenti riguardo al numero di navi e truppe sotto il comando di Basilisco, come pure riguardo ai costi della spedizione. Entrambi furono enormi: Niceforo Gregora parla di centomila navi, il pi\u00f9 affidabile Giorgio Cedreno afferma che la flotta che attacc\u00f2 Cartagine consisteva di 1113 navi, ciascuna con cento uomini a bordo. La stima pi\u00f9 conservativa dei costi della spedizione \u00e8 di libbre di oro, una somma superiore agli introiti annuali del fisco imperiale, mentre Procopio di Cesarea parla di libbre di oro. L'opera enciclopedica del X secolo, \"Suda\", riporta che:\nDato che una libbra d'oro equivaleva a circa 18 libbre d'argento, il totale della somma spesa da Leone I per allestire la spedizione, secondo almeno il \"Suda\", fu di libbre d'oro.\nSecondo Procopio di Cesarea, l'Imperatore Leone mise insieme un esercito di centomila soldati, nonch\u00e9 una flotta immensa comprendenti tutte le navi del Mediterraneo orientale. Sempre secondo Procopio spese in tutto 1300 centenaria per allestire la dispendiosa spedizione navale.\nLa spedizione.\nBasilisco salp\u00f2 direttamente per Cartagine, mentre Marcellino attacc\u00f2 e conquist\u00f2 la Sardegna e un terzo contingente, comandato da Eraclio di Edessa, sbarc\u00f2 sulle coste libiche a est di Cartagine, avanzando rapidamente.\nAll'inizio Basilisco impegn\u00f2 la flotta dei Vandali in una serie di scontri vittoriosi, affondando 340 navi nemiche. La Sardegna e la Libia erano gi\u00e0 state conquistate da Marcellino ed Eraclio, quando Basilisco gett\u00f2 l'ancora al largo del \"promontorium Mercurii\", oggi Capo Bon, a circa sessanta chilometri da Cartagine. Genserico chiese a Basilisco di concedergli cinque giorni per elaborare le condizioni per la pace. Durante i negoziati, tuttavia, Genserico raccolse le proprie navi, ne riemp\u00ec alcune di materiale combustibile e, durante la notte, attacc\u00f2 all'improvviso la flotta imperiale, lanciando i brulotti contro le navi nemiche, non sorvegliate: \nI comandanti imperiali provarono a salvare alcune navi dalla distruzione, ma le loro manovre vennero interrotte dall'attacco dei restanti vascelli vandali:\nBasilisco fugg\u00ec col proprio vascello nel mezzo della battaglia. L'aiutante di Basilisco, Giovanni (Joannes), vistosi circondato dai Vandali, rifiut\u00f2 il salvacondotto offertogli dal figlio di Genserico, Genso, e si gett\u00f2 in mare con l'armatura, affogandosi. Le sue ultime parole furono che non poteva arrendersi a dei \"cani infedeli\" come i Vandali, i quali erano Ariani (Procopio).\nProcopio di Cesarea accusa di tradimento il comandante della spedizione, Basilisco: all'epoca, sorsero sospetti, infatti, che Basilisco si fosse accordato con il potente generale di origini alane Aspare per far fallire la spedizione: infatti, secondo alcuni storici dell'epoca, Aspare temeva che, nel caso i Vandali fossero stati sconfitti, Leone avrebbe acquisito sufficiente prestigio da poter liberarsi dall'ingerenza del generale alano negli affari di stato; per tali motivi Aspare, pur di conservare il controllo dello stato, avrebbe chiesto a Basilisco di far fallire la spedizione. Secondo Procopio, fu per lo scopo deliberato di far fallire la spedizione che Basilisco esit\u00f2 ad attaccare Cartagine, accettando il denaro di Genserico allegato alla richiesta dei cinque giorni di tregua. La tregua di cinque giorni permise poi a Genserico di allestire le navi incendiarie e vincere cos\u00ec la battaglia. In ogni caso il presunto tradimento di Basilisco \u00e8 messo in dubbio dalla storiografia moderna.\nConseguenze.\nReazioni immediate.\nA seguito della perdita di gran parte della flotta, la spedizione fall\u00ec: Eraclio si ritir\u00f2 attraverso il deserto nella Tripolitania, tenendo la posizione per due anni finch\u00e9 non venne richiamato; Marcellino si ritir\u00f2 in Sicilia, dove venne raggiunto da Basilisco, ma fu assassinato, forse per istigazione di Ricimero, da uno dei propri capitani. Il re dei Vandali espresse sorpresa e soddisfazione, perch\u00e9 i romani stessi avevano eliminato uno dei suoi pi\u00f9 formidabili nemici.\nAl suo ritorno a Costantinopoli, Basilisco si nascose nella chiesa di Hagia Sophia per sfuggire all'ira della popolazione e alla vendetta dell'imperatore. Grazie alla mediazione di Verina, Basilisco ottenne il perdono imperiale, e fu punito solo con l'esilio a Eraclea Sintica, in Tracia.\nVa considerato che nel giudizio degli storici moderni, la responsabilit\u00e0 di Basilisco nel fallimento della spedizione contro i Vandali \u00e8 messa in dubbio: a favore di questa interpretazione pesa la possibilit\u00e0 che l'usurpazione di Basilisco e l'odio contro di lui che ne segu\u00ec abbiano fatto esprimere giudizi negativi sulla sua capacit\u00e0 di comandante in questa occasione.\nImpatto nella storia.\nSecondo Heather, il successo della spedizione di Basilisco (con conseguente recupero del gettito fiscale dell'Africa e fine dei saccheggi dei Vandali) avrebbe potuto impedire o ritardare di molto la caduta dell'Impero romano d'Occidente:\nIl fallimento della spedizione determin\u00f2 invece la rapida caduta dell'Impero romano d'Occidente nel giro di otto anni, giacch\u00e9 non solo il gettito fiscale dell'Impero non era pi\u00f9 sufficiente per difenderlo dagli invasori, ma le grandi cifre spese mandarono in rosso il bilancio dell'Impero d'Oriente, impedendogli di aiutare ulteriormente quello d'Occidente. A causa della carenza di soldi, lo stato, per esempio, non pot\u00e9 pi\u00f9 garantire alle guarnigioni che difendevano il Norico una paga regolare n\u00e9 equipaggiamenti sufficienti a respingere con efficacia i predoni barbari, come narrato dalla \"Vita di San Severino\"; a un certo punto, con l'interruzione della paga, le guarnigioni del Norico sbandarono, anche se continuarono per qualche tempo a difendere la regione dai predoni come milizie cittadine. In Gallia, invece, il re visigoto Eurico, resosi conto dell'estrema debolezza dell'Impero e constatando che la spedizione contro i Vandali era fallita, tra il 469 e il 476 conquist\u00f2 tutta la Gallia che ancora rimaneva ai Romani a Sud della Loira, sconfiggendo sia gli eserciti inviati dall'Italia da Antemio che le guarnigioni locali. Nel 475 l'Imperatore Giulio Nepote riconobbe i Visigoti come stato indipendente dall'Impero e tutte le conquiste di Eurico. Con l'Impero ridottosi alla sola Italia (con Dalmazia e Gallia settentrionale ancora romane ma secessioniste), il gettito fiscale si era ridotto a tal punto da non essere nemmeno sufficiente a pagare l'esercito romano d'Italia stesso, costituito ormai quasi totalmente da barbari provenienti da oltre Danubio e un tempo sudditi dell'Impero unno. Quando poi l'esercito \"romano\" d'Italia stesso si rivolt\u00f2 per ritardi nel pagamento e depose l'ultimo imperatore d'Occidente Romolo Augusto (476), il capo dei ribelli Odoacre decise di non nominare un imperatore d'Occidente, assumendo il governo dell'Italia per conto dell'Imperatore d'Oriente Zenone e decretando la caduta dell'Impero romano d'Occidente."}
{"id": "3713303", "revid": "663330", "url": "https://it.wikipedia.org/wiki?curid=3713303", "title": "David Hayman", "text": "Nato a Bridgeton, un quartiere di Glasgow, ha iniziato a studiare recitazione all'Accademia scozzese d'Arte drammatica e musica.\nLa sua carriera di attore al cinema e in televisione inizi\u00f2 nel 1966.\nRecit\u00f2 in \"False verit\u00e0\" nel ruolo di Reuben e ne \"Il bambino con il pigiama a righe\", interpretando Pavel, un uomo rinchiuso nel campo di concentramento di Auschwitz e lavorava per la famiglia.\nNella seconda met\u00e0 degli anni ottanta, ha iniziato anche la carriera di regista."}
{"id": "3713306", "revid": "34392", "url": "https://it.wikipedia.org/wiki?curid=3713306", "title": "Associazioni filatelico-postali", "text": ""}
{"id": "3713316", "revid": "729019", "url": "https://it.wikipedia.org/wiki?curid=3713316", "title": "Saiman 200", "text": "Il Saiman 200 era un biplano monomotore da addestramento con capacit\u00e0 acrobatiche sviluppato dall'azienda italiana Societ\u00e0 Anonima Industrie Meccaniche Aeronautiche Navali (SAIMAN) nei tardi anni trenta e prodotto, oltre che dalla stessa, su licenza anche dalla Caproni Vizzola, consociata del gruppo Caproni.\nDestinato alle scuole di volo militari della Regia Aeronautica, venne utilizzato principalmente dalla stessa e da alcune forze aeree dell'Asse durante la seconda guerra mondiale terminando la sua vita operativa nel primo dopoguerra.\nStoria del progetto.\nAgli inizi della seconda met\u00e0 degli anni trenta il Ministero dell'Aeronautica emise una specifica per la fornitura di un nuovo modello di aereo da addestramento per sostituire i Caproni Ca.100 in servizio nelle scuole di volo di primo periodo della Regia Aeronautica. Al concorso parteciparono l'Aeronautica Caproni, che propose il suo Caproni Ca.164, sviluppo migliorativo del precedente modello, e la SAIMAN il Saiman 200.\nIl progetto venne sviluppato dall'ingegnere Mario Bottini, il quale disegn\u00f2 un velivolo dall'aspetto convenzionale e che riprendeva l'impostazione classica del modello che doveva andare a sostituire, monomotore biposto con abitacoli aperti in tandem, velatura biplana e carrello fisso, interamente realizzato con struttura in legno. La motorizzazione venne affidata ad un Alfa Romeo 115, un 6 cilindri in linea rovesciato raffreddato ad aria in grado di erogare 185 CV (136 kW).\nTra il 1937 ed il 1938 venne avviata la costruzione dei tre prototipi richiesti per le valutazioni comparative. Durante questo periodo, nel marzo 1938, la Regia Aeronautica avanz\u00f2 una richiesta per altri tre prototipi da equipaggiare con il meno potente motore Alfa Romeo 110 a quattro cilindri in linea, modello al quale l'azienda assegn\u00f2 la designazione Saiman 205, affiancata dalla commissione per due esemplari da parte della compagnia aerea Ala Littoria.\nPrima della fine dell'anno l'esemplare immatricolato MM.364 si trovava presso l'aeroporto di Guidonia dove il personale militare lo valut\u00f2 assieme al Ca.164. Il risultato delle prove comparative, per\u00f2, non soddisfece appieno le aspettative a causa del posizionamento dei due abitacoli, giudicati in entrambi i modelli troppo arretrati rispetto a quelli del Ca.100 che dovevano sostituire: per questa particolarit\u00e0 i due velivoli vennero considerati sbilanciati e poco inclini ad uscire dalla vite, manovra reputata difficile per gli allievi piloti di quel livello. Tuttavia, con l'accortezza di rimanere all'interno di precisi limiti al volo acrobatico, entrambi risultavano idonei all'addestramento con un lieve vantaggio prestazionale del Saiman grazie al minor peso, controbilanciato per\u00f2 da una maggiore fragilit\u00e0 delle finiture (aspetto che nel successivo impiego operativo causer\u00e0 la perdita di alcuni esemplari). Lo sviluppo del modello continu\u00f2 comunque nei mesi successivi, quando vennero provate alcune modifiche, tra le quali l'adozione di diverse eliche (in legno dal diverso passo ed una metallica) ed alettoni.\nIl successivo ordine per 75 esemplari assegn\u00f2 inaspettatamente la produzione del Saiman 200 alla Caproni Vizzola e solo successivamente l'azienda titolare del progetto riusc\u00ec ad ottenere una commissione per altre 25 unit\u00e0 da costruirsi presso il proprio stabilimento del Lido di Roma (l'attuale Ostia). Un successivo lotto di 40 esemplari, assegnati nuovamente alla Caproni Vizzola, port\u00f2 il totale a 140 unit\u00e0 pi\u00f9 tre prototipi, esclusi i tre prototipi di Saiman 205 non avviati alla produzione in serie.\nImpiego operativo.\nI Saiman 200 cominciarono ad essere assegnati alle scuole di volo terrestri di primo periodo della Regia dalla fine del 1940 ed all'agosto 1941 risultavano in carico a tutti i reparti di addestramento di Aquino, Falconara, Fano, Foligno, Frosinone, Montecorvino, Pescara, Pistoia e Siena-Ampugnano. Durante il loro impiego manifestarono le preoccupazioni espresse in sede di valutazione causando incidenti con perdita del velivolo ed in alcuni casi il decesso dell'allievo. Esemplificativi sono gli incidenti occorsi agli allievi di Siena-Ampugnano. In un caso il pilota rimase ucciso per aver perso il controllo del velivolo durante l'uscita di una vite a causa dello sfondamento con un piede del pavimento della carlinga, realizzata in compensato dello spessore di soli 2 mm, essendone rimasto incastrato. In un secondo un allievo, incapace di uscire dalla vite, venne esortato urlando dal suo istruttore ad abbandonare il velivolo ma appena quest'ultimo si lanci\u00f2 il biplano riprese il suo assetto, evidenziando cos\u00ec lo squilibro provocato dal baricentro eccessivamente arretrato."}
{"id": "3713327", "revid": "2013259", "url": "https://it.wikipedia.org/wiki?curid=3713327", "title": "La figlia della Madonna (fiaba)", "text": "La figlia della Madonna (in tedesco \"Marienkind\") \u00e8 una fiaba germanica, contenuta nelle \"Fiabe\" dei fratelli Grimm.\nTrama.\nUn taglialegna e la moglie vivevano sul limitare di un bosco, assieme alla figlia di tre anni. Un giorno il taglialegna, mentre lavorava nel bosco, vide apparire una bellissima donna con una corona di stelle lucenti sul capo. Questa signora gli rivel\u00f2 di essere la Madonna e che, ben sapendo quanto era povera la sua famiglia, gli chiedeva di portarle la bambina, promettendogli che l'avrebbe portata con s\u00e9 in Cielo e l'avrebbe cresciuta come se fosse stata sua figlia.\nIl giorno seguente, il taglialegna port\u00f2 la figlia nel bosco e la consegna alla Santa Vergine che, come promesso, la port\u00f2 in Cielo. L\u00ec la bambina era felice, aveva bei vestiti d'oro, e gli angeli giocavano sempre con lei. Un giorno la Madonna le disse che si sarebbe dovuta assentare per un lungo viaggio e che le affidava le chiavi di tutte le porte del regno dei cieli, e che le avrebbe potute visitare tutte, tranne la tredicesima.\nLa bambina le promise che si sarebbe contentata delle rimanenti dodici stanze ma, tredici giorni dopo, non resistette alla tentazione e, credendo di non esser vista, apr\u00ec la tredicesima porta, e le apparve la terribile visione della Trinit\u00e0, avvolta da fiamme splendenti. Intimorita da tale visione, la bambina si affrett\u00f2 a richiudere la porta. Pochi giorni dopo la Madonna torn\u00f2 dal viaggio e, quando la bambina le assicur\u00f2 per tre volte di non essere entrata nella stanza proibita, si accorse immediatamente che mentiva e la ricacci\u00f2 sulla terra, impedendole di parlare finch\u00e9 non avesse ammesso la sua colpa.\nGli anni passavano, e la bambina crebbe e divenne una donna. Visse sempre nel bosco, dormendo nella cavit\u00e0 di un albero, e non dischiuse mai le labbra. Ma un giorno, in primavera, giunse all'albero il re di quella terra e, vedendo quella donna con i capelli lunghi fino ai piedi e vestita di foglie, ne rimase colpito e si innamor\u00f2 subito di lei. Bench\u00e9 la donna non parlasse (per la punizione della Madonna) la spos\u00f2 e fece di lei la sua regina. Tempo dopo i due sposi ebbero un figlio e la notte stessa dopo il parto, la Madonna apparve alla regina e le disse che se non avesse ammesso la propria colpa, le avrebbe portato via il neonato. La regina disse di non aver guardato nella stanza proibita, e quindi la Madonna le strapp\u00f2 il figlio e lo port\u00f2 nel regno dei cieli.\nQuando si sparse la voce che il figlio del re era misteriosamente scomparso, il popolo inizi\u00f2 a pensare che la regina fosse un mostro e che lo avesse divorato. Il re, che era molto innamorato della moglie, ignor\u00f2 le voci. Per altre due volte i reali ebbero un figlio, ed entrambe le volte la Madonna apparve in sogno alla regina ripetendole il medesimo anatema, e la regina le diede la medesima risposta e quindi la Beata Vergine le port\u00f2 via i figli. A questo punto nemmeno il re fu pi\u00f9 in grado di calmare il popolo ed i propri ministri, che condannarono la donna al rogo. Mentre le fiamme iniziavano a salire, la regina si pent\u00ec amaramente di aver mentito alla Madonna e, nell'ultimo momento le confess\u00f2 il proprio peccato. La Vergine allora mand\u00f2 la pioggia a sedare le fiamme ed apparve sul rogo assieme ai tre figli della donna. Riport\u00f2 i due bambini ed il neonato al re e rimosse la propria maledizione dalle labbra della donna, che visse felice con il proprio sposo fino alla fine dei suoi giorni."}
{"id": "3713328", "revid": "529641", "url": "https://it.wikipedia.org/wiki?curid=3713328", "title": "Pietro Rosselli", "text": "Biografia.\nDetto anche Pietro di Giacomo Rosselli, poco si conosce della sua vita. Certamente toscano, fece parte della cerchia di artisti intorno a Giuliano da Sangallo ed ha intrattenuto corrispondenza con Michelangelo. Sembra sia stato un buon progettista di ponteggi in legno, in quanto pare abbia partecipato alla realizzazione delle impalcature per la costruzione della Cupola della Basilica di San Pietro e che, in occasione delle festivit\u00e0 medicee del 1513 per l'elezione del Papa Leone X, abbia avuto l'incarico di costruire un teatro in legno sul Campidoglio (\u00ablo pi\u00f9 prestante et egregio architetto, Maestro Pier Rossello di natione Toscano\u00bb). Il Vasari narra che la sua abilit\u00e0 tecnica consent\u00ec di recuperare un blocco di marmo, caduto nell'Arno durante il trasporto, che lo scultore Baccio Bandinelli aveva scelto per la scultura \u201cErcole e Caco\u201d, ora in Piazza della Signoria a Firenze (\u00ab... Piero Rosselli murator vecchio et ingegnoso s'adoper\u00f2 di maniera, che rivolto il corso dell'acqua per altra via e sgrottata la ripa del fiume, con lieve et argani smosso lo trasse d'Arno e lo pose in terra, e di ci\u00f2 fu grandemente lodato. \u00bb)."}
{"id": "3713333", "revid": "62748", "url": "https://it.wikipedia.org/wiki?curid=3713333", "title": "Maria Rita Silvestrelli", "text": "Biografia.\nAllieva di Pietro Scarpellini, si \u00e8 laureata all'Universit\u00e0 di Perugia; \nborsista tra il 1987 e 1988 presso la Fondazione di Studi di Storia dell'Arte Roberto Longhi, si specializza nel 1994 in archeologia e storia dell'arte all'Universit\u00e0 degli Studi di Siena, conseguendo nel 2002 il Dottorato di ricerca in storia dell'arte. Dal 1985 insegna all'Universit\u00e0 per stranieri di Perugia dove coordina anche corsi di formazione per insegnanti e corsi speciali di storia dell'arte.\nI suoi studi tendono all'approfondimento di argomenti storico-artistici condotti con particolare attenzione alla rilettura delle fonti d'archivio. Ha dedicato numerosi lavori alla piazza di Perugia e ai suoi monumenti rimettendo in luce le varie fasi costruttive del Palazzo dei Priori.\nHa scritto ancora sulla cattedrale di San Lorenzo, sull'acquedotto di Montepacciano, la Fontana Maggiore di Nicola e Giovanni Pisano e quella frammentaria di Arnolfo di Cambio. Altri contributi indagano le architetture medievali e rinascimentali, come i palazzi pubblici di Todi, le chiese francescane di Montefalco e Montone, fino alla pi\u00f9 antica sede della Universit\u00e0 di Perugia.\nSi \u00e8 occupata di pittura del Quattrocento con interventi pi\u00f9 approfonditi su artisti tardogotici come Ottaviano Nelli, Gentile da Fabriano, Pellegrino di Giovanni e Mariotto di Nardo. Insieme a Pietro Scarpellini ha scritto un volume monografico su Pinturicchio nel 2003. Ha fatto parte del comitato scientifico delle Mostre umbre dedicate a Arnolfo di Cambio nel 2005 e a Pintoricchio nel 2008, partecipando alla redazione dei cataloghi con schede e saggi."}
{"id": "3713334", "revid": "287204", "url": "https://it.wikipedia.org/wiki?curid=3713334", "title": "Giorgio Villa", "text": "Biografia.\nLa sua passione per gli sport motoristici comincia negli anni 1970 e nel 1981 esordisce anche nella motonautica.\nAd oggi dedica il tempo libero a sport pi\u00f9 \"convenzionali\" dilettandosi sui campi da golf."}
{"id": "3713345", "revid": "93556", "url": "https://it.wikipedia.org/wiki?curid=3713345", "title": "Eduardo Santos", "text": "Nonostante la morte prematura del padre, Francisco Santos Galvis, anch'egli avvocato e giornalista, che si suicid\u00f2 l'8 gennaio 1900, il giovane Edoardo Santos inizi\u00f2 i suoi studi di diritto presso l'Universidad del Rosario, una universit\u00e0 privata di Bogot\u00e0, ed ottenne la laurea in Giurisprudenza e Scienze Politiche nel 1908, presso l'Universit\u00e0 Nazionale della Colombia. Dopo aver trascorso un periodo di ulteriore formazione in Europa, a Parigi, fece ritorno in patria nel 1910 per intraprendere l'attivit\u00e0 giornalistica sotto la guida dello scrittore colombiano Tom\u00e1s Rueda Vargas.\nDopo essere entrato come collaboratore del quotidiano \"El Tiempo\", una delle principali testate della Colombia, fondato nel 1911 da suo cognato, l'intellettuale Alfonso Villegas Restrepo, e del quale rimase direttore per circa venticinque anni, nel 1913 ne divenne anche proprietario. La testata rimase propriet\u00e0 della famiglia Santos fino al 2007, quando il pacchetto di maggioranza venne acquistato dal Grupo Planeta.\nLa militanza politica e le cariche istituzionali.\nAttivo nel Partito Liberale Colombiano, collabor\u00f2 e partecip\u00f2 alla coalizione di matrice liberale Uni\u00f3n Republicana, per appoggiare la candidatura presidenziale di Carlos Eugenio Restrepo, il quale, dopo la sua elezione, lo nomin\u00f2 per diversi incarichi istituzionali presso il Ministero degli Esteri. A seguito della dissoluzione della coalizione della durante Uni\u00f3n Republicana, fece ritorno nel 1921 all'interno del Partito Liberale, il quale, grazie al suo prestigio ottenuto con la sua attivit\u00e0 giornalistica, venne nominato responsabile della campagna elettorale del 1930 in favore del candidato alla Presidenza Enrique Olaya Herrera.\nA seguito della vittoria trionfale di Herrera, il nuovo Presidente colombiano lo nomin\u00f2 Ministro degli Esteri, carica che ricopr\u00ec dal 7 agosto 1930 al 13 dicembre 1930. Nel quadriennio 1930-1934 fu anche eletto presso la Camera dei Rappresentanti colombiana, e venne nominato Governatore di Santander, carica che ricopr\u00ec dal 2 al 26 maggio 1931.\nLa Presidenza.\nPer le elezioni presidenziali del 1938, l'ala moderata e quella progressista del Partito Liberale si accordarono per appoggiare la candidatura dell'ex Presidente Olaya, il quale tuttavia mor\u00ec durante un suo soggiorno a Roma nel 1937. A causa di questo imprevisto, il Partito Liberale individu\u00f2 due possibili candidati, Santos ed il rappresentante dell'ala progressista, il filosofo e giurista Dar\u00edo Echand\u00eda, il quale, tuttavia, riconoscendo l'ampio consenso di cui godeva Santos, decise di rinunciare alla sua candidatura.\nSantos riusc\u00ec ad essere eletto anche grazie al fatto che l'ala conservatrice rinunci\u00f2 a presentare un suo candidato e durante le elezioni i suoi simpatizzanti preferirono l'astensione dal voto. Durante il suo mandato mantenne una politica di neutralit\u00e0 riguardo alla seconda guerra mondiale, mostrando tuttavia una certa avversione nei confronti delle forze dell'Asse, che lo spinse nel 1943, durante il Congresso del Partito Liberale e dopo aver rinunciato a ricandidarsi alla Presidenza, ad abbandonare la sua posizione neutrale ed a appoggiare le forze Alleate, come gran parte dei paesi sudamericani.\nDurante il suo mandato stabil\u00ec importanti riforme, come l'istituzione del riposo lavorativo durante le festivit\u00e0 o l'istituzione nel 1939 dell\u2019\"Instituto de Cr\u00e9dito Territorial\", istituto di credito in favore dell'edilizia nelle zone rurali. Sotto la sua Presidenza venne firmato il Trattato di confine Colombia-Venezuela noto anche come \"Trattato L\u00f3pez de Mesa-Gil Borges\" in onore dei rispettivi Ministri degli ESteri, Esteban Gil Borges (venezuelano), e Luis L\u00f3pez de Mesa (colombiano); con il quale si definivano in modo definitivo le linee di confine tra i due paesi. Apr\u00ec con moderazione ai sindacati escludendoli tuttavia dalla partecipazione alla vita politica del paese.\nFece istituire nel 1940 la Radio Nacional de Colombia dandogli il nome originario di \"Radiodifusora Nacional de Colombia\". Per suo volere il Convento di San Domenico, monumento storico cittadino fondato nel 1550, venne demolito per fare posto al Palazzo delle Telecomunicazioni. Nelle elezioni presidenziali del 1942, Santos cerc\u00f2 di opporsi al probabile ritorno alla carica di Presidente dell'ex Presidente Alfonso L\u00f3pez Pumarejo, opponendo la candidatura di un altro liberale, il giurista Carlos Arango V\u00e9lez, tuttavia senza successo, non riuscendo a guadagnare il favore dei liberali conservatori.\nDopo la Presidenza.\nIl periodo che segue la Presidenza colombiana vede il rafforzarsi di Eduardo Santos come guida politica dell'ala moderata e centrista del suo partito, fu dietro sua indicazione che per le elezioni presidenziali del 1946 il Partito Liberale colombiano present\u00f2 come candidato il medico immigrato di origini libanesi Gabriel Turbay, il quale tuttavia perse contro il candidato conservatore Mariano Ospina P\u00e9rez. In quello stesso anno venne eletto Vice Presidente del Partito Liberale Colombiano.\nFu molto attivo in ambito internazionale, cercando di promuovere la cooperazione degli Stati del continente americano con lo scopo di regolamentare i nuovi equilibri di potere che si stavano creando gi\u00e0 alla fine della Seconda Guerra Mondiale e che vedevano l'ascesa delle forze alleate; il risultato dei suoi sforzi in questo senso si concretizz\u00f2 con la firma degli \"Atti di Chapultepec\" nel 1945, su proposta del governo colombiano: un accordo panamericano che prevedeva una collaborazione di tutti gli stati del continente americano contro ogni eventuale atto di aggressione extracontinentale. Santos si adoper\u00f2 per la fondazione del fronte di alleanza politica tra liberali e conservatori che diede vita al Frente Nacional nel 1958 e rest\u00f2 un'autorit\u00e0 anche in ambito giornalistico, sue furono infatti le denunce lanciate per mezzo del suo giornale contro la dittatura di Gustavo Rojas Pinilla, il quale ordin\u00f2 la chiusura de \"El Tiempo\" per ben 22 mesi."}
{"id": "3713347", "revid": "1442080", "url": "https://it.wikipedia.org/wiki?curid=3713347", "title": "Beach volley ai XVI Giochi panamericani - Torneo femminile", "text": "Il torneo femminile di beach volley ai XVI Giochi panamericani si \u00e8 svolto fra il 16 e il 21 ottobre 2011 all'Estadio Panamericano de Voleibol de Playa di Puerto Vallarta, Messico.\nCiascuna delle 16 coppie, rappresentanti una nazione rispettivamente, sono state inserite in quattro gruppi da quattro coppie l'uno, dove le prime due si sarebbero qualificate per gli ottavi di finale ad eliminazione diretta, cos\u00ec come i turni successivi fino ad arrivare alle finali necessarie a decretare il podio finale."}
{"id": "3713359", "revid": "834", "url": "https://it.wikipedia.org/wiki?curid=3713359", "title": "HMS Mauritius (80)", "text": ""}
{"id": "3713363", "revid": "834", "url": "https://it.wikipedia.org/wiki?curid=3713363", "title": "HMS Mendip (L60)", "text": ""}
{"id": "3713368", "revid": "1305772", "url": "https://it.wikipedia.org/wiki?curid=3713368", "title": "HMS Monmouth", "text": "HMS Monmouth pu\u00f2 riferirsi a varie navi della Royal Navy:"}
{"id": "3713369", "revid": "1305772", "url": "https://it.wikipedia.org/wiki?curid=3713369", "title": "HMS Naiad", "text": "HMS Naiad pu\u00f2 riferirsi a varie navi della Royal Navy:"}
{"id": "3713371", "revid": "1305772", "url": "https://it.wikipedia.org/wiki?curid=3713371", "title": "HMS Nelson", "text": "HMS Nelson pu\u00f2 riferirsi a varie navi della Royal Navy:"}
{"id": "3713372", "revid": "1305772", "url": "https://it.wikipedia.org/wiki?curid=3713372", "title": "HMS Neptune", "text": "HMS Neptune pu\u00f2 riferirsi a varie navi della Royal Navy:"}
{"id": "3713373", "revid": "1305772", "url": "https://it.wikipedia.org/wiki?curid=3713373", "title": "HMS Newcastle", "text": "HMS Newcastle pu\u00f2 riferirsi a varie navi della Royal Navy:"}
{"id": "3713374", "revid": "547992", "url": "https://it.wikipedia.org/wiki?curid=3713374", "title": "Urs Fischer", "text": "Carriera.\nClub.\nGiocatore.\nHa iniziato la carriera di calciatore professionista nello Zurigo, con cui ha esordito in gare ufficiali il 7 aprile 1984, diciottenne, in -Zurigo 6-1, e di cui \u00e8 stato capitano. Trasferitosi nel 1987 al San Gallo, vi ha militato per otto stagioni, vestendone la fascia di capitano, per poi fare ritorno allo Zurigo, con cui ha vinto la Coppa di Svizzera nel 1999-2000. Conta complessivamente 545 presenze in partite ufficiali con Zurigo e San Gallo.\nAllenatore.\nUna volta terminata la carriera di calciatore, nel 2003 ha iniziato ad allenare nel settore giovanile dello Zurigo. Nel 2007 ha assunto il ruolo di vice-allenatore della prima squadra, in qualit\u00e0 di assistente di Bernard Challandes, per poi tornare alla guida delle formazioni giovanili. Il 17 aprile 2010 \u00e8 stato nominato allenatore della prima squadra dopo l'esonero di Challandes. Dopo aver perso le ultime tre partite stagionali, nel 2010-2011, nella prima stagione in carica dall'inizio, ha ottenuto il secondo posto dietro il . Esonerato alla fine della stagione seguente dopo un deludente piazzamento in campionato, torn\u00f2 in panchina per la fine della stagione 2012-2013.\nIl 18 giugno 2015 si \u00e8 accordato con il Basilea, dove \u00e8 rimasto in carica fino al 2017, vincendo 2 titoli e una coppa nazionale.\nIl 1\u00ba giugno 2018 ha firmato un biennale con l', che nel 2018-2019 ha condotto a una storica promozione in Bundesliga.\nNazionale.\nDal dicembre 1989 al giugno 1990 ha militato nella nazionale svizzera, collezionando 4 presenze senza segnare reti.\nStatistiche.\nStatistiche da allenatore.\n\"Statistiche aggiornate al 16 ottobre 2020.\" In grassetto le competizioni vinte."}
{"id": "3713375", "revid": "834", "url": "https://it.wikipedia.org/wiki?curid=3713375", "title": "HMS Nigeria (60)", "text": ""}
{"id": "3713380", "revid": "228587", "url": "https://it.wikipedia.org/wiki?curid=3713380", "title": "HMS Orion", "text": ""}
{"id": "3713381", "revid": "1305772", "url": "https://it.wikipedia.org/wiki?curid=3713381", "title": "HMS Penelope", "text": "HMS Penelope pu\u00f2 riferirsi a varie navi della Royal Navy:"}
{"id": "3713383", "revid": "1305772", "url": "https://it.wikipedia.org/wiki?curid=3713383", "title": "HMS Phoebe", "text": "HMS Phoebe pu\u00f2 riferirsi a varie navi della Royal Navy:"}
{"id": "3713384", "revid": "1305772", "url": "https://it.wikipedia.org/wiki?curid=3713384", "title": "HMS Pioneer", "text": "HMS Pioneer pu\u00f2 riferirsi a varie navi della Royal Navy:"}
{"id": "3713385", "revid": "1305772", "url": "https://it.wikipedia.org/wiki?curid=3713385", "title": "HMS Raleigh", "text": "HMS Raleigh pu\u00f2 riferirsi a varie navi della Royal Navy:"}
{"id": "3713387", "revid": "834", "url": "https://it.wikipedia.org/wiki?curid=3713387", "title": "HMS Reaper (D82)", "text": ""}
{"id": "3713389", "revid": "15756", "url": "https://it.wikipedia.org/wiki?curid=3713389", "title": "HMS Renown", "text": "Otto navi della Royal Navy hanno portato il nome HMS \"Renown\", mentre altre tre l'hanno portato a vari stadi della loro costruzione:"}
{"id": "3713390", "revid": "1305772", "url": "https://it.wikipedia.org/wiki?curid=3713390", "title": "HMS Repulse", "text": "HMS Repulse pu\u00f2 riferirsi a varie navi della Royal Navy:"}
{"id": "3713394", "revid": "1305772", "url": "https://it.wikipedia.org/wiki?curid=3713394", "title": "HMS Resolution", "text": "HMS Resolution pu\u00f2 riferirsi a varie navi della Royal Navy:"}
{"id": "3713395", "revid": "522912", "url": "https://it.wikipedia.org/wiki?curid=3713395", "title": "Pere Riba-Madrid", "text": ""}
{"id": "3713396", "revid": "1305772", "url": "https://it.wikipedia.org/wiki?curid=3713396", "title": "HMS Revenge", "text": "HMS Revenge pu\u00f2 riferirsi a varie navi della Royal Navy:"}
{"id": "3713398", "revid": "1305772", "url": "https://it.wikipedia.org/wiki?curid=3713398", "title": "HMS Rodney", "text": "HMS Rodney pu\u00f2 riferirsi a varie navi della Royal Navy:"}
{"id": "3713402", "revid": "1305772", "url": "https://it.wikipedia.org/wiki?curid=3713402", "title": "HMS Royal George", "text": "HMS Royal George pu\u00f2 riferirsi a varie navi della Royal Navy:"}
{"id": "3713403", "revid": "1305772", "url": "https://it.wikipedia.org/wiki?curid=3713403", "title": "HMS Royal Sovereign", "text": "HMS Royal Sovereign pu\u00f2 riferirsi a varie navi della Royal Navy:"}
{"id": "3713405", "revid": "1516566", "url": "https://it.wikipedia.org/wiki?curid=3713405", "title": "HMS Scylla", "text": "HMS Scylla pu\u00f2 riferirsi a varie navi della Royal Navy:"}
{"id": "3713406", "revid": "121452645", "url": "https://it.wikipedia.org/wiki?curid=3713406", "title": "Savona (New York)", "text": "Savona \u00e8 un villaggio degli Stati Uniti d'America nella contea di Steuben nello Stato di New York. La popolazione era di 822 abitanti al censimento del 2000. Il villaggio prende il nome dall'omonima citt\u00e0 di Savona in Italia.\nIl villaggio di Savona si trova nella parte est del comune di Bath. Il villaggio sorge all'intersezione delle \"Routes\" \"226\", \"415\" e della \"Interstate 86\".\nStoria.\nIl nome \"Mud Creek\" fu associato al villaggio nel XIX secolo. Il villaggio venne incorporato nel 1883.\nIl villaggio fin\u00ec sotto i riflettori nel 1993 in seguito al brutale omicidio del giovane Derrick Robie, di soli 4 anni, da parte del tredicenne Eric Smith.\nGeografia fisica.\nSavona \u00e8 situata a (42.285283, -77.218814).\nSecondo lo United States Census Bureau, ha un'area totale di 1,0 miglia quadrate (2,6\u00a0km\u00b2).\nSociet\u00e0.\nEvoluzione demografica.\nSecondo il censimento del 2000, c'erano 822 persone.\nEtnie e minoranze straniere.\nSecondo il censimento del 2000, la composizione etnica della citt\u00e0 era formata dal 98,54% di bianchi, lo 0,49% di nativi americani, lo 0,12% di asiatici, lo 0,24% di altre razze, e lo 0,61% di due o pi\u00f9 etnie. Ispanici o latinos di qualunque razza erano lo 0,61% della popolazione."}
{"id": "3713407", "revid": "1305772", "url": "https://it.wikipedia.org/wiki?curid=3713407", "title": "HMS Seahorse", "text": "HMS Seahorse pu\u00f2 riferirsi a varie navi della Royal Navy:"}
{"id": "3713408", "revid": "834", "url": "https://it.wikipedia.org/wiki?curid=3713408", "title": "HMS Shropshire (73)", "text": ""}
{"id": "3713411", "revid": "1305772", "url": "https://it.wikipedia.org/wiki?curid=3713411", "title": "HMS Snowdrop", "text": "HMS Snowdrop pu\u00f2 riferirsi a varie navi della Royal Navy:"}
{"id": "3713412", "revid": "1305772", "url": "https://it.wikipedia.org/wiki?curid=3713412", "title": "HMS Southampton", "text": "HMS Southampton pu\u00f2 riferirsi a varie navi della Royal Navy:"}
{"id": "3713414", "revid": "1305772", "url": "https://it.wikipedia.org/wiki?curid=3713414", "title": "HMS Spartan", "text": "HMS Spartan pu\u00f2 riferirsi a varie navi della Royal Navy:"}
{"id": "3713415", "revid": "1305772", "url": "https://it.wikipedia.org/wiki?curid=3713415", "title": "HMS Suffolk", "text": "HMS Suffolk pu\u00f2 riferirsi a varie navi della Royal Navy:"}
{"id": "3713416", "revid": "1305772", "url": "https://it.wikipedia.org/wiki?curid=3713416", "title": "HMS Superb", "text": "HMS Superb pu\u00f2 riferirsi a varie navi della Royal Navy:"}
{"id": "3713419", "revid": "1543377", "url": "https://it.wikipedia.org/wiki?curid=3713419", "title": "Bureau of Indian Affairs", "text": "L'Agenzia degli affari indiani (\"Bureau of Indian Affairs\" in inglese) \u00e8 un'organizzazione governativa federale degli Stati Uniti d'America controllata dal Dipartimento degli interni. \u00c8 responsabile dell'amministrazione e della gestione di 225.000\u00a0km\u00b2 di territori destinati alle popolazioni di nativi americani e nativi dell'Alaska. Un'importante divisione del Bureau of Indian Affairs \u00e8 l'Agenzia per l'educazione degli indiani, che si occupa di fornire servizi educativi a circa 48.000 nativi.\nIn passato l'Agenzia aveva anche il compito di occuparsi dei servizi sanitari rivolti ai nativi, ma nel 1954 questa funzione \u00e8 stata trasferita al Dipartimento della Salute e dei Servizi Umani."}
{"id": "3713422", "revid": "887364", "url": "https://it.wikipedia.org/wiki?curid=3713422", "title": "Windows Phone 7.5", "text": ""}
{"id": "3713427", "revid": "179980", "url": "https://it.wikipedia.org/wiki?curid=3713427", "title": "Club Primero de Mayo", "text": ""}
{"id": "3713429", "revid": "219110", "url": "https://it.wikipedia.org/wiki?curid=3713429", "title": "Tatra T2", "text": "I tram tipo T2 erano una serie di vetture tranviarie prodotte negli anni cinquanta e sessanta dalla casa cecoslovacca Vagonka Tatra Sm\u00edchov, come tram unificato per le reti della Cecoslovacchia. Si ispiravano alle vetture tipo PCC, progettate negli Stati Uniti d'America prima della seconda guerra mondiale.\nI T2 costituivano l'evoluzione del precedente modello T1.\nStoria.\nI primi due prototipi del modello T2 furono costruiti nel 1955 e messi sulla rete di Praga. Le vetture di serie furono costruite dal 1958 al 1962 in 389 unit\u00e0, e posti in servizio sulle reti di Bratislava, Brno, Ko\u0161ice, Liberec, Most, Olomouc, Ostrava, Plze\u0148 e \u00dast\u00ed nad Labem.\nNegli stessi anni, venne anche costruita una serie di 380 esemplari per le reti dell'Unione Sovietica, denominata \"T2SU\". Tali vetture furono utilizzate sulle reti di Kiev, Kujby\u0161ev, Leningrado, Mosca, Rostov sul Don e Sverdlovsk.\nGli ultimi esemplari fecero servizio a Liberec fino al 2006."}
{"id": "3713430", "revid": "1543377", "url": "https://it.wikipedia.org/wiki?curid=3713430", "title": "Conflitto del Siachen", "text": "Con il termine conflitto del Siachen o guerra del Siachen si indica l'insieme degli scontri su piccola scala intercorsi tra le truppe di India e Pakistan nella zona del ghiacciaio Siachen, in Kashmir, tra l'aprile del 1984 e il novembre del 2003.\nZona dove il confine tra India e Pakistan non era ben definito e quindi contesa tra le due nazioni, il ghiacciaio e le creste montuose vicine furono occupate dalle truppe indiane con un attacco a sorpresa, respingendo poi i contrattacchi delle forze pakistane; l'India si assicur\u00f2 il controllo \"de facto\" di gran parte del ghiacciaio e dei tre pi\u00f9 importanti passi montani delle montagne Saltoro (sul lato occidentale del Siachen), per un totale di circa 3.000\u00a0km\u00b2 di territorio. La nuova linea di frontiera stabilita sul ghiacciaio prese il nome di Actual Ground Position Line (\"Linea dell'effettiva posizione sul terreno\" o AGPL), e divenne la nuova linea di demarcazione tra le due nazioni, sebbene non riconosciuta come un vero e proprio confine internazionale.\nIl ghiacciaio stesso varia da un'altitudine minima di 3.620\u00a0m a un massimo di 5.753\u00a0m, mentre le vicine montagne Saltoro (dove di fatto si svolsero la maggior parte dei combattimenti) variano tra i 5.450 e i 7.720\u00a0m: ci\u00f2 ha spinto a considerare l'area del ghiacciaio di Siachen come \"il pi\u00f9 alto campo di battaglia della storia\", nonch\u00e9 come il teatro dei pi\u00f9 estremi esempi di guerra in montagna, spesso combattuta in condizioni meteo e ambientali difficilissime; entrambe le nazioni continuano a mantenere contingenti militari sui due lati della AGPL, e sporadici scontri e scaramucce sono proseguiti anche dopo la conclusione del conflitto.\nAntefatti.\nFin dall'indipendenza delle due nazioni nel 1947, la regione del Kashmir fu al centro delle dispute territoriali tra India e Pakistan e causa principale dei frequenti conflitti tra di esse. Con l'accordo di Simla del 2 luglio 1972, India e Pakistan convertirono la linea del cessate il fuoco stabilita al termine della guerra del 1971 nella cosiddetta \"linea di controllo\": per salvaguardare le reciproche rivendicazioni territoriali, nel trattato si stabiliva che la linea non costituiva un vero e proprio confine ufficiale tra le due nazioni, anche se veniva fatto divieto di alterarla o modificarla unilateralmente. Tuttavia l'accordo di Simla non riusc\u00ec a definire completamente la divisione tra i territori controllati dalle due nazioni: la \"linea di controllo\" infatti finiva ufficialmente in punto indicato con le coordinate NJ9842, lasciando completamente senza demarcazione l'intera zona del ghiacciaio Siachen (lungo 75\u00a0km in direzione ovest-est e largo 4,8\u00a0km in direzione nord-sud), posto proprio in mezzo tra il punto e il confine con la Cina. La ragione di questa carenza nasceva dal fatto che, al momento del cessate il fuoco del 1949, nessuno scontro aveva avuto luogo in questa zona troppo remota, e i negoziatori non furono cos\u00ec in grado di stabilire una sicura linea di divisione tra i due contendenti: la vaga formula usata nell'accordo stabiliva che la linea proseguiva dopo il punto NJ9842 \"verso nord fino ai ghiacciai\", senza ulteriori specificazioni.\nLa zona del Siachen divenne ben presto teatro della cosiddetta \"Oropolitics\" tra le due nazioni: sia l'India sia il Pakistan si fecero promotori di spedizioni alpinistiche internazionali nella regione, per dimostrare il loro effettivo controllo sul ghiacciaio. Gi\u00e0 nel 1957 il Pakistan acconsent\u00ec a una spedizione britannica guidata da Eric Shipton di accedere al ghiacciaio attraverso il passo di Bilafond La (40\u00a0km a nord del punto NJ9842) per esplorare gli approcci al monte Saltoro Kangri, la cui vetta fu poi scalata da una spedizione mista pakistana e giapponese nel 1962; dal 1965 vi fu un'interruzione degli accessi a causa delle rinnovate ostilit\u00e0 con l'India, ma il ministero del turismo pakistano riapr\u00ec la zona agli scalatori stranieri a partire dal 1974, organizzando ben 16 spedizioni principali soprattutto nella zona del massiccio del Teram Kangri. Il Pakistan port\u00f2 questa massiccia attivit\u00e0 alpinistica come prova del suo controllo \"de facto\" sul ghiacciaio, tanto che diversi istituti cartografici (tra cui lo United States Defense Mapping Agency, oggi National Geospatial-Intelligence Agency) segnalarono l'intera area del Siachen come territorio pakistano, collegando il punto NJ9842 con una linea in direzione nord-est fino alla zona del Passo Karakorum; il governo indiano rispose con forti proteste diplomatiche, sostenendo che il Pakistan non aveva alcun diritto legale di fare sua l'area del ghiacciaio: nel 1978 una spedizione indiana guidata dal colonnello Narinder Kumar (comandante della scuola di guerra in alta montagna dell'esercito indiano) raggiunse la vetta del Teram Kangri II, mentre nel 1981 una seconda spedizione sempre guidata da Kumar scal\u00f2 le vette del Saltoro Kangri e del Sia Kangri, oltre a esplorare l'Indira Col a nord del Siachen (posto sullo spartiacque tra il bacino del Tarim e l'Indo) e il passo di Bilafond La.\nA partire dall'estate del 1983 entrambe le nazioni cominciarono a inviare contingenti armati nella regione del Siachen, in particolare per stabilire posti di controllo sui passi montani che garantivano l'accesso al ghiacciaio. Le condizioni di vita sul ghiacciaio erano fortemente proibitive, con temperature estive mai superiori ai -35\u00b0 che scendevano anche a -60\u00b0 in inverno, vento forte e frequenti bufere di neve, distese di ghiaccio e stretti crepacci che rendevano molto difficoltosi perfino gli spostamenti a piedi, e livelli di altitudine cos\u00ec elevati da creare forti difficolt\u00e0 alle operazioni degli elicotteri (i soli mezzi in grado di rifornire gli avamposti pi\u00f9 isolati), oltre che gravi problemi di salute per le persone non sufficientemente acclimatate; ci\u00f2 nonostante, l'area di Siachen era considerata strategica da entrambi i contendenti: a parte le considerazioni politiche e diplomatiche circa il possesso di un territorio conteso, dal ghiacciaio di Siachen e dalle vicine vette della catena Saltoro era possibile controllare sul territorio indiano la sottostante valle di Nubra e i vicini passi di Khardung La e Karakorum, importanti vie di comunicazione tra il nord dell'India e la Cina occidentale, mentre dal lato pakistano si poteva minacciare la strada del Karakorum tra il paese e la Cina nel suo passaggio attraverso il passo Khunjerab.\nIl conflitto.\nOperazione Meghdoot.\nSia l'India sia il Pakistan rinfacciano alla controparte di essere stata la prima a inviare truppe sul ghiacciaio, e che l'intervento dei propri soldati \u00e8 avvenuto in risposta alle azioni dell'altro; nell'agosto del 1983 una compagnia dello Special Services Group (\"Gruppo Servizi Speciali\" o SSG, l'unit\u00e0 di forze speciali dell'esercito pakistano) prese il controllo del passo di Bilafond La scacciandone, senza combattere, una pattuglia di soldati indiani del reggimento Ladakh Scouts (in pattugliamento di routine sul ghiacciaio), salvo poi ritirarsene spontaneamente a settembre. L'intelligence indiana cominci\u00f2 a riportare notizie circa movimenti di truppe nella zona e l'ammassamento di equipaggiamento da alta montagna da parte dei pakistani, e questo, unitamente all'annuncio di una nuova spedizione alpinistica nella zona (con obiettivo la vetta del Rimo I) autorizzata dal Pakistan, spinse l'alto comando indiano a progettare la cattura dei passi d'accesso al ghiacciaio con un rapido attacco a sorpresa in aprile, prima della riapertura della stagione alpinistica della regione; piani analoghi erano in fase di discussione anche tra i pakistani, sebbene il governo di Islamabad abbia sempre smentito l'intenzione di volersi muovere per primo.\nI primi ad agire furono gli indiani: il 13 aprile 1984 le truppe del generale P. N. Hoon (comandante del Comando Nord indiano di base a Udhampur) lanciarono l'operazione \"Meghdoot\" (dal nome di una poesia del poeta sanscrito K\u0101lid\u0101sa), e 300 soldati del Kumaon Regiment e dei Ladakh Scouts furono elitrasportati sul Siachen dai Mil Mi-17 e HAL Chetak della Bh\u0101rat\u012bya V\u0101yu Sen\u0101, prendendo rapidamente possesso dei passi di Sia La, Gyong La e Bilafond La, assicurandosi cos\u00ec l'accesso all'intero ghiacciaio. I pakistani furono colti completamente di sorpresa: il 17 aprile due elicotteri della Pakistani Fida'iyye, in volo di ricognizione sul ghiacciaio, finirono inaspettatamente sotto il tiro delle posizioni indiane sul Sia La, il primo scontro a fuoco del conflitto; il comando delle operazioni fu assunto dal generale Zahid Ali Akbar Khan (comandante del X Corpo d'armata di base a Rawalpindi), e il 24 aprile truppe pakistane si avvicinarono al passo di Bilafond La e ingaggiarono uno scontro a fuoco con gli indiani, ma, appurato che questi occupavano posizioni migliori, si ritirarono il giorno dopo.\nLo stallo.\nEntrambe le nazioni provvidero subito a inviare contingenti militari e armi pesanti nella regione: mentre i reparti si muovevano rapidamente per prendere possesso di tutti i picchi e i passi della zona nel tentativo di anticipare i rivali, bombardamenti d'artiglieria e razzi e incursioni degli elicotteri anticarro divennero questioni all'ordine del giorno. Gli scontri si frazionarono ben presto in una serie di attacchi e contrattacchi di piccole squadre per assicurarsi un picco dominante; i combattimenti erano per lo pi\u00f9 indiretti, con una parte che cercava di rilevare le posizioni dell'altra per poi dirigervi contro il fuoco dell'artiglieria: assalti di fanteria su larga scala erano rari, anche perch\u00e9 l'altitudine rendeva impossibile agli uomini correre per lunghi tratti. Entrambe le nazioni dovettero far fronte alle ostili condizioni ambientali del Siachen: fu necessario introdurre nuovi equipaggiamenti per assicurare la sopravvivenza in quota delle truppe (soprattutto durante la rigida stagione invernale), nonch\u00e9 garantire lunghi periodi di acclimatamento alle condizioni in altitudine agli uomini prima di inviarli sul ghiacciaio; in questo gli indiani erano inizialmente pi\u00f9 preparati, potendo contare su truppe meglio addestrate al combattimento in quota e su equipaggiamenti gi\u00e0 testati in una recente spedizione in Antartide, ma in compenso i pakistani godevano di migliori vie d'accesso terrestri al ghiacciaio, mentre la loro controparte doveva fare pi\u00f9 affidamento sui rifornimenti portati dagli elicotteri o lanciati dagli aerei.\nInizialmente il conflitto si svilupp\u00f2 lentamente ma in maniera crescente, a mano a mano che nuove truppe e armamenti raggiungevano la zona: nel giugno del 1984 i pakistani lanciarono un nuovo attacco contro il passo di Bilafond La, mentre nel febbraio del 1985 tentarono di assalire i picchi dominanti il passo di Sia La, ma in entrambi i casi furono respinti dagli indiani, meglio posizionati. Alcuni tra i combattimenti pi\u00f9 pesanti si svilupparono nel 1987, quando il generale pakistano Pervez Musharraf (futuro primo ministro) pianific\u00f2 un'offensiva su ampia scala per respingere gli indiani dalle posizioni occupate: tra l'aprile e il giugno di quell'anno una serie di scontri prese vita attorno al \"Qauid Post\", un picco posto a 6.500 metri d'altitudine da cui i tiratori scelti dell'SSG pakistano tenevano sotto tiro le posizioni indiane. Un primo attacco contro il picco fu tentato il 29 maggio da una pattuglia del Jammu and Kashmir Light Infantry indiano, ma l'azione fu respinta con perdite dal fuoco delle mitragliatrici pakistane; un secondo assalto, con forze maggiori, fu tentato il 23 giugno seguente: dopo due attacchi respinti dal fuoco pakistano, il 26 giugno il Naib Subedar Bana Singh riusc\u00ec a scalare il picco con una piccola squadra e ad assaltare le postazioni pakistane, espugnandole dopo un duro combattimento corpo a corpo. Per la sua azione Bana Sing fu decorato con la Param Vir Chakra, la pi\u00f9 alta onorificenza militare indiana e l'unica assegnata durante il conflitto.\nIl 22 settembre di quello stesso anno un contingente dell'SSG fu inviato ad attaccare le posizioni nemiche sul Bilafond La: gli indiani intercettarono i radiomessaggi pakistani e individuarono il punto dove un team di alpinisti aveva steso le funi per agevolare la scalata della forza d'attacco; nella seguente imboscata diciannove tra ufficiali e soldati dell'SSG furono uccisi in combattimento. Il capitano Muhammad Iqbal Shaheed, leader della squadra dell'SSG, fu decorato alla memoria con la Hilal-i-Jur'at, la seconda pi\u00f9 alta decorazione militare pakistana.\nIl conflitto si trasform\u00f2 in una lunga guerra di posizione tra i due contendenti, e la linea del fronte sub\u00ec pochi cambiamenti; nell'aprile del 1989 una serie di piccoli attacchi pakistani port\u00f2 alla cattura di alcune alture nella zona del ghiacciaio Chumik (un ghiacciaio laterale del Siachen), ma in definitiva l'azione non indebol\u00ec pi\u00f9 di tanto il controllo indiano della catena dei Saltoro. Nuove incursioni pakistane contro le posizioni indiane si ebbero nel 1990, nel 1995, nel 1996 e nei primi mesi del 1999, giusto poco prima dell'inizio del summit di Lahore tra i capi di governo dei due contendenti sulla situazione nel Kashmir; a dispetto della buona conclusione del summit, la tensione tra le due nazioni sembr\u00f2 arrivare al punto di rottura nel maggio-luglio del 1999, quando truppe pakistane e guerriglieri kashmiri mussulmani sconfinarono oltre la Linea di controllo nella zona di Kargil, dando luogo a violenti scontri con gli indiani: secondo alcuni autori l'azione era stata ricalcata sul modello dell'operazione \"Meghdoot\", allo scopo di catturare terreno da scambiare poi con le conquiste indiane nella zona di Siachen. Lo stato di tensione si attenu\u00f2 sul finire di luglio, quando l'esercito indiano riprese le posizioni perdute e le truppe pakistane ripiegarono sulle zone di partenza.\nConseguenze.\nDopo lunghe negoziazioni, il 23 novembre 2003 i pakistani proposero un cessate il fuoco che mantenesse inalterata l'attuale posizione occupata dai due schieramenti sul terreno, proposta subito accettata dagli indiani; la linea del fronte prese il nome di \"Actual Ground Position Line\" e divenne \"de facto\" la nuova linea di demarcazione tra le due nazioni, prolungamento verso nord della Linea di controllo: il tracciato seguiva il percorso (da nord a sud) confine cinese - Indira Col - passo di Sia La - Saltoro Kangri I - passo di Bilafond La - K12 - passo di Gyong La - punto NJ9842, lasciando all'incirca 3.000\u00a0km\u00b2 di territorio sotto controllo indiano. Sebbene combattuto a bassa intensit\u00e0, il conflitto era stato costoso per entrambe le parti: sia l'India sis il Pakistan hanno rifiutato di emettere cifre ufficiali, ma le stime contano tra i 2.500 e i 5.000 caduti complessivi tra le due parti, di cui almeno il 90% causato da frane e valanghe, dalle condizioni ambientali o da malattie dovute all'altitudine; da un punto di vista monetario, complessivamente le due nazioni spesero tra i 182 e i 438 milioni di dollari all'anno per portare avanti i combattimenti sul ghiacciaio.\nA partire dal 2004, anche in considerazione del nuovo clima di distensione tra le due nazioni, i contingenti militari dislocati nella regione del Siachen furono progressivamente ridotti, anche se almeno un battaglione per parte (1.200 uomini) staziona ancora nei 120-150 avamposti dislocati tutto intorno alla AGPL; sebbene scaramucce e occasionali scambi di colpi siano continuati anche dopo, non si sono registrate gravi violazioni del cessate il fuoco. Tentativi di sistemare politicamente la situazione della regione tuttavia non ebbero esito: contatti diplomatici per portare a una definizione ufficiale della linea di demarcazione tra i territori controllati dalle due nazioni, come pure per la trasformazione del ghiacciaio Siachen in una zona demilitarizzata, non portarono a niente a causa dell'ostilit\u00e0 e della mancanza di fiducia dei rispettivi ambienti militari. Il 12 giugno 2005 Manmohan Singh divenne il primo capo di governo indiano a visitare la regione del Siachen, imitando un'analoga visita fatta qualche anno prima dalla sua omologa pakistana Benazir Bhutto; nel 2007 il presidente dell'India Abdul Kalam divenne il primo capo di stato a visitare il ghiacciaio. Dal settembre del 2007 l'India riapr\u00ec la regione alle spedizioni alpinistiche civili (sebbene sotto accompagnamento militare), imitata dal Pakistan poco dopo."}
{"id": "3713435", "revid": "110157", "url": "https://it.wikipedia.org/wiki?curid=3713435", "title": "Kosice", "text": "Kosice (in tedesco \"Gro\u00dfkositz\") \u00e8 un comune della Repubblica Ceca facente parte del distretto di Hradec Kr\u00e1lov\u00e9, nella regione omonima."}
{"id": "3713437", "revid": "520814", "url": "https://it.wikipedia.org/wiki?curid=3713437", "title": "CD Xerez", "text": ""}
{"id": "3713438", "revid": "834", "url": "https://it.wikipedia.org/wiki?curid=3713438", "title": "L'eredit\u00e0 di Shuyler", "text": ""}
{"id": "3713440", "revid": "125236958", "url": "https://it.wikipedia.org/wiki?curid=3713440", "title": "Karel Loprais", "text": "Biografia.\nPilota ufficiale del team Tatra, per i suoi numerosi successi alla Dakar si guadagn\u00f2 il soprannome di \"Monsieur Dakar\".\nKarel Loprais \u00e8 morto il 30 dicembre 2021 per complicazioni da Covid-19. "}
{"id": "3713442", "revid": "1305772", "url": "https://it.wikipedia.org/wiki?curid=3713442", "title": "Di notte", "text": ""}
{"id": "3713444", "revid": "339392", "url": "https://it.wikipedia.org/wiki?curid=3713444", "title": "Vladimir Gennadievi\u010d \u010cagin", "text": ""}
{"id": "3713447", "revid": "339392", "url": "https://it.wikipedia.org/wiki?curid=3713447", "title": "Vladimir Gennadiyevich Chagin", "text": ""}
{"id": "3713449", "revid": "767487", "url": "https://it.wikipedia.org/wiki?curid=3713449", "title": "Chaker Zouaghi", "text": "Carriera.\nClub.\nNel 2010 ha firmato un contratto con scadenza nel 2013 con lo Zurigo.\nNazionale.\nDal 2008 milita nella Nazionale di calcio della Tunisia."}
{"id": "3713450", "revid": "287204", "url": "https://it.wikipedia.org/wiki?curid=3713450", "title": "Copa Simon Bolivar", "text": ""}
{"id": "3713451", "revid": "44256703", "url": "https://it.wikipedia.org/wiki?curid=3713451", "title": "Kaschau", "text": ""}
{"id": "3713455", "revid": "39224", "url": "https://it.wikipedia.org/wiki?curid=3713455", "title": "Union Central", "text": ""}
{"id": "3713456", "revid": "372624", "url": "https://it.wikipedia.org/wiki?curid=3713456", "title": "Val d'Ambra", "text": ""}
{"id": "3713463", "revid": "767487", "url": "https://it.wikipedia.org/wiki?curid=3713463", "title": "Orcobol F\u00fatbol Club", "text": "L'Orcobol F\u00fatbol Club \u00e8 una societ\u00e0 calcistica boliviana di Cochabamba.\nStoria.\nIn seguito alla sua fondazione prese parte al campionato del Dipartimento di Cochabamba. Esord\u00ec in LFPB nel 1991; in vista del campionato di massima serie la squadra si era rinforzata con alcuni ex membri della Nazionale di calcio boliviana, come Roly Paniagua, Arturo Garc\u00eda o Silvio Rojas. Nell'Apertura ottenne la qualificazione alla seconda fase, grazie al quinto posto su 14 formazioni. Nel secondo turno termin\u00f2 ultimo nel suo girone, avendo perso tutti e 6 gli incontri; nel Clausura 1991 ripet\u00e9 la prestazione dell'Apertura, giacch\u00e9, una volta qualificatosi alla seconda fase, usc\u00ec con 0 punti dal quadrangolare. Nel 1992 si posizion\u00f2 13\u00ba nel primo torneo con 21 punti; rimase escluso dal secondo torneo e quella rimase l'ultima stagione del club in prima divisione."}
{"id": "3713467", "revid": "767487", "url": "https://it.wikipedia.org/wiki?curid=3713467", "title": "Stjepan Kukuruzovi\u0107", "text": "Carriera.\nClub.\nNel 2010 ha firmato un contratto con scadenza nel 2014 con lo Zurigo."}
{"id": "3713471", "revid": "44257056", "url": "https://it.wikipedia.org/wiki?curid=3713471", "title": "Gro\u00dfkositz", "text": ""}
{"id": "3713472", "revid": "400518", "url": "https://it.wikipedia.org/wiki?curid=3713472", "title": "Jackie Marone Knight", "text": ""}
{"id": "3713479", "revid": "1100311", "url": "https://it.wikipedia.org/wiki?curid=3713479", "title": "Maurice Brunner", "text": "Carriera.\nClub.\nNel 2010 ha firmato un contratto con scadenza nel 2014 con lo Zurigo."}
{"id": "3713483", "revid": "438678", "url": "https://it.wikipedia.org/wiki?curid=3713483", "title": "Club Atl\u00e9tico Pompeya", "text": "Il Club Atl\u00e9tico Pompeya \u00e8 una societ\u00e0 calcistica boliviana di Trinidad, fondata nel 1993.\nStoria.\nIn seguito alla sua fondazione prese parte al campionato del Dipartimento di Beni. Nel 1999 vinse la Copa Sim\u00f3n Bol\u00edvar e si guadagn\u00f2 pertanto la promozione in massima serie; il club era arrivato in finale anche nell'edizione 1998, ma perse contro l'Uni\u00f3n Central. Esord\u00ec in LFPB nel 2000; nell'Apertura chiuse al terzultimo posto, mentre nel Clausura fin\u00ec in fondo alla classifica. Pertanto, dopo una stagione in massima serie l'Atl\u00e9tico Pompeya torn\u00f2 in seconda divisione."}
{"id": "3713484", "revid": "179980", "url": "https://it.wikipedia.org/wiki?curid=3713484", "title": "Atl\u00e9tico Pompeya", "text": ""}
{"id": "3713485", "revid": "599013", "url": "https://it.wikipedia.org/wiki?curid=3713485", "title": "Nov\u00e9 M\u011bsto (disambigua)", "text": ""}
{"id": "3713487", "revid": "287204", "url": "https://it.wikipedia.org/wiki?curid=3713487", "title": "European F3 Open 2011", "text": "La stagione 2011 dell'European F3 Open \u00e8 stata l'undicesima del campionato European F3 Open, precedentemente conosciuto come campionato spagnolo di F3. Inizi\u00f2 il 17 aprile, termin\u00f2 il 30 ottobre, dopo 16 gare. La serie venne vinta dal pilota svizzero Alex Fontana.\nLa pre-stagione.\nCalendario.\nUn calendario provvisorio da 16 gare fu presentato il 12 dicembre 2010. Il 19 gennaio 2011 venne annunciata la sostituzione delle gare al N\u00fcrburgring con un turno di gare a Portim\u00e3o.\nRisultati e classifiche.\nClassifica piloti.\nI punti sono assegnati secondo lo schema seguente:\nCopa F306/300.\nI punti sono assegnati secondo lo schema seguente:\nClassifica scuderie.\nI punti sono assegnati secondo lo schema seguente; prendono punti solo le prime due vetture classificate per ogni team:"}
{"id": "3713491", "revid": "125615396", "url": "https://it.wikipedia.org/wiki?curid=3713491", "title": "Asioamericani", "text": "Per asioamericani (in inglese: \"Asian American\") si intendono gli statunitensi di origine asiatica.\nLa definizione di asioamericani cominci\u00f2 a essere usata informalmente negli anni sessanta dagli attivisti politici in alternativa al termine \"orientale\", a cui si attribuiva una connotazione colonialista. L'uso formale del termine fu introdotto nell'ambiente accademico all'inizio degli anni settanta dallo storico Jurij Ichioka. La definizione di asioamericani \u00e8 usata nella maggior parte dei contesti ufficiali, come le ricerche accademiche e governative. Nell'uso comune il termine \u00e8 spesso accorciato in \"asiatici\".\nLo United States Census Bureau comprende in questa categoria gli americani originari dell'Asia orientale, del sud-est asiatico e del subcontinente indiano. Gli asioamericani sono originari principalmente da Cina, Corea, Filippine, Giappone, India e Vietnam. Nel censimento del 2010 la categoria degli asioamericani comprendeva circa 14.700.000 persone, pari al 4,8% della popolazione degli Stati Uniti."}
{"id": "3713493", "revid": "44257433", "url": "https://it.wikipedia.org/wiki?curid=3713493", "title": "Nov\u00e9 M\u011bsto nad Cidlinou", "text": ""}
{"id": "3713499", "revid": "344646", "url": "https://it.wikipedia.org/wiki?curid=3713499", "title": "Asio-americani", "text": ""}
{"id": "3713501", "revid": "1543377", "url": "https://it.wikipedia.org/wiki?curid=3713501", "title": "Stephen Greenblatt", "text": "Greenblatt \u00e8 considerato uno dei fondatori del New Historicism (Nuovo storicismo), ossia la corrente critica che basa la storia sui testi letterari in prevalenza rispetto ai documenti d'archivio, da lui inaugurata all'inizio degli anni Ottanta, anche se egli preferiva chiamarla \"Cultural Poetics\". L'impostazione di fondo privilegia la potenzialit\u00e0 di significato autonomamente sviluppata dalla scrittura.\nGreenblatt ha scritto e curato numerosi libri e articoli relativi al nuovo storicismo, lo studio della cultura, gli studi sul Rinascimento e gli studi di Shakespeare. Il suo lavoro pi\u00f9 famoso \u00e8 \"Will in the World\", una biografia di Shakespeare.\nGreenblatt \u00e8 anche cofondatore del giornale letterario-culturale \"Representations\", che spesso pubblica articoli di 'nuovi storicisti'.\nBiografia.\nGreenblatt \u00e8 nato a Boston e cresciuto a Cambridge, Massachusetts. Dopo il diploma alla \"Newton High School\", ha proseguito gli studi universitari presso la Yale University (Bachelor of Arts nel 1964, Master of Philosophy nel 1968, Ph.D. nel 1969) e il Pembroke College di Cambridge (Bachelor of Arts nel 1966, Master of Arts 1968). Da allora Greenblatt ha insegnato all'University of California, Berkeley e alla Harvard University. \u00c8 stato \"Class of 1932 Professor\" a Berkeley (divenne professore ordinario nel 1980) dove ha insegnato per 28 anni prima di ottenere una cattedra alla Harvard University, dove nel 1997 divenne \"Harry Levin Professor of Literature\"; \u00e8 stato anche nominato \"John Cogan University Professor of the Humanities\" nel 2000. Greenblatt \u00e8 un \"permanent fellow\" del Wissenschaftskolleg a Berlino. In qualit\u00e0 di \"visiting professor\" e conferenziere, Greenblatt ha insegnato presso istituzioni come l\"'Ecole des Hautes Etudes\" di Parigi, l'Universit\u00e0 di Firenze, la \"Kyoto University\", l'Universit\u00e0 di Oxford e l'Universit\u00e0 di Pechino. \u00c8 stato presidente della \"Modern Language Association\"."}
{"id": "3713506", "revid": "506294", "url": "https://it.wikipedia.org/wiki?curid=3713506", "title": "Praca\u1e47\u1e0dndaca\u1e47\u1e0dik\u0101", "text": ""}
{"id": "3713507", "revid": "506294", "url": "https://it.wikipedia.org/wiki?curid=3713507", "title": "Madanatura", "text": ""}
{"id": "3713515", "revid": "287204", "url": "https://it.wikipedia.org/wiki?curid=3713515", "title": "Massimo Marchesotti", "text": "Biografia.\nInizia gli studi musicali da giovane e si diploma al conservatorio \"G. Verdi\" di Milano. Diventa pittore di professione, coltivando interesse per la musica. Nell'ambito dell'etnomusicologia raccoglie sul campo diversi documenti sonori e recupera canti popolari regionali di interesse storico, contribuendo a mantenere in vita documenti musicali e poetici di rilievo.\nMusica.\nEntra a fare parte del Coro A.N.A. di Milano nel 1955, divenendone il direttore artistico nel 1973. Viene invitato in giuria nei pi\u00f9 importanti concorsi di musica corale sia in Italia che all'estero e parallelamente si dedica alla trascrizione di testi musicali popolari e alla composizione di brani inediti, in collaborazione con musicisti come Bruno Bettinelli, Luciano Chailly, Bruno Zanolini, Piero Soffici e Giovanni Veneri. Recupera canzoni popolari regionali di interesse storico e pressoch\u00e9 sconosciute. Pubblica diversi testi sul rapporto tra musica e coralit\u00e0, collaborando alla realizzazione di film, opere teatrali, documenti sonori e volumi dedicati agli alpini e alla montagna. Viene eletto Presidente dell'U.S.C.I. - Unione Societ\u00e0 Corali Italiane - Delegazione Provinciale di Milano nel 1981.\nIl 3 maggio 2019 in occasione della 92\u00aa Adunata Nazionale degli Alpini, dirige il Coro A.N.A. di Milano al Teatro alla Scala di Milano, in un concerto intitolato \"Canti degli Alpini e ballate popolari,\" con la regia di Marco Merlini e la partecipazione di Pamela Villoresi.\nPittura.\nDagli anni sessanta partecipa a mostre collettive e personali che gli concedono significative affermazioni nazionali ed internazionali. Viene premiato nel 1971 con la Medaglia d'Oro dal Presidente della Camera dei Deputati al Concorso Internazionale d'Arte Contemporanea MTI71 (il quadro si trova a Montecitorio). Subentrer\u00e0 in lui un atteggiamento di approfondimento e di indagine sulla condizione dell'uomo nel contesto della societ\u00e0, tema questo che non abbandoner\u00e0 pi\u00f9.\nNel 1986 il CONI gli affida l'incarico di organizzare \"45 Pittori illustrano lo sport\" tenutosi al Foro Italico a Roma, in quell'occasione lavora con Ennio Calabria, Franco Angeli, Titina Maselli. Espone a Berlino con il Gruppo Bergfelde affinando con questo gruppo le tecniche dell'incisione.\nL'incontro con lo scrittore Luigi Santucci che gli permetter\u00e0 di illustrare un suo racconto. Nel 1991 entra nel sodalizio del \"Raccolto\" fondato da Daniele Oppi, Giorgio Seveso, Mario Spinella ed altri artisti e intellettuali italiani.\nHa tenuto mostre personali a Milano, Verona, Vicenza, Siena, Padova, Bologna, Barcellona, Lisbona, Berlino, Trento, Merano, New York, Roma, Vienna, Venezia, Catania, Sydney ed in diverse altre citt\u00e0 in Francia e in Danimarca.\nAttratto dalla luce dei paesi del Nord, per oltre vent'anni conduce un'approfondita indagine sul paesaggio e sulla figura che lo portano a realizzare oli, disegni ed acquerelli. In questo contesto alcune gallerie danesi si interessano alla sua pittura ed espongono i suoi lavori."}
{"id": "3713516", "revid": "506294", "url": "https://it.wikipedia.org/wiki?curid=3713516", "title": "Madan\u0101tur\u0101", "text": ""}
{"id": "3713518", "revid": "2051852", "url": "https://it.wikipedia.org/wiki?curid=3713518", "title": "Elizabeth Pelton", "text": "Carriera.\nAi trials americani per le qualificazioni ai campionati del mondo di nuoto 2009 si piazza seconda nei 100 e 200 dorso, e nei 200 misti. Ai campionati mondiali la Pelton si piazza sesta nei 200 dorso col tempo di 2:08:04, nei 100 dorso non riesce a raggiungere la finale mentre per la sovrapposizione delle gare dovr\u00e0 rinunciare ai 200 misti. \nIn staffetta 4x100 sl vinse l'oro nonostante partecip\u00f2 solamente alle eliminatorie, venendo sostituita in finale.\nAllo stesso modo vinse anche l'oro nella 4x100 mista ai mondiali 2011 di Shanghai, dove contribu\u00ec, con la sua prima frazione a dorso, al raggiungimento del miglior tempo in batteria della staffetta americana, prima di lasciare spazio in finale alla fuoriclasse ed ex primatista del mondo dei 100 dorso Natalie Coughlin.\nAi Giochi panamericani del 2011 di Guadalajara conquista 3 medaglie d'oro e una medaglia d'argento, diventando una delle protagoniste della manifestazione."}
{"id": "3713521", "revid": "599013", "url": "https://it.wikipedia.org/wiki?curid=3713521", "title": "Mathieu B\u00e9da", "text": "Carriera.\nClub.\nNel 2011 ha firmato un contratto con scadenza nel 2013 con lo Zurigo."}
{"id": "3713522", "revid": "112841102", "url": "https://it.wikipedia.org/wiki?curid=3713522", "title": "Mu\u1e25tasib", "text": "Il mu\u1e25tasib () era un supervisore dei bazar e dei commerci nei paesi islamici medievali. Il suo lavoro consisteva nell'assicurare che gli affari nella pubblica piazza fossero condotti nel rispetto delle leggi, della Shari'a. \nNel regno del sultano mamelucco Barq\u016bq, ad esempio, i compiti del \"mu\u1e25tasib\" del Cairo includevano la regolazione dei pesi, della moneta, dei prezzi, della morale pubblica, e la pulizia della pubblica piazza, cos\u00ec come la sorveglianza di scuole, istruzione, insegnanti, e il controllo dei bagni pubblici, della sicurezza pubblica, e della circolazione dei veicoli.\nIn al-Andalus il \"mu\u1e25tasib\" veniva chiamato spesso \"\u1e62\u0101\u1e25ib al-s\u016bq\" (Signore del mercato) e da questa espressione araba deriv\u00f2 quella del volgare castigliano \"Zabazoque\"."}
{"id": "3713528", "revid": "184755", "url": "https://it.wikipedia.org/wiki?curid=3713528", "title": "Juliet Taylor", "text": "Biografia.\nJuliet Taylor ha iniziato la carriera da direttrice del casting con il cult movie \"L'esorcista\" del 1973. Nel 1975 inizia una lunga collaborazione insieme a Woody Allen, partendo dalla pellicola \"Amore e guerra.\" Nel 1976, \u00e8 anche la direttrice per \"Taxi driver\" di Scorsese e nel 1977 del film \"Io e Annie\" di Allen. Inoltre, sempre negli anni settanta, \u00e8 stata la responsabile del casting per \"Incontri ravvicinati del terzo tipo\" di Spielberg e nel 1979 per \"Manhattan.\" Dopo esser stata la responsabile del casting per \"La rosa purpurea del Cairo\", \"Radio Days\" e \"Hannah e le sue sorelle,\" nel 1986, \u00e8 la direttrice per il lungometraggio \"Mission,\" e, nel 1990 per \"Il t\u00e8 nel deserto.\" Oltre ad aver diretto tutto il casting per altri 25 film di Woody Allen, \u00e8 stata anche direttrice responsabile per \"Vi presento Joe Black\" e \"La donna perfetta.\" \u00c8 stata due volte nominata per gli Emmy Awards."}
{"id": "3713531", "revid": "46931", "url": "https://it.wikipedia.org/wiki?curid=3713531", "title": "Marina messicana", "text": ""}
{"id": "3713532", "revid": "84184", "url": "https://it.wikipedia.org/wiki?curid=3713532", "title": "Tiro ai XVI Giochi panamericani", "text": "Il tiro ai XVI Giochi panamericani si \u00e8 svolto fra il Club Cineg\u00e9tico Jalisciense e il Pol\u00edgono Panamericano de Tiro di Zapopan e Guadalajara rispettivamente, in Messico, dal 15 al 22 ottobre 2011. Gli Stati Uniti si sono affermati come grandi dominatori dell'evento, vincendo 10 delle 15 categorie in programma."}
{"id": "3713536", "revid": "124156827", "url": "https://it.wikipedia.org/wiki?curid=3713536", "title": "Judy Kuhn", "text": "Biografia.\nNel 1987 ottiene il suo ruolo pi\u00f9 famoso, quello di Cosette nella produzione originale di Broadway del musical \"Les Mis\u00e9rables\", per il quale ha ricevuto la sua prima nomination al Tony Award. Judy ha ripreso il ruolo di Cosette anche nel concerto per il alla Royal Albert Hall nel 1995. \nNel 1988 Judy torna a Broadway nella prima produzione statunitense del musical di Benny Andersson e Bj\u00f6rn Ulvaeus \"Chess\", dove interpreta Florence Vassy, per il quale riceve la sua seconda nomination al Tony Award e una nomination al Drama Desk Award alla miglior attrice protagonista in un musical. Nel 1994 ricopre il ruolo di Betty Shaffer nella produzione americana del musical di Andrew Lloyd Webber \"Sunset Boulevard\", al fianco di Glenn Close e George Hearn.\nIl 23 ottobre 2007, Judy \u00e8 ritornata nella produzione di Broadway de \"Les Mis\u00e9rables\" dopo oltre vent'anni. In questa occasione, Judy fu chiamata per sostituire Lea Salonga nel ruolo di Fantine, la madre di Cosette; la Kuhn rimase nella produzione finch\u00e9 questa non ha chiuso a Broadway, il 6 gennaio 2008. Nel 2013 recita nell'Off Broadway in un revival del musical di Stephen Sondheim \"Passion\", con la regia di John Doyle. Nel 2014 recita nella prima produzione del musical Fun Home, con Michael Cerveris, Beth Malone e Sydney Lucas; il musical debutt\u00f2 a Broadway nello stesso anno e per la sua interpretazione Kuhn fu candidata al Tony Award alla miglior attrice non protagonista in un musical. Nell'autunno 2015 torna a Broadway con \"Il violinista sul tetto\", in cui recita con Danny Burstein. Nel 2018 torna a recitare a Londra dopo oltre vent'anni in un revival de \"Il violinista sul tetto,\" questa diretto da Trevor Nunn alla Menier Chocolate Factory, con Andy Nyman nel ruolo del protagonista; per la sua interpretazione nel ruolo di Golde viene candidata al Laurence Olivier Award alla migliore attrice in un musical. Nel 2020 recita nell'Off Broadway nel musical di Sondheim \"Assassins\".\n\u00c8 anche insegnante di canto alla Michael Howard Studios di New York.\n\u00c8 sposata con lo sceneggiatore David Schwab ed ha una figlia, Anna."}
{"id": "3713540", "revid": "767487", "url": "https://it.wikipedia.org/wiki?curid=3713540", "title": "Club Deportivo 31 de Octubre", "text": "Il Club Deportivo 31 de Octubre \u00e8 una societ\u00e0 calcistica boliviana di La Paz, fondata il 21 novembre 1954.\nStoria.\nIn seguito alla sua fondazione prese parte al campionato del Dipartimento di La Paz. Esord\u00ec nel 1960 nella massima serie regionale, che vinse per la prima volta nel 1975. Partecip\u00f2 poi alla Copa Sim\u00f3n Bol\u00edvar, guadagnandosi varie volte la qualificazione alle fasi finali. Esord\u00ec in LFPB nel 1979; entr\u00f2 direttamente nella terza fase insieme al Ferroviario di La Paz, venendo incluso nel gruppo B insieme a The Strongest e Oriente Petrolero. Non torn\u00f2 pi\u00f9 nel massimo livello nazionale una volta conclusa l'edizione 1979, proseguendo per\u00f2 la propria partecipazione nel torneo del dipartimento."}
{"id": "3713544", "revid": "179980", "url": "https://it.wikipedia.org/wiki?curid=3713544", "title": "Club 31 de Octubre", "text": ""}
{"id": "3713552", "revid": "46931", "url": "https://it.wikipedia.org/wiki?curid=3713552", "title": "Keep 'Em Flying", "text": ""}
{"id": "3713554", "revid": "46931", "url": "https://it.wikipedia.org/wiki?curid=3713554", "title": "I Cover the Waterfront", "text": ""}
{"id": "3713555", "revid": "547034", "url": "https://it.wikipedia.org/wiki?curid=3713555", "title": "Malfatano (pirocorvetta)", "text": "La Malfatano \u00e8 stata una pirocorvetta a ruote della Regia Marina, gi\u00e0 della Marina del Regno di Sardegna.\nCaratteristiche.\nUnit\u00e0 simile alle navi della stessa tipologia costruite in tale epoca, la \"Malfatano\" era una pirocorvetta a ruote con scafo in legno e carena rivestita di rame.\nLa nave era propulsa da una macchina alternativa a bilanciere a due cilindri prodotta dalla ditta inglese Maudslay &amp; Field, alimentata da una o due caldaie, che sviluppava la potenza di 160 HP (118\u00a0kW) nominali, azionando due ruote a pale laterali e consentendo la velocit\u00e0 di 10 nodi. L'unit\u00e0 era inoltre provvista di due alberi, trinchetto a vele quadre e maestra a vele auriche (armamento velico a brigantino goletta).\nL'armamento, come d'uso per le pirocorvette a ruote, era piuttosto modesto, componendosi originariamente di quattro cannoni in ferro a canna liscia da 165\u00a0mm ad avancarica, poi sostituiti, dopo il 1861, con quattro cannoni in ferro da 165\u00a0mm, tre a canna liscia ed uno a canna rigata.\nStoria.\nImpostata nel 1843 nei cantieri genovesi della Foce per la Marina del Regno di Sardegna, la \"Malfatano\" venne varata nel giugno 1844 ed entr\u00f2 in servizio nel gennaio 1845, classificata corvetta a ruote di II rango.\nDal gennaio 1845 all'inizio del 1848 la pirocorvetta venne utilizzata per il collegamento postale tra Genova e la Sardegna. Tra il 21 ed il 23 ottobre 1845 la \"Malfatano\", al comando del capitano di vascello in seconda Malaussena, trasport\u00f2 da Genova a Palermo il corriere straordinario dello Zar di Russia, Jatukin, con dispacci per il delegato russo nelle Due Sicilie, carrozze ed effetti personali, ritardando poi il ritorno a Genova a causa del mare mosso e dei venti avversi. L'unit\u00e0 lasci\u00f2 infine il porto siciliano il 25 ottobre, trasportando un altro corriere russo.\nAgli ordini del comandante Ceva di Noceto, la nave partecip\u00f2 poi alla prima guerra d\u2019indipendenza: nel maggio del 1848 salp\u00f2 da Genova insieme alla pirocorvetta a ruote \"Tripoli\" ed alle corvette a vela \"Aquila\" ed \"Aurora\" ed il 17 maggio giunse ad Ancona, insieme ad \"Aquila\" e \"Tripoli\". Dopo l'arrivo ad Ancona la pirocorvetta, dovendosi rifornire di carbone, non venne immediatamente fatta proseguire alla volta di Venezia, e la scarsezza di navi a vapore fu causa del fallimento dell'inseguimento tentato, al largo di Sacca di Piave, il 22 maggio 1848, da parte della squadra sardo-napoletana nei confronti di alcune unit\u00e0 austro-ungariche, in quanto le navi italiane, pi\u00f9 numerose e potenti, persero tempo per far rimorchiare le unit\u00e0 a vela sarde dalle pirofregate borboniche. Una volta raggiunta la squadra navale gi\u00e0 presente nelle acque dell'Alto Adriatico, la \"Malfatano\" partecip\u00f2 alle operazioni di blocco al porto di Trieste, a favore di Venezia insorta, ed incroci\u00f2 tra le foci del Piave e del Tagliamento alla ricerca di navi austro-ungariche.\nLa pirocorvetta partecip\u00f2 anche, il 2 giugno 1848, ad un infruttuoso cannoneggiamento delle batterie costiere di Caorle, in mano alle truppe austroungariche, restando in seguito temporaneamente immobilizzata a causa di avarie alle macchine. Dal 7 giugno al 14 agosto le navi sardo-piemontesi e ad alcune unit\u00e0 venete, stazionarono al largo di Trieste nell'ambito del blocco navale imposto alla citt\u00e0, importante porto civile e militare austro-ungarico. Tale blocco rimase per\u00f2 sulla carta, dato che la squadra sardo-veneta, giunta davanti a Trieste gi\u00e0 il 23 maggio, aveva ricevuto diversi consoli delle nazioni della Confederazione tedesca, i quali affermarono che qualunque atto di guerra contro Trieste sarebbe stato considerato anche contro i loro stati. La squadra italiana rimase pertanto inattiva, e non reag\u00ec nemmeno quando, il 6 giugno, la nave ammiraglia \"San Michele\" venne colpita di rimbalzo da una palla sparata per provocazione da una fregata austroungarica. Nonostante la formale proclamazione del blocco, avvenuta l'11 giugno, diverse navi nemiche con carichi militari riuscirono ad entrare ed uscire da Trieste senza incontrare ostacoli. Le navi sarde rientrarono a Venezia in agosto e ricevettero l'ordine di ritrasportare in Piemonte via mare il corpo di spedizione sardo-piemontese del generale La Marmora, costituito da circa 2.000 uomini. Tornate ad Ancona il 9 settembre, negli ultimi giorni di ottobre le navi effettuarono una breve puntata su Venezia, per poi tornare rapidamente nel porto marchigiano. La Squadra sarda fu poi fatta rientrare in patria in seguito alla definitiva sconfitta di Novara.\nTerminata la guerra, la \"Malfatano\" torn\u00f2 ai suoi compiti di collegamento postale con la Sardegna, sino al 1851.\nLa nave partecip\u00f2 poi alla guerra di Crimea: nel giugno 1855, al comando del capitano di fregata Pompeo Provana del Sabbione, si rec\u00f2 in Crimea trainando il brigantino \"Azzardoso\", utilizzato per il trasporto di truppe e provviste per il Corpo di Spedizione Sardo in Crimea. Rientrata a Genova a met\u00e0 novembre 1855, la \"Malfatano\" torn\u00f2 a Balaklava nel marzo 1856. Durante il conflitto la nave scort\u00f2, insieme alle pirofregate a ruote \"Governolo\" e \"Costituzione\", alla pirofregata ad elica \"Carlo Alberto\", alla pirocorvetta a ruote \"Tripoli\" ed all'avviso \"Authion\", le navi britanniche (due pirofregate, 21 piroscafi e 24 velieri) che trasportarono il corpo di spedizione sardo in Crimea.\nIl 2 luglio 1856 la pirocorvetta rimorchi\u00f2 dai cantieri della Foce alla darsena di Genova la nuova pirofregata ad elica \"Vittorio Emanuele\", varata il giorno precedente.\nLa \"Malfatano\" partecip\u00f2 attivamente anche alla seconda guerra d\u2019indipendenza: nell'aprile 1859 venne inviata a Tolone ed imbarc\u00f2 reparti francesi, che trasport\u00f2 poi a Genova insieme a navi francesi. Nei mesi seguenti la pirocorvetta, al comando del capitano di fregata Cesare Cerruti, venne mandata in Mare Adriatico insieme ad una squadra navale francese, prendendo parte alle operazioni di blocco contro Trieste.\nNel marzo 1860 la pirocorvetta, al comando del cavalier Monale, venne assegnata alla Divisione navale del viceammiraglio Carlo Pellion di Persano (comprensiva delle pirofregate ad elica \"Carlo Alberto\", \"Maria Adelaide\" e \"Vittorio Emanuele\", della pirofregata a ruote \"Governolo\" e dell'avviso a ruote \"Authion\") che venne coinvolta nelle vicende dell'annessione della Toscana al Regno di Sardegna (il 26 marzo 1860 le navi della divisione trasportarono a Livorno le truppe sarde del generale Durando) e successivamente nei fatti che portarono all'unit\u00e0 d'Italia.\nNel maggio 1860 la \"Malfatano\" pattugli\u00f2 le coste sarde per evitare che i piroscafi \"Piemonte\" e \"Lombardo\", carichi di garibaldini, potessero fare scalo nei porti della Sardegna. Nel luglio 1860 l'unit\u00e0, al comando del capitano di fregata Giraud, venne dislocata a Beirut come stazionaria, a seguito delle rivolte scoppiate in Libano.\nIl 17 marzo 1861, con la nascita della Regia Marina italiana, la \"Malfatano\" venne iscritta nel Quadro del Naviglio della nuova forza armata. Nel luglio 1861 la pirocorvetta si rec\u00f2 a Costantinopoli in missione diplomatica.\nL'unit\u00e0 venne poi destinata al Primo Dipartimento, non venendo pi\u00f9 impiegata in compiti di rilievo, eccettuata una crociera di sorveglianza sulle coste della Sicilia nel maggio 1862. Nel novembre 1862 la \"Malfatano\" prese parte alle operazioni di posa del cavo sottomarino tra Sicilia e Sardegna.\nDeclassata a pirocorvetta a ruote di III ordine il 14 giugno 1863, la nave venne utilizzata per servizi dipartimentali, stazionando a Palermo sino all'ottobre 1863. Dislocata poi a Genova, la \"Malfatano\" venne adibita a compiti di vario genere al comando dapprima del capitano di fregata Orazio Samminatelli e quindi di Costantino Morin.\nPosta in disarmo sul finire del dicembre 1869 e radiata con Regio Decreto del 12 luglio 1870 l'ormai anziana corvetta venne avviata alla demolizione."}
{"id": "3713556", "revid": "1305772", "url": "https://it.wikipedia.org/wiki?curid=3713556", "title": "The Garden Murder Case", "text": ""}
{"id": "3713558", "revid": "117601514", "url": "https://it.wikipedia.org/wiki?curid=3713558", "title": "Sonata da chiesa KV 278", "text": "La sonata da chiesa in do maggiore KV 278 \"pro festis Palii\" di Wolfgang Amadeus Mozart nacque nell'ambito delle composizioni sacre scritte per assolvere al proprio dovere di Konzertmeister presso il Principe Arcivescovo di Salisburgo e fu scritta tra il marzo e l'aprile del 1777.\nIn quel periodo Mozart viveva in una fase tranquilla, ma non particolarmente felice, soprattutto a causa dell'Arcivescovo che intendeva mantenere il pi\u00f9 diretto controllo sui suoi sottoposti, tuttavia Mozart atteneva al suo impiego con zelo e competenza (la fama di compositore sacro costruita in questi anni gli sar\u00e0 di grande aiuto nel periodo viennese).\nDati sull'opera.\nCatalogo K\u00f6chel\nDurata\nOrganico\nLuogo e data di composizione"}
{"id": "3713562", "revid": "1543377", "url": "https://it.wikipedia.org/wiki?curid=3713562", "title": "Fran\u00e7ois-Fr\u00e9d\u00e9ric Lemot", "text": "Biografia.\nDopo aver iniziato gli studi in architettura all'Accademia di Besan\u00e7on, ancora adolescente si rec\u00f2 a Parigi dove fu scoperto da Claude Dejoux (1732-1816), uno scultore neoclassico allievo a sua volta di Guillaume Coustou il giovane. All'et\u00e0 di diciassette anni, nel 1790, vinse il Prix de Rome per la scultura, con un bassorilievo rappresentante il Giudizio di Salomone. Il pensionato a Palazzo Mancini, sede all'epoca dell'\"Acad\u00e9mie de France \u00e0 Rome\", dur\u00f2 poco pi\u00f9 di un paio d'anni: nel 1793 lasci\u00f2 Roma per arruolarsi nell'Armata del Reno.\nRientrato a Parigi nel 1795 inizi\u00f2 in Francia la sua attivit\u00e0 di scultore, che fu particolarmente fortunata, soprattutto durante il Primo Impero, grazie alle caratteristiche della sua arte che lo ponevano in particolare sintonia con i francesi contemporanei: lo stile classicheggiante e l'empito retorico. Nel 1795 risult\u00f2 vincitore al concorso indetto da un comitato della Convenzione nazionale, per una scultura colossale in bronzo nella quale il popolo francese era rappresentato nelle vesti di Ercole; il monumento tuttavia non fu pi\u00f9 finanziato. Sotto il governo repubblicano decor\u00f2 la tribuna degli oratori nella sala del Consiglio dei Cinquecento con le statue di \"Lycurgue m\u00e9ditant sur les lois de Sparte\" (Licurgo che riflette sulle leggi di Sparta), di \"Numa Pompilio\" e di \"Bruto\", e con due bassorilievi in marmo rappresentanti la \"Renomm\u00e9e\" e \"Clio\", la musa della storiografia. Fu uno degli artisti ufficiali del Primo impero francese (Bassorilievo sul frontone del Louvre rappresentante Napoleone festeggiato dalle muse; la statua di Gioacchino Murat; statua di Cicerone; Ebe che versa il nettare a Giove, trasformato in aquila, ecc.). Inoltre, non gli manc\u00f2 il favore di pubblico e autorit\u00e0 con la Restaurazione, nel corso della quale ricostru\u00ec le statue dei re di Francia abbattute durante la Rivoluzione francese (Enrico IV a Pont Neuf, Luigi XIV a Place Bellecour a Lione, ecc.). Fu ricompensato da Napoleone con la legion d'onore e da Luigi XVIII con l'Ordine di San Luigi e la nomina a barone di Clisson.\nIl lavoro al quale Lemot dedic\u00f2 pi\u00f9 cura e passione fu la realizzazione della \"Tibur de ses r\u00eaves\" (la Tivoli dei suoi sogni), la \"Garenne Lemot\", un parco attorno a un vecchio castello diroccato acquistato nel 1805 fra G\u00e9tign\u00e9 e Clisson, quest'ultima una localit\u00e0 della Vandea nei pressi di Nantes, che Lemot contribu\u00ec a ricostruire e ad abbellire secondo il gusto italiano. Clisson aveva suscitato gi\u00e0 l'interesse del suo vecchio amico Fran\u00e7ois Cacault, un diplomatico che lo aveva protetto a Roma durante le manifestazioni anti-francesi del 1793, ed erano state oggetto di uno scritto di Lamot pubblicato anonimo (\"Voyage pittoresque dans le bocage de la Vend\u00e9e\", Viaggio pittoresco nel boschetto della Vandea).\nI suoi resti riposano ne \"Temple de l'Amiti\u00e9\" (Tempio dell'Amicizia) a Clisson, una costruzione in forma di tempio dell'antica Grecia destinato inizialmente a ospitare le ceneri dei fratelli Fran\u00e7ois e Pierre Cacault."}
{"id": "3713565", "revid": "767487", "url": "https://it.wikipedia.org/wiki?curid=3713565", "title": "Royal Republic", "text": "I Royal Republic (RR) sono un gruppo rock, originario di Malm\u00f6, in Svezia. Il loro sound \u00e8 spesso associato ad altre band svedesi, come The Hives.\nHanno inciso il loro primo album nel 2009, chiamato We are the Royal, che ha riscosso un buon successo, soprattutto negli stati nordici dell'Europa. Il 22 maggio 2012 tramite il loro profilo ufficiale su Twitter hanno comunicato che il 24 agosto uscir\u00e0 il loro secondo album che si chiamer\u00e0 Save the Nation.\nIl 18 febbraio del 2013, la band annuncia l'annullamento del \"Save the Nation Tour\",a causa della salute di Adam Grahn.\nQuesta la dichiarazione della band:\n\"L\u2032intensa attivit\u00e0 live e i brevi periodi di riposo degli ultimi due anni hanno spinto Adam in uno stato di esaurimento fisico e mentale che influisce in modo permanente sulla sua voce e sulla condizione fisica. Adam ha bisogno di completo riposo per potersi riprendere completamente. Si tratta probabilmente della decisione pi\u00f9 difficile che abbiamo mai dovuto prendere, ma la salute di Adam viene prima di tutto\".\nLa band riprese il tour e le attivit\u00e0 nel maggio dello stesso anno, annunciando le future date del tour.\nNel 2014, i Royal Republic rilasciano il loro primo EP, una raccolta di canzoni in rivisitazione acustica selezionate dai loro due album precedenti.\nIl 20 novembre 2015, 15 Gennaio 2016 e 19 Febbraio 2016, rilasciano rispettivamente i singoli \"When I see you dance with another\", \"Baby\" e \"Uh Huh\" provenienti dal nuovo album \"Weekend Man\", uscito il 26 Febbraio 2016.\nIl 28 febbraio 2019 firmano per la Nuclear Blast. Lo stesso Adam Grahn in una intervista dice: \"\"dopo tre \"divorzi\" siamo sicuri di aver trovato quella giusta!\" \"\nIl 31 maggio 2019, esce il nuovo album \"Club Majesty\".. L'8 marzo 2019 rilasciano il nuovo singolo, su YouTube, \"Fireman &amp; Dancer\". Il 12 aprile, rilasciano il secondo singolo del nuovo album \"Boomerang\", sempre disponibile su YouTube."}
{"id": "3713566", "revid": "767487", "url": "https://it.wikipedia.org/wiki?curid=3713566", "title": "Rim Banna", "text": "Biografia.\nCantante, musicista e attivista per la causa palestinese, Rim Banna \u00e8 nata a Nazaret il 6 dicembre 1966. Dopo aver frequentato la Nazareth Baptist School, ha iniziato la carriera di cantautrice alla fine degli anni '80, registrando sia brani originali che reinterpretazioni di canzoni palestinesi, incidendo anche album per bambini.\nIn quanto attivista, molte delle sue canzoni fanno riferimento alla sofferenza causata al popolo palestinese dall'occupazione dei territori da parte di Israele. Le sue interpretazioni musicali in lingua araba sono spesso accompagnate da musica di carattere occidentale, relegando l'utilizzo di strumenti e tecniche tipicamente mediorientali solo ad alcuni brani.\nAffetta da tumore al seno da nove anni, \u00e8 scomparsa nel 2018 all'et\u00e0 di 51 anni.\nRiconoscimento internazionale.\nLa popolarit\u00e0 di Rim Banna in Europa arriva dopo la collaborazione all'album Lullabies from the Axis of Evil (traducibile con \"Ninne nanne dall'Asse del Male\"), prodotto nel 2003 dal musicista norvegese Erik Hillestad. Per il disco la cantante duetta con Kari Bremnes, partecipando anche ad uno show in Oslo. Avvalendosi della collaborazione di diverse cantanti provenienti dal cosiddetto \"Asse del male\" (Iraq, Iran, Corea del Nord, ecc), l'album in lingua inglese voleva essere un messaggio contro la guerra facilmente recepibile da un pubblico occidentale.\nSuccessivamente Rim Banna pubblica The Mirrors of My Soul, un album dedicato a tutti i prigionieri politici detenuti nelle carceri israeliane. I brani eseguiti con la collaborazione di un quintetto norvegese hanno una connotazione musicale pop prettamente occidentale, anche se il messaggio di fondo relativo alla sofferenza dei palestinesi oppressi \u00e8 rimasto del tutto invariato rispetto ai lavori precedenti della cantautrice."}
{"id": "3713569", "revid": "298229", "url": "https://it.wikipedia.org/wiki?curid=3713569", "title": "Tiro con l'arco ai XVI Giochi panamericani", "text": "Il tiro con l'arco ai XVI Giochi panamericani si \u00e8 svolto all'Estadio Panamericano de Tiro con Arco di Guadalajara, in Messico, dal 17 al 22 ottobre 2011. Cos\u00ec come in ambito olimpico, viene utilizzato l'arco ricurvo."}
{"id": "3713582", "revid": "486946", "url": "https://it.wikipedia.org/wiki?curid=3713582", "title": "Brazilian jiu-jitsu", "text": ""}
{"id": "3713584", "revid": "729019", "url": "https://it.wikipedia.org/wiki?curid=3713584", "title": "Isola di Santa Barbara (California)", "text": "L'isola di Santa Barbara (in inglese \"Santa Barbara Island\") \u00e8 un'isola facente parte dell'arcipelago delle Channel Islands, nella California meridionale, USA.\nGeografia.\nCon una superficie di 2,60\u00a0km\u00b2, quest'isola \u00e8 la pi\u00f9 piccola dell'arcipelago. Al censimento del 2000, l'isola risulta disabitata. Amministrativamente l'isola fa parte della contea di Santa Barbara ed \u00e8 situata a 61 km dalla terraferma. Il punto pi\u00f9 alto \u00e8 il Signal Hill, che raggiunge un'altitudine di 193\u00a0m s.l.m. Fa parte del Parco Nazionale delle Channel Islands."}
{"id": "3713590", "revid": "131358", "url": "https://it.wikipedia.org/wiki?curid=3713590", "title": "Ferrovia Mannheim\u2013Karlsruhe\u2013Basilea", "text": ""}
{"id": "3713606", "revid": "131358", "url": "https://it.wikipedia.org/wiki?curid=3713606", "title": "Karakul (Distretto di Karakul)", "text": ""}
{"id": "3713609", "revid": "131358", "url": "https://it.wikipedia.org/wiki?curid=3713609", "title": "Distretto di Karakul", "text": ""}
{"id": "3713616", "revid": "293377", "url": "https://it.wikipedia.org/wiki?curid=3713616", "title": "Scarpa d'oro 1987", "text": "La Scarpa d'oro 1987 \u00e8 il riconoscimento calcistico che \u00e8 stato assegnato al miglior marcatore assoluto in Europa tenendo presente le marcature segnate nel rispettivo campionato nazionale nella stagione 1986-1987. Il vincitore del premio \u00e8 stato Anton Polster dell' con 39 reti. Il premio venne inizialmente assegnato a Rodion C\u0103m\u0103taru della , che aveva segnato 44 reti nella Divizia A, ma gli venne revocato a causa delle presunte ingerenze del governo rumeno sul normale svolgimento del campionato."}
{"id": "3713626", "revid": "113958", "url": "https://it.wikipedia.org/wiki?curid=3713626", "title": "Samaele", "text": ""}
{"id": "3713628", "revid": "121384084", "url": "https://it.wikipedia.org/wiki?curid=3713628", "title": "Marija Grigor'evna Skuratova-Bel'skaja", "text": "Attorno al 1570 Godunov rafforz\u00f2 la sua posizione alla corte di Ivan il terribile sposando Maria Grigor'evna Skuratova-Bel'skaja quale figlia di Maljuta Skuratov, favorito alla successione al trono di Russia.\nIl 20 giugno 1605 fu presumibilmente strangolata con il figlio F\u00ebdor nei suoi appartamenti.\nDiscendenza.\nDal matrimonio con Boris Godunov nacquero:"}
{"id": "3713632", "revid": "8660", "url": "https://it.wikipedia.org/wiki?curid=3713632", "title": "Daemons Cernusco", "text": "I Daemons Cernusco sono la squadra di football americano di Cernusco sul Naviglio (Milano).\nStoria.\nFondazione e prima era: i Daemons Martesana.\nI Daemons nascono nel marzo 2004 a Brugherio, in un locale che ora non esiste pi\u00f9, L'\u00c9quipe d'O, da un'idea di Paolo Sironi, Gianluca Marconi, entrambi giocatori dal passato glorioso, e Matteo Planca, insieme costituiscono la Societ\u00e0 Sportiva Martesana Football che scender\u00e0 in campo con il nome Daemons, Planca assume la carica di Presidente e Marconi il ruolo di Direttore Generale e vicepresidente.\nLa squadra viene affidata ad Alessandro Oliveto, che guider\u00e0 i Daemons due stagioni nel campionato NWC (a 9 giocatori) 2005-2006.\nIl primo allenamento si svolge nel giugno 2004 presso il Centro M. Cremonesi di Brugherio,\n2005-2007.\nLa prima stagione Daemons (2005) inizia il 21 settembre 2004 al Centro Sportivo Paolo VI di Brugherio con gli allenamenti in vista dell'esordio ufficiale e si conclude con l'organizzazione, a Brugherio, della finale NWC vinta dai Barbari Roma Nord. La stagione 2006, seconda ed ultima stagione con Coach Oliveto, registra l'aumento di interesse e del numero dei giocatori oltre al trasferimento a Cernusco sul Naviglio.\nNel 2007 avviene il passaggio dal campionato a 9 giocatori a quello a 11 con il nome Falcons; la stagione si conclude con 6 sconfitte su 6 partite.\n2008-2012.\nNel 2008 i Daemons si trasferiscono a Cernusco su Naviglio e, sotto la spinta del Team Manager James Dewar, creano il proprio settore giovanile che, partendo dal flag football, segue i giovani Daemons fino alla prima squadra. Sempre nel 2008 si apre il ciclo delle semifinali: 2 (2008-2009) nel campionato Fidaf a 9 giocatori, guidati da Coach Marotta, e 2 (2010-2011) nel campionato Lenaf a 11 giocatori, la prima con il canadese Levio Ferracuti, la seconda con Andrea Vecchi e la perfect season interrotta solo in semifinale.\nIl 2012 \u00e8 l'anno del salto in IFL sempre guidati da Coach Vecchi i Daemons schierano tre giocatori americani: Jeff Souder (eletto miglior giocatore USA in Italia nel 2012 e 2013), Major Culbert e Jeff Franklin, insieme a parecchi giovani di talento che negli anni a venire potenzieranno e contribuiranno al successo di molte squadre IFL. Tra partite esaltanti e sconfitte di misura i Daemons sfiorano i play-off.\n2013-2014.\nDopo l'esperienza IFL i Daemons ritornano nel campionato di seconda divisione affidando nuovamente la squadra a Coach Marotta. Privi degli americani e dei giocatori di spicco richiesti dalle altre squadre IFL i Daemons affrontano il campionato 2013 con un team rinnovato guadagnando, al termine della regular season, una wild card per i play-off. Alessandro \"Tricheco\" Vergani, guardia dei Daemons, disputa il campionati europeo con la maglia della nazionale italiana, diventando giocatore titolare nel suo ruolo.\nNel 2014 i Commandos Lecco confluiscono nel roster Daemons e insieme partecipano al campionato di seconda divisione, la squadra \u00e8 giovane e Coach Marotta la conduce ad una stagione onorevole. Al termine del campionato si scioglie il consiglio direttivo e la squadra vive dei mesi pesanti pensando anche alla chiusura.\nLa Rinascita: i Daemons Cernusco.\nDopo essere stati vicini alla chiusura i Daemons ritrovano due colonne storiche, Gianluca Marconi e James Dewar, che rifondano la societ\u00e0 insieme a Marco Sangalli, Sergio Doria e a un appassionato imprenditore milanese: GB Arsuffi. Nel marzo 2015 viene costituita la nuova societ\u00e0 che per onorare il passato Daemons e la citt\u00e0 che li ospita sceglie il nome Daemons Cernusco.\n2015.\nIl rinnovamento societario si estende anche alla prima squadra, Mario Rossi e Sergio Viotti vengono promossi, rispettivamente, al ruolo di Coordinatore Tecnico e Head Coach, la squadra affronta il campionato di Seconda Divisione con una compagine sbilanciata, ad una difesa solida si contrappone un attacco dal grande potenziale ma privo di esperienza. La stagione si conclude con un crescendo agonistico che, pur privando i Daemons dell'accesso ai play-off, inizia a mettere a frutto tutto il potenziale della squadra.\nIl 4 luglio 2015 le Nyx Cernusco (team femminile Daemons) integrate nella compagine One Team (Nyx Cernusco, Sirene Milano, Squaw Verona) diventano le prime atlete tesserate Daemons a vincere un campionato tackle, battendo nel Rose Bowl le Neptunes Bologna; poche ore dopo, nella finale del campionato IFL, Giovanni Nsoa (un altro giocatore Daemons in prestito ai Seamen Milano), raggiunge lo stesso risultato.\n2016.\nIl 4 gennaio 2016 sbarca in Italia David Olivo che affianca Mario Rossi e Sergio Viotti nella conduzione della squadra con il ruolo di Offense Coordinator. I Daemons scendono in campo, sempre nel campionato di Seconda Divisione con una squadra pi\u00f9 equilibrata rispetto al passato ma le novit\u00e0 introdotte da Coach Olivo hanno bisogno di tempo per essere sfruttate al meglio e la squadra alterna partite esaltanti a incontri meno positivi riuscendo comunque a mettere in mostra grinta e determinazione e a guadagnarsi l'accesso ai playoff passando il turno di Wild Card.\nLe Nyx Cernusco (team femminile Daemons) con organico ridotto scelgono di giocare con i colori delle Neptunes Bologna e infilano la seconda perfect season consecutiva (9 vittorie consecutive in due stagioni per le atlete Daemons). Disputano il loro secondo RoseBowl classificandosi al secondo posto. La settimana successiva 2 giocatrici e il coach delle Nyx vengono convocati in nazionale. Con la maglia azzurra disputano la prima partita della storia del football americano femminile in Italia."}
{"id": "3713642", "revid": "287204", "url": "https://it.wikipedia.org/wiki?curid=3713642", "title": "The Mirrors of My Soul", "text": "The Mirrors of My Soul (let. \"Gli specchi della mia anima\") \u00e8 un album del 2005 della cantante palestinese Rim Banna.\nAlbum.\nDivenuta famosa grazie alla collaborazione al progetto Lullabies from the Axis of Evil, Rim Banna torna a collaborare con una band norvegese incidendo nel 2005 un album in arabo dal forte sapore folk-pop che mischia in modo omogeneo melodie occidentali con strutture vocali e toni mediorientali.\nNonostante lo stile dell'album si allontani dai precedenti lavori dell'artista, il soggetto delle canzoni rimane comunque il medesimo. Nelle undici tracce si riscontrano ancora i temi cari alla cantante, come la disperazione del popolo palestinese e la speranza in un futuro migliore. Le canzoni si alternano tra temi dinamici e dalle tonalit\u00e0 pi\u00f9 solari (ad esempio \"Malek\") a brani pi\u00f9 lenti e cupi (come \"Fares Odeh\")."}
{"id": "3713643", "revid": "6923", "url": "https://it.wikipedia.org/wiki?curid=3713643", "title": "Abraham Willaerts", "text": "Biografia.\nWillaerts nacque nella citt\u00e0 di Utrecht, figlio del pittore Adam Willaerts. Impar\u00f2 l'arte da suo padre e, in seguito, \nstudi\u00f2 con Jan van Bijlert, sempre a Utrecht, e con Simon Vouet a Parigi. \nNel 1624 divenne membro della \"Guilde de Saint Luc\" (Associazione dei pittori) di Utrecht, giungendo poi al grado di \"Maestro\".\nWillaerts fu, ed \u00e8 ancora, famoso per le sue \"marine\", in cui spesso ritrae episodi di guerra.\nDal 1638 al 1644 lavor\u00f2 alla corte del Conte John Maurice di Nassau-Siegen, governatore dei possedimenti olandesi in Brasile. Nel 1659 visit\u00f2 Napoli e Roma. Mor\u00ec ad Utrecht a 59 anni."}
{"id": "3713644", "revid": "57342", "url": "https://it.wikipedia.org/wiki?curid=3713644", "title": "Val\u00e9rie Lemercier", "text": "Biografia.\nNata da una famiglia di agricoltori, Val\u00e9rie Lemercier cresce a Gonzeville. Dopo aver studiato al conservatorio di Rouen, nel 1988 debutta sul piccolo schermo con la serie televisiva \"Palace\", in cui interpreta il ruolo di \"Lady Palace\", esilarante custode del buon gusto. Lo stesso anno, appare per la prima volta al cinema, in \"Milou a maggio\" di Louis Malle.\nNel 1989 interpreta a teatro \"Val\u00e9rie Lemercier au Splendid\", reinterpretato nel 1990 al Th\u00e9\u00e2tre du Palais-Royal. Sempre nello stesso teatro, recita in \"Un fil \u00e0 la patte\" di Georges Feydeau, diretto da Pierre Mondy.\nNel 2002 le viene affidato il suo primo ruolo drammatico da Claire Denis, in \"Vendredi soir\", storia d'amore tra due sconosciuti.\nNel 2006, fa parte del cast di due commedie: \"Fauteuils d'orchestre\" di Dani\u00e8le Thompson e \"Le H\u00e9ros de la famille\" di Thierry Klifa e co-scritto da Christopher Thompson. Il primo lungometraggio le vale il Premio C\u00e9sar 2007 come migliore attrice non protagonista.\nNel 2009 contribuisce con dei disegni al dizionario Petit Larousse.\nNel 2011, \u00e8 la celebrit\u00e0 invitata sulla passerella della sfilata di moda ready-to-wear Anti-Jeunisme di Jean-Paul Gaultier.\nNella sua carriera cinematografica ha vinto due Premi C\u00e9sar.\nVita privata.\nVal\u00e9rie Lemercier era compagna del musicista Bertrand Burgalat. Pur mantenendo una grande amicizia, si sono, per\u00f2, separati nel 1997. Ha avuto una relazione per sette anni con l'avvocato Herv\u00e9 Temime."}
{"id": "3713648", "revid": "44259329", "url": "https://it.wikipedia.org/wiki?curid=3713648", "title": "Grigory Lukyanovich Skuratov-Belskiy", "text": ""}
{"id": "3713650", "revid": "44259338", "url": "https://it.wikipedia.org/wiki?curid=3713650", "title": "Malyuta Skuratov", "text": ""}
{"id": "3713651", "revid": "400694", "url": "https://it.wikipedia.org/wiki?curid=3713651", "title": "Le petit Nicolas", "text": ""}
{"id": "3713661", "revid": "1001457", "url": "https://it.wikipedia.org/wiki?curid=3713661", "title": "Walkabout (romanzo)", "text": ""}
{"id": "3713662", "revid": "1305772", "url": "https://it.wikipedia.org/wiki?curid=3713662", "title": "La grande prova", "text": ""}
{"id": "3713663", "revid": "1305772", "url": "https://it.wikipedia.org/wiki?curid=3713663", "title": "Ramuntcho", "text": ""}
{"id": "3713665", "revid": "834", "url": "https://it.wikipedia.org/wiki?curid=3713665", "title": "Walkabout (film)", "text": ""}
{"id": "3713666", "revid": "1543377", "url": "https://it.wikipedia.org/wiki?curid=3713666", "title": "Baby Alone in Babylone", "text": "Baby Alone in Babylone \u00e8 un album di Jane Birkin, pubblicato nel 1983."}
{"id": "3713667", "revid": "767487", "url": "https://it.wikipedia.org/wiki?curid=3713667", "title": "The Girl at the Throttle", "text": "The Girl at the Throttle \u00e8 un cortometraggio muto del 1914 diretto da J.P. McGowan. \u00c8 il terzo episodio del serial \"The Hazards of Helen\"\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, l'episodio numero 3 usc\u00ec nelle sale cinematografiche USA il 28 novembre 1914. Del corto esiste ancora una copia (un positivo in 35\u00a0mm) conservata negli archivi della Library of Congress ."}
{"id": "3713669", "revid": "125381475", "url": "https://it.wikipedia.org/wiki?curid=3713669", "title": "Cynthia Woodhead", "text": "\u00c8 stata campionessa del mondo, medaglia olimpica e pi\u00f9 volte primatista del mondo in specialit\u00e0 dello stile libero. Ha vinto 3 medaglie d'oro ai mondiali di Berlino '78 quando era appena quattordicenne, ha migliorato 7 volte un record del mondo durante la sua carriera \nCarriera.\nNel 1978 dest\u00f2 sensazione quando, appena quattordicenne, vinse ben 3 ori ai mondiali di nuoto di Berlino, nei 200 sl e nelle staffette 4x100sl e 4x100 mista, e 2 argenti.. L'anno dopo, durante i Giochi Panamericani del 1979 a San Juan di Portorico, vinse 5 medaglie d'oro, 100, 200 e 400 stile libero oltre alle staffette 4x100 stile e 4x100 mista.\nLa Woodhead, nel 1980. si era qualificata ai trials americani in ben sei prove per i Giochi Olimpici di Mosca, in quattro di quelle prove era data come la favorita, ma il boicottaggio statunitense ai giochi le imped\u00ec di poter gareggiare.\nLa delusione per la mancata partecipazione fu grande, inoltre nei 2 anni successivi la Woodhead ebbe guai fisici, si ruppe una gamba e soffr\u00ec di mononucleosi e di polmonite.\nRisolti i problemi di salute, Cynthia torna ad allenarsi in vista delle Olimpiadi del 1984, intanto colleziona un altro oro e un argento ai Panamericani del 1983. \nAi Giochi olimpici di Los Angeles riuscir\u00e0 a vincere la medaglia d'argento nella sua gara preferita, i 200 stile libero .\nTra il 1978 e il 1979 batt\u00e9 pi\u00f9 volte il record del mondo dei 200 sl, l'ultimo rimase tale fino al 1984. Il tempo di 1'58\"43 con cui vinse i 200 sl ai Panamericani del 1979 \u00e8 stato invece, di gran lunga, il record natatorio pi\u00f9 longevo della manifestazione, rimasto imbattuto per ben 36 anni, fino al 2015, quando Allison Schmitt, la campionessa olimpica di Londra 2012, ha fatto segnare il tempo di 1'56\"23.\nPremi.\nNel 1979 fu premiata come \"USOC Athlete of the Year\", premio dato ad atleti statunitensi che si sono distinti in sport olimpici.\nNel 1994 Cynthia Woodhead viene introdotta nella International Swimming Hall of Fame, la Hall of fame del nuoto."}
{"id": "3713672", "revid": "46936", "url": "https://it.wikipedia.org/wiki?curid=3713672", "title": "Campionato nordamericano di calcio 1949", "text": "Il Campionato nordamericano di calcio 1949 \"(NAFC Championship 1949)\" fu la seconda competizione calcistica per nazione organizzata dalla NAFC. La competizione si svolse in Messico dal 4 settembre al 25 settembre 1949 e vide la partecipazione di tre squadre: , e . Il fu invitato ma non invi\u00f2 nessuna squadra alla competizione.\nL'edizione del 1949 serv\u00ec anche come qualificazione alla Coppa del Mondo 1950, per la quale furono messi in palio due posti.\nLa NAFC organizz\u00f2 questa competizione nel 1947 e nel 1949. Altre due edizioni furono organizzate dalla NAFU (confederazione regionale della CONCACAF) nel 1990 e nel 1991 \"(North American Nations Cup)\". Il non partecip\u00f2 alle prime due edizioni nonostante fosse stato membro fondatore della NAFC.\nFase finale.\nGirone unico.\n' e ' qualificati alla fase finale del Campionato mondiale di calcio 1950.\nStatistiche.\nClassifica marcatori.\n4 reti\n2 reti\n1 rete"}
{"id": "3713680", "revid": "1005847", "url": "https://it.wikipedia.org/wiki?curid=3713680", "title": "Presidenti della Federazione di Bosnia ed Erzegovina", "text": "Il presidente della Federazione di Bosnia ed Erzegovina (\"Predsjednik Federacije Bosne i Hercegovine.\") \u00e8 il capo di Stato della Federazione di Bosnia ed Erzegovina,entit\u00e0 federata della Bosnia ed Erzegovina. L'attuale detenente della carica \u00e8 Marinko \u010cavara."}
{"id": "3713685", "revid": "1573940", "url": "https://it.wikipedia.org/wiki?curid=3713685", "title": "Noritaka", "text": " \u00e8 un manga di Hideo Murata e Takashi Hamori, uscito in Giappone dal 1991 al 1994. A cominciare dal dodicesimo volume solo Hamori si occuper\u00e0 del manga, sia per quanto riguarda la storia, sia per i disegni.\nTrama.\nNoritaka Sawamura arriva al primo anno delle superiori con la voglia di dare il meglio di s\u00e9 e di ricominciare la sua vita da zero, dopo aver trascorso le medie tra le umiliazioni ricevute da compagni e professori che lo avevano soprannominato \"Caccaman\". Per far colpo sulla bella Nakayama, una sua compagna di classe che detesta le persone deboli, Sawamura si iscrive al club di shudo per diventare un forte combattente. Un giorno, Noritaka vince casualmente contro uno degli atleti pi\u00f9 forti dell'istituto e attira l'attenzione degli altri membri di tutti i club delle varie discipline di lotta della scuola (pugilato, karate, judo, sumo e altri). Da allora \u00e8 costretto ad allenarsi duramente per affrontare numerosi avversari di discipline sempre diverse, dando vita a combattimenti dagli esiti esilaranti.\nManga.\nIl manga \u00e8 stato originariamente pubblicato in Giappone da K\u014ddansha, sulle pagine della rivista \"Weekly Sh\u014dnen Magazine\", dal 1991 al 1994, ed \u00e8 stato poi raccolto in 18 tank\u014dbon.\nIn Italia, \"Noritaka\" \u00e8 stato pubblicato inizialmente dalla Comic Art nel 1998, in un formato differente da quello originale e interrotto al numero 24 nell'ottobre 2000 e rimasero inediti gli ultimi 18 capitoli. \nLa serie completa e in formato originale di 18 volumi \u00e8 stampata per la prima volta dalla Panini Comics da febbraio 2011 a luglio 2012.\nL'ultimo capitolo pubblicato dalla Comic Art nel numero 24 \u00e8 il 137 intitolato: \"L'attacco Low kick di Tchan Pua\" e corrisponde al capitolo 6 del numero 16 pubblicato dalla Panini Comics intitolato: \"L'attacco di Tchan-Pua\". "}
{"id": "3713689", "revid": "1714743", "url": "https://it.wikipedia.org/wiki?curid=3713689", "title": "Giovanni I di Brabante", "text": "Origine.\nSecondo la \"Genealogia Ducum Brabanti\u00e6 Heredum Franci\u00e6\" era il figlio maschio secondogenito del duca Duca di Lorena e del Brabante, Enrico III e di Alice di Borgogna, che, secondo gli \"Annales Parchenses\" era figlia del Duca di Borgogna e re titolare di Tessalonica, Ugo IV (1212 \u2013 1272) e della moglie (come ci viene confermato dalla \"Chronica Albrici Monachi Trium Fontium\") Yolanda di Dreux (1212 \u2013 1248), che era figlia del conte di Dreux e di Braine, Roberto III e della moglie (come ci viene confermato dal documento n\u00b0 LXXIX del \"Cartulaire du comt\u00e9 de Ponthieu\" Eleonora, signora di Saint-Val\u00e9ry.&lt;br&gt;Enrico III di Brabante, secondo la \"Genealogia Ducum Brabanti\u00e6 Heredum Franci\u00e6\" era il figlio maschio primogenito del duca Duca del Brabante e di Lorena, Enrico II (1207 \u2013 1248) e di Maria di Svevia (1201 \u2013 1235), che, secondo gli \"Annales Marbacenses\", era la figlia femmina secondogenita del Duca di Toscana, duca di Svevia e re di Germania, Filippo di Svevia e di Irene Angelo, principessa bizantina, figlia, secondo il \"Ryccardus de Sancti Germano Chronica\" dell'imperatore Isacco II Angelo e di Irene Tornikaina, figlia di Demetrio Tornisse e della moglie, Malakissa.\nBiografia.\nSecondo la \"Genealogia Ducum Brabanti\u00e6 Heredum Franci\u00e6\", Giovanni era nato a Bruxelles.\nNel 1257, secondo la \"Histoire g\u00e9n\u00e9alogique des ducs de Bourgogne de la maison de France\", suo fratello, Enrico, fu fidanzato con Margherita, figlia del re di Francia, San Luigi IX e Margherita di Provenza.\nGiovanni aveva circa otto anni quando suo padre mor\u00ec. Suo padre, Enrico III, mor\u00ec nel 1261: ammalatosi, firm\u00f2 sul letto di morte un atto che accordava maggiori diritti giuridici ai suoi sudditi del Brabante, come risulta dalla \"Chronica nobilissimorum ducum Lotharingiae et Brabantiae ac regum Francorum\"; sempre la \"Chronica nobilissimorum ducum Lotharingiae et Brabantiae ac regum Francorum\" ci informa della sua morte a Lovanio e della sepoltura in quella citt\u00e0 nella , che egli stesso aveva fatto costruire, e dove sar\u00e0 raggiunto dalla moglie Alice.&lt;br&gt;Dopo la morte di Enrico III, nel titolo di duca del Brabante gli succedette il figlio primogenito, Enrico, di circa dieci anni, sotto tutela della madre, Alice di Borgogna.&lt;br&gt;La successione viene confermata anche dagli \"Annales Parchenses\"; pare che il malgoverno della duchessa caus\u00f2 dei moti popolari a Lovanio. Nella reggenza intervennero anche lo zio, il langravio d'Assia Enrico I, e da un cugino, Enrico di Lovanio, signore di Gaesbeek. Le citt\u00e0 del Brabante si inserirono variamente in questa disputa, e contribuirono ad mettere la tutela dei figli nelle mani della duchessa Adelaide..\nSuo fratello Enrico IV, di costituzione debole, malaticcio e di scarsa intelligenza, ancora secondo la \"Histoire g\u00e9n\u00e9alogique des ducs de Bourgogne de la maison de France\", rinunci\u00f2 dopo pochi anni al ducato, in favore del fratello minore Giovanni; secondo i \"Trophees tant sacres que profanes de la duch\u00e9 de Brabant ..., Volume 1\" a tale rinuncia, secondo il Trophees tant sacres que profanes de la duch\u00e9 de Brabant ..., Volume 1, fu forzato dalla madre, Alice; Enrico prese quindi la decisione di farsi monaco, entrando monaco fra gli agostiniani dell'abbazia di San Benigno, a Digione; pronunci\u00f2 i voti il 1\u00ba ottobre 1269. In questa occasione, la duchessa Alice, mantenne l'impegno di fidanzamento con la principessa Margherita di Francia, per Giovanni, il figlio secondogenito.\nGiovanni succedette al fratello, dopo aver ottenuto l'approvazione dell'imperatore del Sacro Romano Impero Riccardo di Cornovaglia.. Giovanni I, sino al raggiungimento della maggior et\u00e0, govern\u00f2 sotto la reggenza della madre: infatti, l'atto di omaggio di Giovanni I al re di Germania, Riccardo di Cornovaglia, fu confermato dalla madre, Alice.\nAllo scadere del periodo di tutela da parte della madre, all'et\u00e0 di 17 anni Giovanni prese il governo effettivo del Ducato.\nNel 1270, Giovanni spos\u00f2 la figlia di Luigi IX, Margherita di Francia, che non visse a lungo, come ci viene confermato dalla \"Chronique anonyme des rois de France\". I legami con la Francia continuarono, poich\u00e9 il nuovo re, Filippo III, spos\u00f2 nel 1275 Maria di Brabante, sorella di Giovanni: Maria, secondo le \"Gesta Philippi Tertii Francorum Regis\", spos\u00f2 il 21 agosto 1275, a Vincennes, il re di Francia, Filippo III detto l'Ardito, figlio del re di Francia, San Luigi IX e Margherita di Provenza.\nNel 1276 si un\u00ec all'armata di suo cognato, il re di Francia, Filippo III, incaricata di difendere i diritti di Alfonso de la Cerda contro Sancho IV di Castiglia, e al ritorno in patria venne ordinato cavaliere direttamente dalle mani del sovrano. Ebbe poi a combattere in altre occasioni: nel 1285 alla Crociata d'Aragona (), e negli anni successivi contro numerosi dei governanti a lui vicini.\nNel 1283 la duchessa di Limburgo, Ermengarda era morta e l'imperatore del Sacro Romano Impero, Rodolfo I d'Asburgo aveva accordato vita natural durante il ducato al di lei vedovo, Reginaldo I di Gheldria, ma ci\u00f2 non piacque al cugino di questi, Adolfo V di Berg, che rivendic\u00f2 il Limburgo.&lt;br&gt;Non potendo far valere la propria ragione con le armi, Adolfo vendette i diritti sul ducato a Giovanni I, che intraprese una vera e propria azione di conquista sul ducato di Limburgo. Seguirono cinque anni di guerre, concluse con la battaglia di Worringen (7 luglio 1288), dove Giovanni sconfisse Reginaldo e i suoi alleati. Giovanni aveva conquistato il Limburgo con la forza senza che Rodolfo I d'Asburgo osasse intervenire. Il 5 ottobre 1289 Reginaldo di Gheldria rinunci\u00f2 formalmente al Limburgo che da allora fu unito al Brabante.\nNegli anni seguenti si riavvicin\u00f2 all'Inghilterra, col matrimonio di suo figlio Giovanni con Margherita, figlia di Edoardo I d'Inghilterra (1290). Due anni dopo diede in moglie sua figlia Margherita ad Enrico VII di Lussemburgo, matrimonio funzionale alla definitiva pacificazione sul Limburgo..\nNel settembre 1293 accolse al porto di Anversa Eleonora d'Inghilterra, figlia di Edoardo I, che andava in sposa al conte Enrico III di Bar. In occasione delle nozze, a Bar furono indette grandi feste ed un torneo: durante una giostra Giovanni fu disarcionato, gravemente ferito al braccio dalla lancia del suo avversario, Pierre de Bauffremont. Dalle ferite non si riprese pi\u00f9 e mor\u00ec otto giorni dopo; secondo il \"Balduini Ninovensis Chronicon\" Giovanni (\"Iohannis huius nominis primus dux Lotharingie, Brabantie et Lemburgie\") mor\u00ec il 7 marzo (\"nonas maii\"); sempre secondo il \"Balduini Ninovensis Chronicon\" lo scontro era avvenuto circa cinque giorni prima della morte del duca, Giovanni I venne sepolto nel coro della chiesa dei Francescani a Bruxelles, all'interno di un mausoleo che and\u00f2 distrutto nel XVI secolo.; secondo il Trophees tant sacres que profanes de la duch\u00e9 de Brabant ..., Volume 1, il duca fu condotto nel suo ducato, dove tentarono inutilmente di curarlo, senza precisare il luogo.&lt;br&gt;Ancora il \"Balduini Ninovensis Chronicon\" ci informa che gli succedette il figlio, Giovanni II.\nConosciamo di lui nove canzoni contenute nel \"Codex Manesse\" (dove il suo nome appare come \"Herzoge Johans von Brabant\") e che sono composte in una lingua ancora vicina all'alto tedesco. Il suo predecessore - e padre - Enrico III aveva anch'egli composto alcune canzoni, quattro, e in lingua francese.\nMatrimoni e discendenza.\nNel settembre 1270, Giovanni aveva sposato, in prime nozze, secondo la \"Genealogia Ducum Brabanti\u00e6 Ampliata\", Margherita di Francia (1254-1271), figlia del re di Francia Luigi IX il Santo e della moglie, Margherita di Provenza, che come riportato dal \"Vincentii Bellovacensis Memoriale Omnium Temporum\" era la figlia primogenita del conte di Provenza e conte di Forcalquier, Raimondo Berengario IV e della moglie (come risulta dalla cronaca del monaco benedettino inglese, cronista della storia inglese, Matteo Paris (1200 \u2013 1259), quando descrive il matrimonio della figlia Eleonora con il re d'Inghilterra, Enrico III), Beatrice di Savoia (1206 \u2013 1266), che, secondo il documento n\u00b0 49 del \"Peter der Zweite Graf von Savoyen, Markgraf in Italien, sein Haus und seine Lande\", dello storico, Ludwig Wurstenberger, era figlia del Conte di Savoia, d'Aosta e di Moriana, Tommaso I (1177 \u2013 1233) e della moglie, Beatrice Margherita di Ginevra (1180 \u2013 1257), che secondo la \"Chronica Albrici Monachi Trium Fontium\" era figlia di Guglielmo I di Ginevra e di Margherita B\u00e9atrice di Faucigny. Margherita di Francia mor\u00ec l'anno successivo, nel dare alla luce un figlio: \nGiovanni, sempre secondo la \"Genealogia Ducum Brabanti\u00e6 Ampliata\", si era risposato, in seconde nozze, nel 1273, con Margherita di Dampierre(1251-1285), che sia secondo il \"Iohannis de Thilrode Chronicon\" che secondo il \"Iohannis de Thielrode Genealogia Comitum Flandri\u00e6\" era figlia del Conte di Fiandra e Marchese di Namur, Guido di Dampierre e di Matilde di Bethune, che secondo gli \"Annales Blandinienses\" era figlia ed ereditiera di Roberto VII di Bethune, signore di B\u00e9thune, Termonde, Richebourg e Warneton, e d'Elisabeth de Morialmez.&lt;br&gt;Gli \"Annales Blandinienses\" riportano la morte di Margherita nel 1284, asserendo che lasci\u00f2 quattro orfani e che fu sepolta a Bruxelles.&lt;br&gt;Dall'unione di Giovanni e Margherita nacquero quattro figli:\nGiovanni da alcune amanti di cui non si conoscono n\u00e9 il nome n\u00e9 gli ascendenti ebbe cinque figli illegittimi."}
{"id": "3713698", "revid": "287204", "url": "https://it.wikipedia.org/wiki?curid=3713698", "title": "Henk Vredeling", "text": "\u00c8 stato ministro e commissario europeo. \nProvenienza e formazione.\nIl padre di Vredeling era un falegname. Vredeling aveva quattro sorelle. \nVredeling frequent\u00f2 una scuola cristiana ad Amersfoort e poi il liceo a Baarn. \nDal 1942 al 1950 studi\u00f2 agraria presso l'universit\u00e0 agraria di Wageningen. Tra il 1944 e il 1945 fu attivo nella resistenza contro l'occupazione nazista dei Paesi Bassi, venne arrestato. \nDal 1950 al 1955 Vredeling lavor\u00f2 come consulente socio-economico presso l'associazione generale olandese dei lavoratori rurali, e dal 1955 al 1956 svolse lo stesso incarico presso l'associazione generale olandese per il settore agricolo. \nCarriera politica.\nNel 1947 Vredeling si iscrisse al Partito del Lavoro. \nNel novembre 1956 Vredeling venne eletto membro della Camera dei rappresentanti. Venne successivamente rieletto pi\u00f9 volte e fu deputato fino al maggio 1973. Fu portavoce del gruppo parlamentare laburista per le questioni agricole, si occup\u00f2 molto della politica agricola comune. Si occup\u00f2 anche di cooperazione europea e politica commerciale. Nel 1971 divenne ministro ombra dell'agricoltura e della pesca. \nDal 1958 al 1973 fece parte del Parlamento europeo. Si adoper\u00f2 per la creazione di una federazione dei partiti socialdemocratici europei. \nL'11 maggio 1973 Vredeling venne nominato ministro della difesa nell'ambito del governo presieduto da Joop den Uyl. Svolse l'incarico fino al 1\u00ba gennaio 1977. Promosse modifiche alla normativa sulla coscrizione e sull'obiezione di coscienza, estese le possibilit\u00e0 di esenzione dal servizio militare e accorci\u00f2 la durata della leva. \nCommissario europeo.\nIl 6 gennaio 1977 Vredeling entr\u00f2 in carica come commissario europeo nell'ambito della Commissione Jenkins. Gli venne assegnata la delega alle questioni dell'occupazione e agli affari sociali. Fu anche vicepresidente della commissione. Rimase in carica fino al 6 gennaio 1981. \nCome commissario Vredeling lanci\u00f2 una serie di proposte per combattere la disoccupazione. Alcuni suoi progetti vennero ostacolati da colleghi della Commissione, in particolare da Fran\u00e7ois-Xavier Ortoli e Christopher Tugendhat. Vredeling promosse anche una maggiore flessibilit\u00e0 dei sistemi pensionistici e un maggiore ricorso al lavoro part-time. Promosse il dialogo a livello comunitario tra i ministri degli affari sociali e le organizzazioni sindacali e industriali. \nAttivit\u00e0 successive.\nDopo la fine del mandato come commissario europeo Vredeling svolse varie attivit\u00e0 di consulenza. Fece parte di vari consigli di amministrazione e di vigilanza e fu attivo sia nel settore pubblico che in quello privato. \nVita personale.\nVredeling era sposato ed ha avuto quattro figli. \nEra di fede protestante. "}
{"id": "3713706", "revid": "254059", "url": "https://it.wikipedia.org/wiki?curid=3713706", "title": "Oreste Marini", "text": "Biografia.\nOreste Marini nasce a Castel Goffredo nel 1909 da Sperandio Marini e da Maddalena Cadoria e inizialmente frequenta le scuole tecniche a Castiglione delle Stiviere, dove la famiglia si era trasferita nel 1921. Tra il 1923 e il 1927 segue i corsi presso l'Istituto Superiore per le Industrie Artistiche di Monza.\nNel 1931 \u00e8 a Vienna. Torna in Italia nel 1932 e nel 1933 incontra il pittore Angelo Del Bon e il critico Edoardo Persico, preludio alla nascita della pittura chiarista, termine coniato nel 1935 dal critico d'arte Leonardo Borgese.\nFigura chiave del chiarismo mantovano, Marini diviene maestro di Nene Nodari concentrandosi sulla natura morta e il ritratto, lavorando a una pittura dai colori chiari e dal segno leggero e intriso di luce. In questo periodo conosce e diviene amico del pittore medolese Umberto Lilloni e la sua casa \u00e8 frequentata anche da Giuseppe Facciotto.\nNel 1936 sposa Annunciata (Tina) Bignotti e si trasferisce a Firenze dove studia le bellezze artistiche della citt\u00e0 e incontra Eugenio Montale.\nNel 1937 conosce Pio Semeghini a Burano, Giulio Perina, Aldo Bergonzoni e Giuseppe Lucchini.\nNel 1940 l'artista si trasferisce a Castiglione delle Stiviere dove assume la cattedra di professore di Storia dell'Arte al liceo locale. Negli anni cinquanta e sessanta si dedica agli scritti teorici sulla pittura, avvicinandosi pittoricamente all'astrazione. Nel 1966 organizza a Mantova la prima mostra sulla pittura chiarista.\n\u00c8 stato tra i fondatori del Museo internazionale della Croce Rossa a Castiglione delle Stiviere.\nMuore a Castiglione delle Stivere nel 1992."}
{"id": "3713707", "revid": "767487", "url": "https://it.wikipedia.org/wiki?curid=3713707", "title": "The Stolen Engine", "text": "The Stolen Engine \u00e8 un cortometraggio muto del 1914 diretto da J.P. McGowan. \u00c8 il quarto episodio del serial \"The Hazards of Helen\"\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 5 dicembre 1914."}
{"id": "3713716", "revid": "767487", "url": "https://it.wikipedia.org/wiki?curid=3713716", "title": "The Flying Freight's Captive", "text": "The Flying Freight's Captive \u00e8 un cortometraggio muto del 1914 diretto da J.P. McGowan che qui appare anche tra gli interpreti del film.\n\u00c8 il quinto episodio del serial \"The Hazards of Helen\".\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 12 dicembre 1914."}
{"id": "3713720", "revid": "2373", "url": "https://it.wikipedia.org/wiki?curid=3713720", "title": "Cubo magico (disambigua)", "text": "Con cubo magico si pu\u00f2 intendere:"}
{"id": "3713723", "revid": "1305772", "url": "https://it.wikipedia.org/wiki?curid=3713723", "title": "Traffico di migranti", "text": "Il traffico di migranti (in inglese, \"migrant smuggling\"), detto anche favoreggiamento dell'immigrazione clandestina \u00e8 un reato dell'ordinamento giuridico italiano, definito nel Protocollo delle Nazioni Unite contro il traffico di migranti come: A differenza della tratta di persone (in inglese, \"human trafficking\"), il traffico di migranti generalmente ha luogo con il consenso degli individui oggetto dello stesso, che si affidano a trafficanti (in inglese, \"smugglers\") e ai cosiddetti \"facilitatori\" e/o ai \"passatori\" per immigrare illegalmente in altri Paesi al fine di migliorare le proprie condizioni economiche o per fuggire da persecuzioni e conflitti.\nIn Italia, il favoreggiamento dell'immigrazione clandestina \u00e8 punito ai sensi dell'articolo 12 del Testo unico sull'immigrazione del 1998 (D.lgs. 25 luglio 1998, n. 286), come modificato dalla Legge Bossi-Fini.\nStoria.\nIl traffico di migranti (\"migrant smuggling\") ha visto un grande incremento e detiene una porzione considerevole di tutta l'immigrazione clandestina nel mondo. Il traffico ha luogo, in genere, con il consenso dei soggetti migranti, che lo fanno per ragioni di ordine economico, ergonomico, familiare o per sfuggire a un pericolo imminente.\nDiversamente dalla tratta di esseri umani (\"human trafficking\"), il traffico si caratterizza dal consenso tra l'agente e la vittima, in altri termini in un contratto informale che si estingue al raggiungimento della destinazione prescelta.\nLe operazioni di traffico sono complesse, e si articolano attraverso reti di diversi attori. Pi\u00f9 tali reti si diramano, pi\u00f9 i problemi aumentano. Con un numero maggiore o minore di attori nel mondo, il traffico implica un significativo impatto economico e giuridico sulla societ\u00e0, alimentando continuamente il dibattito in merito alle soluzioni pi\u00f9 opportune da adottare.\nMolte persone che acconsentono al traffico fuggono dalla povert\u00e0, scorgendo nuove opportunit\u00e0 o fuggendo da disastri naturali quali terremoti o sociali quali guerre e persecuzioni. Molti sperano nel diritto di asilo, ma mentre molti sono poveri e incolti, ci sono altri che provengono dalle classi medie. La sola generalizzazione che pu\u00f2 essere fatta sulle vittime del traffico \u00e8 che tutti sono alla ricerca di una vita migliore.\nOperazioni dei trafficanti.\nIl traffico di migranti \u00e8 organizzato in base ad una serie di attivit\u00e0 che spaziano dall'instaurare contatti sul posto fino a tessere relazioni criminali con i grandi gruppi criminali. Trafficanti di piccolo calibro di solito pianificano nel dettaglio tutte le operazioni di traffico; pi\u00f9 comunemente, comunque, i trafficanti entrano in contatto con una fitta rete criminale caratterizzata dalla divisione del lavoro delle persone coinvolte. Nel passato, tale rete era tanto intricata che in alcuni paesi, quali ad es. il Messico, furono scoperti un centinaio di organizzazioni che agivano a tutti i livelli di potere.\nNel corso degli anni, i trafficanti si sono evoluti in maniera tale da diventare delle vere e proprie agenzie istituzionali criminali, ad es. dal Messico agli Stati Uniti, dall'Estremo Oriente all'Europa con l'apporto di diversi fattori concomitanti quali i deficit legislativi dei paesi di destinazione, il minimo controllo sulla frontiera e la corruzione delle forze dell'ordine.\nLa complessit\u00e0 della rete criminale dipende dalla rotta intrapresa e dalla natura del viaggio. Per le rotte che sono gi\u00e0 conosciute, i trafficanti possono assumere le funzioni di una vera e propria impresa familiare e perseguire in apparenza degli onesti scopi. Ma pi\u00f9 la rotta spazia attraverso i diversi paesi del mondo, pi\u00f9 \u00e8 facile coptare nuove vittime.\nIn generale, l'infrastruttura del traffico \u00e8 di tipo moderno, senza una ben definita organizzazione n\u00e9 rigidamente strutturata ma diffusa e decentrata. I trafficanti stipulano alleanze commerciali effimere, mentre le organizzazioni transnazionali possono assumere vere e proprie \"task force\" nelle quali le attivit\u00e0 criminali sono specializzate e controllate da soggetti che si relazionano tra di loro in base a contatti individuali. Nel sistema di affari descritto, non ci sono dei \"padrini\" o altri tipi di vertici come accade per la Mafia, ma i soggetti agiscono autonomamente e senza ordini precisi. \nTraffico e tratta.\nUn'importante distinzione \u00e8 tra \"traffico\" (\"smuggling\") e \"tratta\" (\"trafficking\"). Data la complessit\u00e0 delle attivit\u00e0 sopra accennate, la differenza fra queste due fattispecie criminose non \u00e8 sempre palese, tanto che, al fine di analizzarne i limiti, \u00e8 necessario prendere in considerazione entrambe.\nGeneralmente parlando, la \"tratta\" implica il trasporto di persone da un posto ad un altro contro la propria volont\u00e0 o sotto qualche sorta di falsa scusa. Il \"traffico\", d'altro canto, implicitamente si riferisce ad un pi\u00f9 stretto accordo tra trafficante e vittima. Tali differenze possono essere riscontrare nei Protocolli di Palermo che insistono sulla dicotomia \"coercizione/consenso\": mentre le persone oggetto della tratta sono considerate \"vittime\" o \"sopravvissuti\", i migranti irregolari si affidano volontariamente ai trafficanti per migrare in un modo che il Paese di destinazione considera illegale. Ci\u00f2 \u00e8 particolarmente evidente nella protezione prevista per ogni gruppo: il protocollo sulla \"tratta\" evidenzia la necessit\u00e0 di protezione per le vittime della tratta di esseri umani, mentre quello sul \"traffico\" contiene riferimenti sporadici sulla protezione delle vittime. Si considerino le seguenti differenze semantiche:\nCriminalistica.\nOrientativamente ogni paese nel mondo \u00e8 interessato dal traffico di migranti, distinguendosi per vari indicatori quali paese d'origine, tipo di transito e provenienza.\nIl traffico di migranti tra Stati Uniti e Messico \u00e8 un crimine che sta aumentando progressivamente il volume di affari che nel 2003 si stima ammonti a circa 5 miliardi di dollari all'anno. Allo stesso modo, in Europa, i profitti del traffico sono stimati attorno ai 4 miliardi di euro all'anno.\nNon si possono tralasciare, inoltre, i frequenti casi di decessi avvenuti durante il traffico. Nel 2004 ad es., sono stati registrati 464 vittime durante il percorso per raggiungere gli Stati Uniti dal Messico, e, ogni anno, si stimano circa 200 persone che annegano nel Mediterraneo a seguito della navigazione dal Nord Africa in Europa.\nA causa della natura clandestina del traffico, le informazioni attualmente disponibili sono scarse e fuorvianti. Allo stesso modo, la verificabilit\u00e0 e significativit\u00e0 delle cifre \u00e8 piuttosto difficile. Nel 2005 comunque si stimava un totale di 350.000 clandestini trasportati dal Messico verso gli Stati Uniti ed oltre 800.000 entrati in Europa.\nCriminogenesi.\nIl traffico di migranti\u00a0\u2013 nello specifico il \"favoreggiamento dell'immigrazione clandestina\" \u2013 rappresenta a tutti gli effetti una condotta criminale. Un significativo fattore che pu\u00f2 determinare il successo di tale attivit\u00e0 risiede nella partecipazione di funzionari corrotti. In una relazione al Congresso, William D. Cadman, agente dell'antiterrorismo, disse: \nData la pericolosit\u00e0 e la natura criminale delle operazioni di traffico, le vittime corrono spesso il rischio di subire altri reati anche a causa delle pessime condizioni di viaggio o tentativi di stupro da parte dell'equipaggio della nave. Siccome il traffico pu\u00f2 generare notevoli profitti per coloro che sono coinvolti, non sono rari i casi in cui si alimenta indirettamente la corruzione delle autorit\u00e0 locali nei paesi di destinazione del traffico o che si trovano lungo il percorso.\nOltre ai trafficanti che agiscono da diversi paesi nel mondo, ci sono una miriade di altri attori che intervengono, anche in brevi e sporadiche comparse, negli affari e nelle attivit\u00e0 criminali. Si tratta degli \"oficefali\" e dei \"coyote\" rispettivamente rappresentati da persone provenienti dalla Cina e dal Messico.\nOficefali.\nIl termine \"oficefali\" (da ofis = serpente e cefalos = testa) si riferisce al gruppo criminale che opera nell'ambito del \"favoreggiamento dell'immigrazione clandestina\", specialmente di migranti cinesi verso l'occidente (il termine deriva dall'idea che i flussi migratori si diramano come serpenti). Agendo in un indeterminato mercato nero transnazionale, gli oficefali raggiungono considerevoli profitti dalle proprie operazioni, spesso visti con timore ma anche con riverenza. I primi oficefali si misero in proprio negli anni settanta accompagnando i clienti dei commerci in Hong Kong fino a raggiungere oggi dimensioni impressionanti del fenomeno. Nel 2000 fu arrestato Sister Ping, considerato uno dei pi\u00f9 recidivi criminali del genere, che aveva sortito un volume di affari per pi\u00f9 di quindici anni dalla Cina all'America.\n\"Coyotes\".\nI \"Coyotes\" sono trafficanti messicani impegnati nel \"favoreggiamento dell'immigrazione clandestina\" dal Messico agli Stati Uniti. Nel corso degli anni, tali criminali hanno perfezionato la propria attivit\u00e0 avvalendosi anche di avanzate tecnologie informatiche e politiche.\nBusiness del traffico.\nL'onorario dei trafficanti varia da paese a paese, ma nell'insieme, si registra un considerevole incremento di recente. Per tratte americane i compensi possono salire fino a 4000 dollari, mentre dalla Cina si arriva fino a 75000 dollari. Tali cifre, anche se esorbitanti, sono destinate ad aumentare man mano che i trafficanti divengono pi\u00f9 esperti nel commercio.\nTraffico di droga.\nA causa della natura clandestina del traffico in alcuni paesi americani, ad es. il Messico, i cartelli della droga hanno iniziato ad infiltrarsi nella rete criminale. I cartelli sono costituiti non solo dai proventi dei Coyotes ma anche dall'approccio diretto coi trafficanti. Alla fine degli anni novanta, i cartelli messicani iniziarono a muoversi nel traffico imponendo un prezzo da pagare ai Coyotes per guidare gruppi di migranti lungo i territori controllati da loro. Pi\u00f9 i cartelli sono coinvolti, pi\u00f9 i trafficanti giocano un ruolo primario nella gestione degli affari tramite l'ingestione o l'iniezione di appositi contenitori, ripieni di droga, nel corpo delle vittime. Solitamente, i costi da sostenere per coprire le spese di viaggio sono sottratti ai proventi derivanti dagli immigrati che trasportano la droga in Messico.\nLa domanda se le organizzazioni transnazionali vogliono operare nei due diversi campi del traffico e del contrabbando \u00e8 stata posta sia alle forze dell'ordine che ai servizi segreti.\nRecentemente sono stati identificati sedici casi di organizzazioni criminali che contrabbandavano due tipi di oggetti allo stesso tempo. Quattro di questi casi coinvolgevano il traffico di migranti e di droga; tre di questi riguardavano gli Stati Uniti d'America.\nDifesa sociale.\nGli sforzi globali per frenare il traffico si sono concentrati su casi individuali. Poco, invece, \u00e8 stato fatto per smantellare le organizzazioni che rappresentano il sostrato del traffico. Seguendo i dati dell'UNODC l'individuazione dei trafficanti necessita di risposte multidimensionali che spaziano dall'analisi delle cause socio-economiche al modo per prevenirle nonch\u00e9 perseguirle.\nAltre proposte cercano di basarsi non esclusivamente sulla repressione dell'industria del traffico ma sulla implementazione dell'attivit\u00e0 amministrativa, suggerendo ai governi locali di predisporre misure pi\u00f9 liberali sull'ingresso degli immigrati. In base a tale proposta, un terzo dei costi sui visti d'ingresso potrebbe ritornare agli immigrati dopo la loro partenza, con l'opzione di acquistare un visto aggiuntivo per coloro che dimostreranno di avere una fedina penale pulita.\nMolto spesso, le proposte che tendono a prevenire il traffico dipendono da questioni economiche e/o burocratiche. Nel momento in cui nessuna delle su dette proposte riuscisse a scoraggiare il traffico, allora la questione sar\u00e0 di esclusiva pertinenza delle forze dell'ordine."}
{"id": "3713729", "revid": "56620", "url": "https://it.wikipedia.org/wiki?curid=3713729", "title": "Giovanni I del Brabante", "text": ""}
{"id": "3713745", "revid": "767487", "url": "https://it.wikipedia.org/wiki?curid=3713745", "title": "Jaroslav Ko\u0161nar", "text": ""}
{"id": "3713750", "revid": "767487", "url": "https://it.wikipedia.org/wiki?curid=3713750", "title": "Club Deportivo 20 de Agosto", "text": "Il Club Deportivo 20 de Agosto \u00e8 una societ\u00e0 calcistica boliviana di Trinidad.\nStoria.\nIn seguito alla sua fondazione prese parte al campionato del Dipartimento di Beni. Partecip\u00f2 alla Copa Sim\u00f3n Bol\u00edvar nel 1976. Fu tra le societ\u00e0 fondatrici della massima serie professionistica, prendendo parte alla prima stagione; giunse al penultimo posto nel proprio gruppo, denominato \"Serie B\", con 5 punti in 14 gare. Nel 1978 concluse invece il campionato all'ultimo posto in classifica, sempre nella Serie B; decise poi di non partecipare pi\u00f9 alla competizione per problemi finanziari."}
{"id": "3713752", "revid": "287204", "url": "https://it.wikipedia.org/wiki?curid=3713752", "title": "Tennis ai XVI Giochi panamericani - Singolare maschile", "text": "Il torneo singolare maschile di tennis dei XVI Giochi panamericani si \u00e8 tenuto al Telcel Tennis Complex di Guadalajara, Messico."}
{"id": "3713755", "revid": "1983214", "url": "https://it.wikipedia.org/wiki?curid=3713755", "title": "Distretto di Afyonkarahisar", "text": " \nIl distretto di Afyonkarahisar costituisce il distretto centrale della provincia di Afyonkarahisar, in Turchia.\nGeografia fisica.\nIl distretto confina con i distretti di \u0130hsaniye, \u0130scehisar, \u00c7obanlar, \u015euhut, Sinanpa\u015fa e Alt\u0131nta\u015f.\nAmministrazioni.\nAl distretto, oltre al centro capoluogo, appartengono 15 comuni e 31 villaggi."}
{"id": "3713760", "revid": "124228486", "url": "https://it.wikipedia.org/wiki?curid=3713760", "title": "Russell Means", "text": "Biografia.\nNacque nella riserva indiana di Pine Ridge. All'et\u00e0 di tre anni il padre trov\u00f2 lavoro come operaio nei cantieri navali e si trasfer\u00ec insieme alla famiglia a Vallejo, California.\nFu impegnato nella difesa dei diritti dei nativi americani sin dal 1968, anno in cui si un\u00ec all\"'American Indian Movement\" (rimanendovi fino allo scioglimento dell'organizzazione, nel 1993). Alla fine degli anni sessanta guid\u00f2 l'occupazione dell'isola di Alcatraz insieme ad altri attivisti dell'AIM. Nel 1988 fu candidato alla presidenza del Libertarian Party.\nNel 2007 fu tra i rappresentanti del popolo Lakota che, rivendicando la sovranit\u00e0 sulle terre dei propri avi, stracci\u00f2 il Trattato di Fort Laramie e dichiar\u00f2 l'indipendenza della riserva indiana di Pine Ridge (nel Dakota del Sud) dal governo degli Stati Uniti, ma il tentativo, non appoggiato dal Consiglio tribale della riserva, fall\u00ec. Il 19 dicembre 2007 fu uno dei fondatori della Repubblica di Lakotah con la carica di Presidente.\nDal 1992, Means \u00e8 stato spesso impegnato anche come cantante e, soprattutto, attore. Tra i ruoli da lui interpretati, da ricordare quello del fiero guerriero Chingachgook nel film \"L'ultimo dei Mohicani\" (1992) di Michael Mann.\nMor\u00ec nel 2012 a 72 anni, per un tumore all'esofago."}
{"id": "3713762", "revid": "1305772", "url": "https://it.wikipedia.org/wiki?curid=3713762", "title": "State of Emergency", "text": "State of Emergency \u00e8 un videogioco action del 2002, sviluppato da VIS Entertainment e pubblicato da Rockstar Games per PlayStation 2, Xbox e Microsoft Windows.\nLo scopo del gioco \u00e8 quello di guadagnare il maggior numero di punti possibili e completare le missioni compiendo omicidi e distruggendo oggetti all'interno di un ambiente sandbox.\nNel 2006 ne \u00e8 stato pubblicato un sequel, \"State of Emergency 2\"; lo sviluppo fu avviato da VIS Entertainment, ma a causa del suo fallimento finanziario venne ultimato da DC Studios e pubblicato da SouthPeak Interactive.\nControversie.\n\"State of Emergency\" \u00e8 stato oggetto di numerose controversie negli Stati Uniti d'America, dove \u00e8 stato accusato di similarit\u00e0 con i fatti realmente accaduti durante gli scontri di Seattle per la conferenza OMC del 1999.\nDopo gli scontri avvenuti a Roma il 15 ottobre 2011 durante la manifestazione degli Indignados, alcuni politici italiani, tra cui Alessandra Mussolini e Carlo Giovanardi, aderendo ad una campagna promossa da Klaus Davi, hanno chiesto pubblicamente di mettere al bando il videogioco per incitamento alla violenza."}
{"id": "3713764", "revid": "1573940", "url": "https://it.wikipedia.org/wiki?curid=3713764", "title": "Radio Retaliation", "text": "Radio Retaliation \u00e8 il sesto album della band trip hop di Washington, i Thievery Corporation."}
{"id": "3713771", "revid": "1543377", "url": "https://it.wikipedia.org/wiki?curid=3713771", "title": "East Conemaugh", "text": "East Conemaugh \u00e8 una borough degli Stati Uniti d'America, nella contea di Cambria nello Stato della Pennsylvania. Secondo il censimento del 2000 la popolazione \u00e8 di 1.291 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca ( 95,97%), seguita dagli afroamericani (3,33%) dati del 2000."}
{"id": "3713773", "revid": "1546219", "url": "https://it.wikipedia.org/wiki?curid=3713773", "title": "Copa de Competencia Asociaci\u00f3n Amateurs", "text": "La Copa de Competencia Asociaci\u00f3n Amateurs fu una coppa organizzata in Argentina tra il 1920 e il 1926 per un totale di quattro edizioni.\nFormula del torneo.\nNella prima edizione il torneo era tutto ad eliminazione diretta, mentre dalla seconda vi era una prima fase a gruppi e solo successivamente una fase ad eliminazione diretta. Il numero di club partecipanti al torneo \u00e8 variato di edizione in edizione."}
{"id": "3713778", "revid": "287204", "url": "https://it.wikipedia.org/wiki?curid=3713778", "title": "Omri", "text": "Biografia.\nEra \"comandante dell'esercito\" di re Elah quando Zimri uccise Elah autoproclamandosi re. Invece, le truppe di Gibbethon scelsero Omri come re, ed egli li guid\u00f2 a Tirzah dove catturarono Zimri nel palazzo reale. Zimri diede fuoco al palazzo e mor\u00ec dopo un regno di soli sette giorni.\nNonostante Zimri fosse stato eliminato, met\u00e0 delle persone ancora preferivano Tibni invece di Omri. Ad Omri servirono quattro anni per sottomettere Tibni e proclamarsi re d'Israele. Nei primi sei anni la sua capitale fu Tirzah, dopodich\u00e9 costru\u00ec una nuova capitale del regno in Samaria, su una collina che aveva comprato da Shemer.\nOmri divenne re d'Israele nel 31\u00ba anno di Asa, re di Giuda, e regn\u00f2 per 12 anni, sei dei quali da Tirzah. I riferimenti biblici parlano di un periodo di rivalit\u00e0 con Tibni tra il 27\u00b0 ed il 31\u00b0 anno di Asa. William Albright ne dat\u00f2 il regno all'876-869 a.C., mentre Edwin Thiele propose l'888-880 a.C. per la rivalit\u00e0 con Tibni, e l'880-874 a.C. per il suo regno incontrastato.\nAlcuni archeologi, come Israel Finkelstein (professore di archeologia all'Universit\u00e0 di Tel Aviv), sostengono che il Libro dei Re minimizzi i risultati ottenuti da Omri. Secondo loro il testo biblico dice che Omri costru\u00ec la nuova capitale in Samaria (altro nome con cui si identifica Israele), ma potrebbe aver omesso altre costruzioni commissionate da Omri e dal figlio Acab durante il loro regno. Finkelstein e la sua assistente Norma Franklin hanno identificato costruzioni monumentali in Samaria, a Jezreel, a Megiddo e ad Hazor, in contrasto con l'umilt\u00e0 dei reperti dissepolti in Giudea, che descrivono una situazione costituita pi\u00f9 che altro da una serie di villaggi sparsi, poco aderente al racconto biblico. Finkelstein ha anche rilevato attraverso la datazione al radiocarbonio, che le grandi fortificazioni israeliane associate all'Impero di Salomone, per esempio, di Meghiddo, risalgono ad un periodo di molto posteriore al IX secolo. Altri archeologi israeliani, tra cui Amnon Ben-Tor, Amihai Mazar, William G. Dever e Lawrence Stager, respingono questa teoria, affermando che \u00e8 contraddetta dall'analisi scientifica del suolo, ed in generale dallo sviluppo della regione, e che la teoria si basa fortemente sulla seriazione delle ceramiche, una tecnica di datazione cronologicamente relativa piuttosto che assoluta, come invece \u00e8 ad esempio il metodo del carbonio-14. Il dibattito non si \u00e8 ancora concluso, sebbene recenti scoperte archeologiche a Gerusalemme e Khirbet Qeyiafa sembrino confermare uno sviluppo urbano della Giudea gi\u00e0 dal X secolo a.C. \nIl regno di Omri su Israele fu abbastanza tranquillo da permettergli di lasciarlo in eredit\u00e0 al figlio Acab, iniziando quindi una nuova dinastia (che alcuni chiamano \"degli Omridi\"). I suoi discendenti non governarono solo il regno d'Israele per i successivi 40 anni, ma anche il regno di Giuda. Fu abbastanza importante da vedere il suo nome citato su una stele eretta da Mesha, re dei Moabiti, il quale ricorda una sua vittoria su un figlio di Omri, omettendo per\u00f2 il nome del figlio. Thomas L. Thompson (\"The Bible in History\"), comunque, interpreta la stele di Mesha ipotizzando che Omri fosse un eponimo, o il leggendario fondatore del regno piuttosto che un personaggio storico. Molti archeologi rifiutano questa interpretazione, convinti che Omri sia una persona vera. I re assiri facevano spesso riferimento ai successori di Omri come appartenenti al \"Casato di Omri\" (\"Bit Hu-um-ri-a\").\nLa dinastia omride.\nLa dinastia fondata da Omri constitu\u00ec un nuovo capitolo nella storia del regno settentrionale d'Israele. Termin\u00f2 con quasi 50 anni di costante guerra civile per il trono. Ci fu pace col Regno di Giuda a sud, ed anche cooperazione tra i due stati rivali, mentre le relazioni con la vicina Sidone a nord furono rafforzate tramite matrimoni tra le due corti. Questa pace con i due potenti vicini permise al regno d'Israele di espandere la propria influenza ed il controllo politico in Transgiordania, portando prosperit\u00e0 economica al regno.\nD'altra parte, la pace con Sidone port\u00f2 anche alla penetrazione degli ideali religiosi fenici creando una \"kulturkampf\" tra tradizionalisti (guidati dal profeta Elia e dai suoi seguaci) ed aristocrazia (guidati dal figlio di Omri e suo erede Acab e dalla consorte Gezabele). In politica estera, questo periodo fu contemporaneo alla nascita del regno di Aram con sede a Damasco, ed Israele si trov\u00f2 ben presto in guerra a nord-est. La peggiore minaccia, comunque, fu l'ascesa dell'Assiria, che stava iniziando ad espandersi verso ovest partendo dalla Mesopotamia: la battaglia di Qarqar (853 a.C.), che pose Salmanassar III di Assiria contro una coalizione di re locali, tra cui Acab, fu il primo scontro tra Assiria ed Israele. Fu la prima di una serie di guerre che alla fine portarono alla distruzione del regno di Israele nel 722 a.C. ed alla riduzione del regno di Giuda ad uno stato sottomesso agli Assiri.\nOmri nelle fonti archeologiche.\nIn archeologia, Omri appare numerose volte nel secolo successivo. La stele di Mesha moabita (in esposizione presso il museo del Louvre) fa riferimento all'oppressione del Moab da parte di \"Omri re d'Israele\". Israele sarebbe stata in seguito definita nelle fonti \"Casa di Omri\" (\"Bit-Humria\"), ed il termine \"Israele\" fu usato sempre meno col passare del tempo. L'altro termine per definire Israele era \"Samaria\", usato a partire da quando inizi\u00f2 il regno di Joash. L'obelisco nero assiro (esposto al British Museum) definisce Jehu (figlio di Jehoshaphat figlio di Nimshi) come \"figlio di Omri\" mentre la Bibbia lo definisce \"il figlio di Jehoshaphat figlio di Nimshi\".\nArcheologicamente parlando, sembra che Omri sia universalmente riconosciuto come fondatore del regno israelita, nonostante Acab sia in realt\u00e0 il primo re di Israele ad apparire nelle fonti non-israelite."}
{"id": "3713779", "revid": "103341345", "url": "https://it.wikipedia.org/wiki?curid=3713779", "title": "Zden\u011bk Proch\u00e1zka", "text": ""}
{"id": "3713787", "revid": "582484", "url": "https://it.wikipedia.org/wiki?curid=3713787", "title": "Ottorino Gentiloni", "text": ""}
{"id": "3713791", "revid": "1522738", "url": "https://it.wikipedia.org/wiki?curid=3713791", "title": "Salar", "text": ""}
{"id": "3713792", "revid": "287204", "url": "https://it.wikipedia.org/wiki?curid=3713792", "title": "Gran Premio motociclistico di Francia 1972", "text": "Il Gran Premio motociclistico di Francia fu il terzo appuntamento del motomondiale 1972.\nSi svolse il 7 maggio 1972 presso il Circuito di Clermont-Ferrand alla presenza di 50.000 spettatori. Corsero tutte le categorie, meno la 50.\nSeconda \"battuta a vuoto\" stagionale per Giacomo Agostini in 350, gara terminata al quarto posto a oltre due minuti dal vincitore Jarno Saarinen. \"Ago\" si rifece in 500.\nVittoria per Phil Read in 250 davanti a Renzo Pasolini.\nSeconda vittoria consecutiva (con giro pi\u00f9 veloce) per Gilberto Parlotti con la Morbidelli 125.\nNei sidecar prima vittoria per Heinz Luthringshauser.\nClasse 500.\n35 piloti alla partenza."}
{"id": "3713797", "revid": "767487", "url": "https://it.wikipedia.org/wiki?curid=3713797", "title": "Puppet animation", "text": "La Puppet animation \u00e8 una tecnica di animazione a Passo uno (nota anche con il nome inglese \"stop motion\") usata in maniera onnipresente per creare delle animazioni di personaggi tridimensionali prima dell'avvento delle animazioni computerizzata.\nLa tecnica di animazione.\nLa preparazione del materiale.\nPer creare un film animato con questa tecnica si parte progettando le marionette, il materiale che utilizzeranno e l'ambiente in cui si muoveranno.\nSi parte dai pupazzi di cui si progetta e successivamente si costruisce la struttura base, chiamata armatura, che quando \u00e8 completata la si testa animandola per tre volte cercando di capire le imperfezioni o meno e se i giunti delle articolazioni funzionano.\nTutti i personaggi protagonisti di questi film hanno un'anima di metallo pi\u00f9 o meno sviluppata chiamata armatura, che come tecnica era gi\u00e0 ad altissimi livelli ai tempi di Ray Harryhausen, che diede le basi a quelle che si fabbricano tuttora. Il rivestimento di queste armature, che forma la figura vera e propria del personaggio pu\u00f2 essere di diversi materiali, ai giorni d'oggi si predilige il silicone per la pelle, e stoffetipo opportunamente trattate per essere animate, per il vestiario.\nSuccessivamente attorno ai personaggi viene applicata la struttura esterna e si preparano gli eventuali indumenti che indosseranno.\nCompletati i pupazzi si procede alla creazione dell'ambiente in cui si muoveranno. Questi \"mini-set\" vengono progettati in scala 1:5 e poi modellati in scala naturale.\nCompletati i pupazzi e i set si procede a piazzare la fotocamera che verr\u00e0 utilizzata per fare le animazioni.\nL'animazione.\nQuando i pupazzi, i set e le fotocamere sono pronte, per sviluppare un film a pupazzi animati si fa compiere ai pupazzi un piccolo movimento (come muovere un braccio), quando il movimento \u00e8 stato compiuto si fotografa il personaggio, poi si procede a fare una serie di scatti fotografici facendo compiere al pupazzo tra uno scatto e l'altro una serie di piccoli movimenti che animati semplicemente montando gli scatti uno di seguito all'altro si d\u00e0 l'illusione del movimento allo spettatore."}
{"id": "3713800", "revid": "44261147", "url": "https://it.wikipedia.org/wiki?curid=3713800", "title": "Provincia di Afyon", "text": ""}
{"id": "3713802", "revid": "599013", "url": "https://it.wikipedia.org/wiki?curid=3713802", "title": "Nicolas \u0160umsk\u00fd", "text": "Caratteristiche tecniche.\nMolto abile a creare le manovre offensive per la squadra con cui gioca e a fornire assist.\nCarriera.\nClub.\nDalle giovanili al Bohemians 1905.\nInizia a muovere i suoi primi passi da giocatore di calcio a 5 all'et\u00e0 di sei anni nel dove rimane per cinque stagioni per poi iniziare un lungo viaggio. Approda in Europa, precisamente in Francia, dove viene messo sotto contratto per due stagioni dal Monaco per poi passare alla squadra di Cannes, l'Association Sportive de Cannes. Nel 2008 viene acquistato dal River Plate e cos\u00ec diviene il primo calciatore giovane europeo a giocare nelle giovanili dei \"Los Millonarios\". Nel club di Buenos Aires ci rimane un anno esatto per poi essere ceduto all'Argentinos Juniors. Una volta scaduto il contratto che legava il calciatore alle \"Formiche Rosse\", rimane per un anno svincolato fino a quando viene acquistato dall'Atletico Mineiro, ma la FIFA annulla il trasferimento per via di alcuni regolamenti. Nel 2011, rientra a casa e viene acquistato dal Bohemians 1905 firmando un contratto biennale e scegliendo la maglia numero 10 in onore del suo idolo, Diego Armando Maradona.\nCompie il suo esordio con i \"canguri\" il 10 settembre 2011 durante il match disputatosi contro il Slov\u00e1cko subentrando a Luk\u00e1\u0161 Bud\u00ednsk\u00fd nel corso del secondo tempo, esattamente al 51' minuto. Il 26 febbraio ottiene la sua prima ammonizione in carriera da calciatore professionista durante il match, perso con il risultato di 3 a 1, contro il \u010cesk\u00e9 Bud\u011bjovice.\nIl 21 luglio 2013 annuncia di aver firmato un contratto quadriennale con .\nNazionale.\nDal 2009 ha esordito con l'Under-16 prendendo parte ad alcune amichevoli mettendo a segno anche una rete durante la partita giocata contro il Belgio Under-16. Nel 2010 viene convocato con la Nazionale di calcio della Repubblica Ceca Under-18 prendendo parte a tre amichevoli e segnare una rete in ogni partita, fino a ritrovarsi nel 2011 nella Nazionale di calcio della Repubblica Ceca Under-19 allenata da Jaroslav H\u0159eb\u00edk.\nStatistiche.\nPresenze e reti nei club.\n\"Statistiche aggiornate al 21 ottobre 2012\"."}
{"id": "3713811", "revid": "767487", "url": "https://it.wikipedia.org/wiki?curid=3713811", "title": "The Black Diamond Express", "text": "The Black Diamond Express \u00e8 un cortometraggio muto del 1914 diretto da J.P. McGowan che qui appare anche tra gli interpreti, nel ruolo di un cowboy. L'australiano McGowan era un valente cavallerizzo e aveva partecipato alla guerra con i boeri in Sud Africa.\nIl film \u00e8 il sesto episodio del serial \"The Hazards of Helen\"\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 19 dicembre 1914."}
{"id": "3713813", "revid": "228587", "url": "https://it.wikipedia.org/wiki?curid=3713813", "title": "Georg Wenzeslaus von Knobelsdorff", "text": "Biografia.\nFu dapprima soldato di carriera dell'esercito prussiano, ma, nel 1729, abbandon\u00f2 il suo ruolo di capitano per dedicarsi alla sua vera passione, l'architettura.\nNel 1740 studi\u00f2 a Parigi e in Italia e divenne amico del re Federico II di Prussia. Knobelsdorff fu influenzato dal classicismo francese e dal palladianesimo. Lavor\u00f2 in principio a Rheinsberg, ove gett\u00f2 le basi del futuro \"rococ\u00f2 federiciano\", in onore del re.\nFu anche un buon economista e lavor\u00f2 alla corte reale come consigliere di finanza."}
{"id": "3713817", "revid": "297745", "url": "https://it.wikipedia.org/wiki?curid=3713817", "title": "Comignoli", "text": ""}
{"id": "3713823", "revid": "339392", "url": "https://it.wikipedia.org/wiki?curid=3713823", "title": "Steffy Forrester Spencer", "text": ""}
{"id": "3713825", "revid": "1442080", "url": "https://it.wikipedia.org/wiki?curid=3713825", "title": "Stockholm Open 2011 - Doppio", "text": "Il doppio dello Stockholm Open 2011 \u00e8 stato un torneo di tennis facente parte dell'ATP World Tour 2011.\nEric Butorac e Jean-Julien Rojer erano i detentori del titolo ma sono stati sconfitto in semifinale da Marcelo Melo e Bruno Soares.\nRohan Bopanna e Aisam-ul-Haq Qureshi hanno sconfitto in finale Marcelo Melo e Bruno Soares per 6-1, 6-3."}
{"id": "3713827", "revid": "400518", "url": "https://it.wikipedia.org/wiki?curid=3713827", "title": "Jackie Marone", "text": ""}
{"id": "3713829", "revid": "287204", "url": "https://it.wikipedia.org/wiki?curid=3713829", "title": "Rally Dakar 2009", "text": "Il Rally Dakar 2009 \u00e8 stata la 30\u00aa edizione del Rally Dakar (partenza e arrivo a Buenos Aires).\nOltre alla nuova location, la novit\u00e0 di quest'anno \u00e8 stata l'introduzione di una nuova categoria, ATV (i cosiddetti quad).\nTappe.\nNelle 13 giornate del rally raid furono disputate 15 tappe ed una serie di trasferimenti (9.574\u00a0km), con 14 prove speciali per un totale di 4.741\u00a0km.\nClassifiche.\nMoto.\nHanno finito la gara 113 delle 217 moto iscritte.\nAuto.\nHanno finito la gara 91 delle 178 auto iscritte.\nCamion.\nHanno preso parte alla gara 84 camion."}
{"id": "3713835", "revid": "92723", "url": "https://it.wikipedia.org/wiki?curid=3713835", "title": "Anton Malatinsk\u00fd", "text": "Biografia.\n\u00c8 lo zio di Milan Malatinsk\u00fd, anch'egli calciatore professionista.\nCuriosit\u00e0.\nEgli milit\u00f2 a pi\u00f9 riprese, sia nelle vesti di calciatore che in quelle di allenatore, nelle squadre della sua citt\u00e0 natale Trnava ovvero il Rapid, il Sokol NV da giocatore e lo Spartak Trnava. Di conseguenza alla sua scomparsa, avvenuta nel 1992 la citt\u00e0 decise di intitolargli lo stadio che a tutt'oggi porta il suo nome."}
{"id": "3713845", "revid": "298229", "url": "https://it.wikipedia.org/wiki?curid=3713845", "title": "Yanina Karolchyk-Pravalinskaya", "text": ""}
{"id": "3713846", "revid": "731511", "url": "https://it.wikipedia.org/wiki?curid=3713846", "title": "Konstantin Egorovi\u010d Makovskij", "text": "Biografia.\nStudi\u00f2 dapprima a Mosca e in un secondo tempo all'Accademia russa di belle arti di San Pietroburgo, ma sospese gli studi in segno di protesta per il diffuso accademismo.\nMolti dei suoi dipinti storici, come \"La sposa russa\" (1889), mostravano una visione idealizzata della vita russa nei secoli passati, prediligendo le tematiche ispirate dalla vita del popolo.\nSi dedic\u00f2 anche alla ritrattistica, dapprima intrisa di realismo e successivamente di stilizzazioni eleganti e gradevoli.\nNell'ultimo periodo creativo della sua carriera, abbandon\u00f2 gli \"Ambulanti\", per avvicinarsi a uno stile pi\u00f9 accademico, dedicato a temi fiabeschi o di genere."}
{"id": "3713847", "revid": "1573940", "url": "https://it.wikipedia.org/wiki?curid=3713847", "title": "Sinodendron cylindricum", "text": "Sinodendron cylindricum () \u00e8 un coleottero della famiglia dei Lucanidi, sottofamiglia Syndesinae.\nDescrizione.\nSi tratta di un insetto di dimensioni medio-piccole che oscillano tra i 12 e i 16\u00a0mm.\nIl corpo \u00e8 allungato di forma cilindrica e di colore nero lucente.\nIl dimorfismo sessuale \u00e8 accentuato e i maschi presentano sul capo un corno che li fa assomigliare per aspetto ai maschi di scarabeo rinoceronte.\nQuesto corno \u00e8 provvisto sul lato posteriore di due file di corte setole di colore chiaro.\nAnche le femmine hanno un corno sul capo, ma di dimensioni decisamente pi\u00f9 piccole.\nLe mandibole sono piccole in entrambi i sessi.\nLe antenne sono arcuate ma non genicolate, all'apice presentano una clava antennale formata da 3 articoli.\nIl capo che nel maschio \u00e8 quasi liscio nelle femmine \u00e8 finemente punteggiato.\nIl protorace \u00e8 circa tanto lungo quanto largo, nei maschi presenta un'incavatura anteriore ribordata da una piccola carena provvista di dentelli.\nLe elitre hanno delle strie quasi indistinguibili e sia le elitre che il protorace sono provvisti di una punteggiatura grossolana.\nLe ali sono nascoste dalle elitre ma ben sviluppate e atte al volo in entrambi i sessi.\nLe tibie sono provviste sul lato esterno di dentelli, quelle anteriori ne hanno 5-6 su una sola fila, mentre quelle mediane e le posteriori sono provviste di due file di dentelli.\nLa larva \u00e8 di colore chiaro, con capo giallo-marroncino, provvista di mandibole ben sviluppate e di sei arti, la forma \u00e8 quella tipica della famiglia dei Lucanidae.\nBiologia.\nLe larve di questa specie si nutrono di sostanza organica in decomposizione, in modo particolare del legno di vari alberi decidui come ad esempio faggio, quercia, pioppo, castagno e melo. Si rinvengono essenzialmente nei tronchi morti.\nIl ciclo vitale dura circa quattro anni, nei primi due le larve si accrescono, durante la primavera del terzo anno avviene l'impupamento e la metamorfosi, gli adulti gi\u00e0 formati durante l'autunno sfarfallano nella primavera successiva.\nGli adulti sono di abitudini notturne.\nDistribuzione e habitat.\nQuesta specie ha distribuzione europea e asiatica.\nIn Europa \u00e8 diffusa in tutti gli stati ad eccezione di Portogallo, Moldavia e Islanda.\nIn Italia \u00e8 presente ovunque tranne che in Sardegna.\nNel Mediterraneo non \u00e8 stata segnalata nemmeno in Corsica e nelle Baleari.\nIn Asia \u00e8 presente in Russia dai Monti urali in Siberia ed \u00e8 stata segnalata anche in Turchia, Kazakistan, Mongolia e Cina (nella regione dello Xinjiang)\nSottospecie.\nIn passato era stata indicata una sottospecie \"Sinodendron cylindricum aspromontanum\" endemica del Sud Italia e in particolare dell'Aspromonte, ma ora viene considerata sottospecie non valida e sinonimo della specie."}
{"id": "3713849", "revid": "26630", "url": "https://it.wikipedia.org/wiki?curid=3713849", "title": "Antoine Quentin Fouquier-Tinville", "text": "Il feroce magistrato di Robespierre era il secondo figlio di cinque che il padre Elie (o Eloy) Fouquier de Tinville, proprietario terriero e signore d'H\u00e9rou\u00ebl, ebbe dalla moglie Marie-Louise Martine, proveniente da un'agiata famiglia del luogo. Gli fu attribuito il nome \"de Tinville\" da una delle terre del padre, poich\u00e9 il titolo paterno \"d'H\u00e9rou\u00ebl\", and\u00f2 al primogenito, mentre i titoli \"de Foreste\" e \"de Vauvill\u00e9\" andarono ai fratelli pi\u00f9 giovani.\nBiografia.\nIl periodo pre-rivoluzione.\nGrazie all'intervento dello zio materno, l'abate Martine de la Motte, entr\u00f2 nel collegio di Noyon, ove studi\u00f2 per sei anni. Poi, sotto le pressioni del padre, che vedeva di buon occhio per lui la carriera di magistrato piuttosto che quella ecclesiastica, entr\u00f2 come giovane di studio presso Cornillier, procuratore del re al Grand Ch\u00e2telet a Parigi, poi, nel 1769, presso Berthereau, anch'egli procuratore.\nDiligente, molto attaccato al lavoro e molto coscienzioso, si fece ben notare dal suo datore di lavoro divenendo primo assistente e poi, grazie all'aiuto ottenuto dalla famiglia e ad un prestito, pot\u00e9 acquistare da Cornillier la sua carica, allorch\u00e9 questi si ritir\u00f2 nel 1774. Il 21 gennaio venne ufficialmente ammesso alla Camera dei procuratori allo Ch\u00e2telet.\nIl 19 ottobre 1775, spos\u00f2 la cugina Doroth\u00e9e Saugnier, dalla quale ebbe poi cinque figli. Inizi\u00f2 per lui un periodo fortunato, ma la moglie mor\u00ec di parto nel 1782, dando alla luce una figlia. Spos\u00f2 quindi in seconde nozze, qualche mese dopo, un giovane fanciulla della piccola nobilt\u00e0, Henriette G\u00e9rard d'Aucourt, dalla quale ebbe successivamente due figli.\nTuttavia, nell'atmosfera affaristica di quel periodo, pare che il magistrato si fosse impegnato senza successo in attivit\u00e0 rischiose, per cui dovette vendere la propria carica nel 1783 per poter ripagare i debiti. Segu\u00ec un periodo durante il quale non si ha pi\u00f9 traccia di lui, se non da alcune lettere dei suoi amici. Usc\u00ec dall'anonimato quando ottenne un posto da commissario presso la sezione detta di \"Saint-Merry\", nel quartiere dove abitava con la famiglia. \u00c8 di qui che riprese a poco a poco la sua carriera di magistrato, diventando dapprima direttore di un giur\u00ec accusatorio presso il tribunale straordinario creato il 17 agosto 1792 per giudicare i seguaci del re relativamente ai fatti del 10 agosto 1792. Quando il tribunale venne disciolto, ebbe un posto di giudice presso il tribunale di Saint-Quentin, nella sua regione d'origine (Aisne), ma non occup\u00f2 subito la carica. Infine fu eletto dalla Convenzione Nazionale pubblico accusatore del nuovo tribunale penale straordinario (il futuro tribunale rivoluzionario). A quel punto si dimise da giudice del tribunale di Saint-Quentin.\nPubblico accusatore.\nIl 10 marzo 1793 la Convenzione nazionale aveva istituito il tribunale speciale straordinario, che prese poi il nome di Tribunale rivoluzionario a partire dall'8 brumaio dell'anno II (29 ottobre 1793). Nella seduta del 13 marzo, la Convenzione procedette all'elezione dei membri del tribunale, coi seguenti risultati:\nLouis-Joseph Faure declin\u00f2 la proposta e quindi venne proclamato pubblico accusatore il pi\u00f9 votato dei sostituti, Fouquier-Tinville.\nFu lui il motore del tribunale, che accettava i giudici ed i giurati, che sceglieva il luogo, che redigeva gli atti di accusa, che faceva applicare la legge, che riceveva il carnefice, che fissava il numero di carrette delle condanne a morte, che rendeva conto al Comitato di salute pubblica.\nInizialmente controllato dalla Commissione dei sei, il tribunale venne presto liberato da questa tutela, e toccavano al pubblico accusatore le prerogative di arrestare, perseguire e sottoporre a giudizio, dietro denuncia delle autorit\u00e0 o dei cittadini.\nFu lui il pubblico accusatore al processo a Charlotte Corday del 17 luglio 1793, a quello della regina Maria Antonietta del 14-16 ottobre 1793, a quello dei Girondini del 24-30 ottobre 1793, a quello di Jean Sylvain Bailly del 10-11 novembre 1793, a quello di Antoine Barnave del 27-28 novembre 1793, a quello degli H\u00e9bertisti del 21-24 marzo 1794 ed a quello di Danton e dei suoi seguaci del 2-5 aprile 1794.\nNella primavera del 1794 la Convenzione, sotto le pressioni di Robespierre che voleva accelerare i tempi dei giudizi del Tribunale rivoluzionario, decret\u00f2 il divieto di assegnare all'imputato avvocati difensori e di escutere testimoni a discarico. Fouquier-Tinville protest\u00f2 per questo presso il Comitato di salute pubblica ma non ci fu nulla da fare, Robespierre era troppo influente e Fouquier-Tinville si adegu\u00f2.\nFu ancora lui che, dopo il colpo di stato del 9 termidoro, procedette al riconoscimento dell'identit\u00e0 dei ribelli, posti fuori legge, Robespierre, Saint-Just, Couthon e gli altri, prima del loro invio alla ghigliottina.\nIl giorno 10 termidoro (28 luglio) del 1794 il Comitato di salute pubblica si occup\u00f2 di rinnovare completamente il tribunale e Bertrand Bar\u00e8re de Vieuzac present\u00f2 alla Convenzione una lista di giudici e giurati, nella quale figurava il nome di Fouquier-Tinville come pubblico accusatore. Solo tre giorni pi\u00f9 tardi Louis Fr\u00e9ron si stup\u00ec di trovare il nome di Tinville nella lista e chiese un decreto di arresto contro di lui.\nInformato del suo prossimo arresto, Fouquier-Tinville, convinto del suo buon diritto e della sua innocenza, si costitu\u00ec.\nIl suo processo.\nIl suo processo fu tenuto davanti al Tribunale rivoluzionario. Nel germinale dell'anno III (28 marzo 1795) Fouquier-Tinville e ventitr\u00e9 coimputati (fra i quali Marie Joseph Emmanuel Lanne) comparvero dinnanzi a questo tribunale, riorganizzato dalla legge dell'8 nevoso dell'anno III (28 dicembre 1794). Sei altri imputati erano contumaci. Il nuovo procuratore era Judicis.\nTra i capi di accusa mossi a Fouquier-Tinville, figurano quelli di: \nDi questi abusi, l'imputato si era reso responsabile soprattutto dopo la legge del 22 pratile dell'anno II (10 giugno 1794).\nDal 9 germinale dell'anno III (29 marzo) al 12 fiorile (1\u00ba maggio) del 1795, furono sentiti 419 testimoni di cui 223 a discarico. Il 12 fiorile il sostituto Cambon pronunci\u00f2 la sua requisitoria ed entro un giorno e mezzo Fouquier-Tinville present\u00f2 la sua difesa, che termin\u00f2 cos\u00ec:\n\u00abNon sono io che avrei dovuto essere portato qui dinnanzi, ma i capi i cui ordini io ho eseguito. Io non ho agito che in forza di leggi formulate da una Convenzione investita di pieni poteri. A causa dell'assenza dei suoi membri, io mi trovo capo di una cospirazione che non ho mai conosciuto. Ma eccomi esposto alla calunnia, a un popolo sempre avido di trovare un colpevole.\u00bb\nIl 15 ed il 16 fiorile i difensori degli altri coimputati espressero le loro istanze.\nIl 17 fiorile (6 maggio), la deliberazione dur\u00f2 due ore e alle 5 fu data lettura della sentenza. Fouquier-Tinville e quindici coimputati, Foucault, Gabriel Toussaint Scellier, Fran\u00e7ois Garnier-Launay, Leroy, detto \"Dix-Ao\u00fbt\", Renaudin, Vilate, Prieur, Ch\u00e2telet, Girard, Lanne, Herman, Boyaval, Beno\u00eet, Verney e Fran\u00e7ois Dupaumier, furono condannati a morte:\n\u00ab\u2026coinvolti in manovre tendenti a favorire i progetti liberticidi dei nemici del popolo e della Repubblica, a provocare le dissoluzione della rappresentanza nazionale ed il rovesciamento del regime repubblicano, ad esercitare l'armamento dei cittadini gli uni contro gli altri, particolarmente facendo perire sotto la forma mascherata di una sentenza un numero enorme di francesi, di ogni et\u00e0 e sesso; immaginando, a questo scopo, progetti di cospirazione nelle diverse case circondariali di Parigi; costruendo in queste case liste di proscrizione, etc. ed aver agito con cattive intenzioni.\u00bb\nMaire, Harny, Deli\u00e8ge, Naulin, Lohier, Delaporte, Trinchard, Duplay, Brochet, Chr\u00e9tien, Ganney, Tray, Guyard, Beausire et Valagnos, assolti, furono messi in libert\u00e0 lo stesso giorno.\nPortato alla Conciergerie, Fouquier-Tinville scrisse queste ultime righe:\n\u00abIo non ho nulla di cui rimproverarmi: mi sono sempre conformato alle leggi, non sono mai stato una creatura di Robespierre n\u00e9 di Saint-Just, al contrario, sono stato sul punto di arrestarli quattro volte. Io muoio per la mia patria. Sono soddisfatto: pi\u00f9 avanti verr\u00e0 riconosciuta la mia innocenza.\u00bb\nLa sua esecuzione ebbe luogo la mattina successiva in place de Gr\u00e8ve e la sua fu l'ultima esecuzione di sedici condannati a morte.\nIl corpo venne trasportato nel vecchio Cimitero degli Errancis e qui inumato in una fossa comune."}
{"id": "3713852", "revid": "339392", "url": "https://it.wikipedia.org/wiki?curid=3713852", "title": "Collisione in volo di \u00dcberlingen", "text": ""}
{"id": "3713854", "revid": "278830", "url": "https://it.wikipedia.org/wiki?curid=3713854", "title": "S.P.Q.R. 2000 e \u00bd anni fa", "text": ""}
{"id": "3713857", "revid": "106456", "url": "https://it.wikipedia.org/wiki?curid=3713857", "title": "Fouquier-Tinville", "text": ""}
{"id": "3713858", "revid": "288031", "url": "https://it.wikipedia.org/wiki?curid=3713858", "title": "Afanasij Afanas'evi\u010d Fet", "text": ""}
{"id": "3713866", "revid": "1634343", "url": "https://it.wikipedia.org/wiki?curid=3713866", "title": "Paule Mink", "text": "Femminista e socialista, prese parte alla Comune di Parigi.\nBiografia.\nSuo padre, il conte Jean Nepomuc\u00e8ne Mekarski, era un ufficiale polacco, cugino del re Stanislao II Augusto Poniatowski, rifugiato in Francia nel 1831, dopo la repressione dell'insurrezione polacca del 1830. Sposatosi con Jeanne-Blanche Cornelly de la Perri\u00e8re, aveva avuto tre figli, Paule, Louis e Jules. Questi ultimi parteciparono in Polonia alla rivolta del 1863. \nPaule spos\u00f2 un aristocratico polacco, il principe Bogdanowicz, dal quale ebbe due figlie, Anna e Wanda, ma si separ\u00f2 dal marito qualche anno dopo. Stabilitasi a Parigi nel 1867, si guadagn\u00f2 da vivere sia insegnando lingue sia con lavori di cucito. Amica di Andr\u00e9 L\u00e9o, nel 1871 partecip\u00f2 alla Comune, animando il club Saint-Sulpice e aprendo una scuola gratuita nella chiesa di Saint-Pierre a Montmartre. Si trovava in un giro di propaganda in provincia quando in maggio le truppe di Versailles entrarono a Parigi per reprimere nel sangue la Comune. Fugg\u00ec allora in Svizzera, da cui ritorner\u00e0 in Francia con l'amnistia del 1880. \nNel 1892 ader\u00ec al Partito operaio francese di Jules Guesde, propagandandone le idee nel Midi, dove abitava. Torn\u00f2 a Parigi nel 1893 e fece rappresentare al Th\u00e9\u00e2tre social due suoi drammi, \"Qui l'emportera?\" e \"Le Pain de la honte\". Collabor\u00f2 anche alla rivista femminista \"La Fronde\" di Marguerite Durand e alla \"Revue socialiste\"."}
{"id": "3713867", "revid": "287204", "url": "https://it.wikipedia.org/wiki?curid=3713867", "title": "Rally Dakar 2010", "text": "Il Rally Dakar 2010 \u00e8 stata la 31\u00aa edizione del Rally Dakar (partenza e arrivo a Buenos Aires).\nTappe.\nNelle 16 giornate del rally raid furono disputate 14 tappe ed una serie di trasferimenti (9.030\u00a0km), con 14 prove speciali per un totale di 4.810\u00a0km."}
{"id": "3713887", "revid": "212348", "url": "https://it.wikipedia.org/wiki?curid=3713887", "title": "Brooke Logan Forrester", "text": ""}
{"id": "3713898", "revid": "110157", "url": "https://it.wikipedia.org/wiki?curid=3713898", "title": "Apiolo", "text": "L'apiolo \u00e8 un fenilpropanoide presente nell'olio essenziale di prezzemolo. \u00c8 la sostanza responsabile degli effetti abortivi del prezzemolo a causa delle contrazioni che provoca alla muscolatura liscia uterina."}
{"id": "3713906", "revid": "1494169", "url": "https://it.wikipedia.org/wiki?curid=3713906", "title": "A Show of Hands", "text": ""}
{"id": "3713909", "revid": "342524", "url": "https://it.wikipedia.org/wiki?curid=3713909", "title": "K 278", "text": ""}
{"id": "3713913", "revid": "80598", "url": "https://it.wikipedia.org/wiki?curid=3713913", "title": "Gian Piero Boneschi", "text": ""}
{"id": "3713916", "revid": "287204", "url": "https://it.wikipedia.org/wiki?curid=3713916", "title": "Terville Florange Olympique Club", "text": "Il Terville Florange Olympique Club \u00e8 una societ\u00e0 pallavolistica femminile francese con sede a Terville: milita nel campionato di Ligue A.\nStoria.\nLa societ\u00e0 del Terville Florange OC \u00e8 stata fondata nel 1993. Dopo aver partecipato a campionati di carattere locale, nel 1996, accede in Nationale 3. Nel 1999 viene promossa in Nationale 2, mentre nel 2002 arriva in Nationale 1 ed ancora nel 2007 ottiene la promozione in Pro A, massima serie del campionato francese. Nella stagione 2009-10, complice l'ultimo posto in classifica retrocede in DEF, ma la stagione successiva ritorna nuovamente in Ligue A; al termine della stagione 2011-12 retrocede in DEF.\nNella stagione 2013-14, grazie ad una nuova promozione torna a disputare la Ligue A; a seguito dell'ultimo posto in classifica nella stagione 2016-17, retrocede in \u00c9lite. Torna a disputare la massima serie, a seguito della promozione, nella stagione 2019-20."}
{"id": "3713917", "revid": "287204", "url": "https://it.wikipedia.org/wiki?curid=3713917", "title": "I falsari (romanzo)", "text": ""}
{"id": "3713918", "revid": "342524", "url": "https://it.wikipedia.org/wiki?curid=3713918", "title": "K 33", "text": ""}
{"id": "3713920", "revid": "834", "url": "https://it.wikipedia.org/wiki?curid=3713920", "title": "Il caso di John Lexman", "text": ""}
{"id": "3713923", "revid": "767487", "url": "https://it.wikipedia.org/wiki?curid=3713923", "title": "Kyrie K 33", "text": "Il Kyrie in fa maggiore K 33 \u00e8 una composizione sacra per coro ed archi di Wolfgang Amadeus Mozart, datata 12 giugno 1766, mentre il compositore si trovava a Parigi con la famiglia, con l'intento di promuovere la sua figura di \"enfant prodige\". Durante questo (lungo) soggiorno, Mozart esegue concerti anche alla corte di Luigi XV (soprattutto grazie all'influenza del letterato tedesco Friedrich Melchior von Grimm)\"..\nIn questo precoce corale \"accompagnato\" si pu\u00f2 notare l'influenza del compositore tedesco Johann Schobert, conosciuto appunto nel soggiorno parigino (sempre grazie all'aiuto di Grimm, anche se sono innegabilmente evidenti le tracce dello stile mozartiano, bench\u00e9 questa composizione sia solitamente considerata un esercizio scolastico composto \"\"nella morfologia ormai predominante [...], quella del cosiddetto \"stile misto\" di tipo concertato e di ascendenza secentesca\"\"."}
{"id": "3713924", "revid": "300067", "url": "https://it.wikipedia.org/wiki?curid=3713924", "title": "Belinda Snell", "text": "Carriera.\nCon l' ha disputato tre edizioni dei Giochi olimpici (Atene 2004, Pechino 2008, Londra 2012), tre dei Campionati mondiali (2006, 2010, 2014) e tre dei Campionati oceaniani (2003, 2013, 2015)."}
{"id": "3713927", "revid": "125650314", "url": "https://it.wikipedia.org/wiki?curid=3713927", "title": "Stefano Dal Bianco", "text": "Biografia.\nLaureato a Padova, dove \u00e8 stato allievo di Pier Vincenzo Mengaldo, vive in provincia di Siena ed \u00e8 ricercatore presso l'Universit\u00e0 degli studi di Siena, dipartimento di Filologia e Critica delle Letterature Antiche e Moderne. Si \u00e8 occupato prevalentemente di poesia e di critica stilistica, con studi sulla metrica e sul ritmo del verso italiano: Petrarca, Ariosto, Zanzotto e sulla poesia italiana del novecento. Ha fondato e diretto la rivista di poesia contemporanea \"Scarto minimo\" (con Mario Benedetti e Fernando Marchiori); \u00e8 stato anche nella redazione della rivista \"Poesia\". Di Andrea Zanzotto ha curato, con Gian Mario Villalta, il volume de I Meridiani \"Le poesie e le prose scelte\" (Milano, Mondadori, 1999), approfondendone criticamente vari aspetti; nel 2011 ha curato l'edizione di \"Tutte le poesie\" di Andrea Zanzotto (Milano, Oscar Mondadori, 2011).\nNote.\n "}
{"id": "3713935", "revid": "287204", "url": "https://it.wikipedia.org/wiki?curid=3713935", "title": "Shukri Mustafa", "text": "Shukr\u012b Mu\u1e63\u1e6daf\u0101 fu un ingegnere agrario (specializzazione inesistente in Italia) che guid\u00f2 il gruppo fondamentalista terroristico egiziano noto come \"Jam\u0101\u02bfat al-Muslim\u012bn\" (), \"Societ\u00e0 dei musulmani\", popolarmente pi\u00f9 noto come \"al-Takfir wa l-Hijra\". Esord\u00ec nel suo cammino di militante radicale islamico aderendo negli anni sessanta all'organizzazione panaraba (sorta in Egitto alla fine degli anni venti) dei Fratelli Musulmani. Dopo essere stato imprigionato per le sue attivit\u00e0 legate a quel gruppo, si accost\u00f2 agli scritti di Sayyid Qutb e di altri pensatori radicali. Dopo essere stato rimesso in libert\u00e0 nel 1971 riusc\u00ec a guadagnarsi il favore di un certo numero di Fratelli Musulmani che reputavano eccessivamente \"morbida\" la linea d'azione dell'organizzazione, costituendo un gruppo favorevole allo scontro aperto con le societ\u00e0 islamiche contemporanee, ritenute solo nominalmente musulmane. &lt;br&gt;\nFu giustiziato nel 1978 dopo aver rapito e ucciso l'anno prima lo \"shaykh\" Mu\u1e25ammad \u1e24usayn al-Dhahab\u012b, ministro egiziano degli Affari Religiosi e dei beni Awqaf.\nGiovent\u00f9.\nShukri nacque in un piccolo villaggio del Medio Egitto, a una trentina di chilometri da Asy\u016b\u1e6d (Assiut), di cui il padre era \"\u02bfumda\" (sindaco) e ad Asy\u016b\u1e6d si trasfer\u00ec con la madre, ripudiata dal padre. Qui frequent\u00f2 la scuola coranica e poi affront\u00f2 gli studi di ingegneria agraria nella locale Universit\u00e0. Qui, in una citt\u00e0 nota per le sue diffuse simpatie fondamentalistiche, entr\u00f2 per la prima volta in contatto con la Fratellanza Musulmana e fu per la prima volta arrestato per aver distribuito nel 1965 i loro volantini.\nShukri pass\u00f2 solo per questo motivo 6 anni in prigione, dapprima a Tura e poi, dal 1967, ad Abu Za'bal. Mentre era in carcere, lesse le dichiarazioni di Qutb, da poco giustiziato, secondo cui la societ\u00e0 egiziana e le altre societ\u00e0 arabe e islamiche erano in realt\u00e0 giahilite, vale a dire del tutto preda della crassa ignoranza che aveva preceduto l'avvio della missione profetica assolta tra il 610 e il 633 da Maometto. Shukri e alcuni suoi seguaci prigionieri condividevano queste idee e credevano fermamente che la maggior parte degli egiziani non fosse pi\u00f9 autenticamente musulmana, ma che fosse diventata apostata (\"murtadd\") per la loro incapacit\u00e0 o non volont\u00e0 di combattere lo Stato ingiusto e tirannico. La fazione di Shukri, nota come \"Jam\u0101\u02bfat al-Muslim\u012bn\" (Societ\u00e0 dei musulmani), credeva inoltre che Qutb avesse preconizzato la totale separazione dei \"veri\" musulmani dalla societ\u00e0 giahilita, concetto questo reso dalla parola araba \"hijra\".\nLa \"Jam\u0101\u02bfat al-Muslim\u012bn\" fall\u00ec nel suo intento, visto che la Fratellanza Musulmana rigett\u00f2 ufficialmente le teorie di Sayyid Qutb. Il primo leader del gruppo, Shaykh \u02bfAl\u012b \u02bfAbduh Ism\u0101\u02bf\u012bl (diplomatosi ad al-Azhar), abbandon\u00f2 nell'estate del 1969 il \"Takf\u012br wa l-hijra\", convinto della giustezza delle critiche avanzate dalla Guida Suprema della Fratellanza, e Shukri, com'era logico, fu immediatamente chiamato a succedergli, visto che era l'unico membro di rilievo esistente del gruppo. Fu rimesso in libert\u00e0 nel 1971, come atto di clemenza concesso dal Presidente Anwar al-Sadat di operare una sorta di riavvicinamento tra regime e Fratellanza Musulmana\nLeadership del gruppo della \"Jam\u0101\u02bfat al-Muslim\u012bn\".\nAl suo rilascio dal carcere, Shukri torn\u00f2 ad Asyut, dove complet\u00f2 i suoi studi e cominci\u00f2 a reclutare suoi adepti nei villaggi della zona. Nel 1973, in seguito all'arresto di alcuni suoi seguaci, indusse il suo gruppo a trascorrere dei periodi nelle caverne delle vicine montagne, applicando cos\u00ec il principio dell\"hijra\". Kepel (\"The Proph\u00e8te et Pharaon\", pp.\u00a0780\u201381) ricorda l'espressione di \"Ahl al-kahf\" (Gente della caverna) usata per lui e i suoi seguaci dal quotidiano del Cairo \"al-Akhbar\", \"Le notizie\". L'espressione rievocava il mito dei Sette dormienti di Efeso, fatto proprio anche dal Corano, ma \u00e8 interessante notare come il romitaggio del gruppo fosse non solo ben noto alla polizia egiziana ma addirittura alla stampa. Va anche detto che il gruppo viveva per la massima parte del tempo negli alloggi della periferia del Cairo e di varie altre citt\u00e0. &lt;br&gt;\nShukri si accorse della corposa debolezza del gruppo, incapace di entrare in una qualsiasi forma di azione organizzata contro lo Stato \"giahilita\" e per quello provava a perseguire una progressiva \"separazione\" dalla societ\u00e0. Sperava cos\u00ec, oltre tutto, di proteggere i suoi uomini da influenze esterne e di irrobustirsi. Dal 1976 i devoti seguaci di Shukri assommavano a 200, ma non erano considerati un reale politiche dalle superficiali autorit\u00e0 egiziane.\nLa principale controversia che anim\u00f2 il gruppo fu causato dalla volont\u00e0 di Shukri Mustafa di forzare i suoi uomini a tagliare i loro legami con le famiglie, dove si accusava esplicitamente che il gruppo attirasse al suo interno giovani donne - ma anche vedove - per sedurle peccaminosamente.\nConfronto con lo Stato.\nNel 1976 un piccolo manipolo di adepti abbandon\u00f2 l'organizzazione (che contava ormai 2.000 persone) per raggiungere alti gruppi contestatori. Shukri in un primo momento reag\u00ec irosamente e dichiar\u00f2 costoro apostati e, nel novembre, condusse a termine due incursioni contro di quelli per ucciderli. La polizia intervenne, incarcerando 14 seguaci di Shukri Mustafa ed emettendo un ordine d'arresto ai suoi danni. Sorpreso dalla reazione ufficiale, Shukri chiese il rilascio degli arrestati ma fu ignorato dalle autorit\u00e0 e ridicolizzato dalla stampa. Fu a quel punto che il suo gruppo assunse la denominazione di \"al-Takfir wa l-Hijra\" (Accusa di empiet\u00e0 massima e auto-esilio). Shukri odiava quel termine (che era stato uno dei pilastri ideologici del Kharigismo pi\u00f9 oltranzista) ma dovette riconoscere che i fini del movimento erano in quel modo resi assai pi\u00f9 chiari al pubblico.\nShukri si sent\u00ec frustrato dalla propria incapacit\u00e0 di usare i \"media\" per promuovere le sue idee e la sua leadership fu messa in discussione. La sua risposta fu quella di sequestrare il 3 luglio 1977 un antico ministro degli Affari religiosi e una personalit\u00e0 rispettata all'interno dell'\u00e9lite religiosa egiziana, lo \"Shaykh\" Mu\u1e25ammad \u1e24usayn al-Dhahab\u012b. Questi aveva precedentemente pubblicato nel 1975 un \"pamphlet\" ufficiale contro il gruppo di Shukri Mustafa, qualificato come prossimo al Kharigismo. Shukri pretese il rilascio dei suoi seguaci arrestati (circa 70 persone), le scuse della stampa, la pubblicazione di suoi libretti religiosi e la consegna di 200.000 lire egiziane in banconote non segnate, usate e i cui numeri di serie non dovevano essere annotati. Quando tutto ci\u00f2 venne ignorato, l'ostaggio fu ucciso. La reazione del governo fu rapida e decisa. Centinaia di militanti vennero fermati dalla polizia e a dozzine tradotti in carcere. Dopo un giudizio sommario del tribunale, Shukri e quattro altri capi del movimento furono giustiziati il 19 marzo del 1978, mentre varie.\nIl suo credo.\nShukri aveva una posizione salafita assolutamente estremistica. Considerava ogni magistero islamico del passato come \"non necessario\" e respingeva anche le quattro scuole giuridiche sunnite (\"madhhab\"), ivi compresa quella hanbalita. Insisteva invece sulla possibilit\u00e0 e la doverosit\u00e0 per ogni musulmano compisse il suo \"ijtih\u0101d\" (sforzo interpretativo della \"Shari'a\"):\nShukri rifiutava qualsiasi cosa che egli considerava potesse essere contaminata dalla societ\u00e0 \"jahilita\", incluse le moschee, tanto da prescrivere ai suoi seguaci di non adempiervi la preghiera canonica del mezzogiorno di venerd\u00ec (considerata dall'Islam \"raccomandabile\"). Affermava con forza che, mentre alcune moschee minori erano accettabili, il posto pi\u00f9 appropriato per pregare era la propria abitazione.\nEra indifferente alla lotta \"anti-sionista\" dell'Egitto. Quando gli chiedevano cosa avrebbe fatto se Israele avesse invaso l'Egitto, rispondeva che il suo gruppo sarebbe fuggito piuttosto che combatterla, perch\u00e9 bisognava fuggire tanto davanti al \"nemico esterno\" quanto a quello \"interno\". Giudicava le forze armate egiziane il suo nemico, pi\u00f9 ancora di Israele. Credeva anche che imparare a scrivere fosse inutile per la maggior parte degli egiziani, e si opponeva agli sforzi di alfabetizzazione della societ\u00e0 da parte delle autorit\u00e0.\nAl pari di molti altri gruppi similari, la Societ\u00e0 dei Musulmani incoraggiava le donne ad aderire. Shukri organizzava personalmente matrimoni con membri maschili e il gruppo provvedeva a una loro sistemazione in alloggio. Spesso varie coppie condividevano una stanza, separate solo da una tendina scorrevole. Se una donna sposata aderiva al gruppo e suo marito non lo faceva, Shukri considerava allora quel matrimonio \"giahilita\" senza efficacia giuridica per \"divergenza di fede\" (\"ikhtil\u0101f f\u012b l-\u02bfaq\u012bda\") e consentiva alla donna di sposarsi ancora. Questo approccio al matrimonio attir\u00f2 la pubblica attenzione sul gruppo, con numerose storie, divulgate dai \"media\", in cui i componenti della famiglia di una donna che aveva raggiunto il gruppo accusavano quest'ultimo di aver circuito le loro figlie, ovvero accusando il gruppo di smodatezza morale e sessuale."}
{"id": "3713945", "revid": "107234252", "url": "https://it.wikipedia.org/wiki?curid=3713945", "title": "Supernova a instabilit\u00e0 di coppia", "text": "Una supernova a instabilit\u00e0 di coppia \u00e8 un particolare tipo di supernova che si verifica quando la produzione di coppia (ovvero la produzione di elettroni liberi e positroni in seguito alle collisioni tra i nuclei atomici e i raggi gamma) determina una riduzione della pressione termica all'interno del nucleo di una stella molto massiccia. La caduta di pressione conduce ad un parziale collasso e all'innesco di un imponente runaway termonucleare che smembra completamente la stella senza lasciare un residuo compatto (come un buco nero). \nLe supernovae a instabilit\u00e0 di coppia possono realizzarsi solo in stelle le cui masse sono comprese tra 130 e 250 volte la massa del Sole e caratterizzate da bassi valori di metallicit\u00e0 (situazione tipica delle antiche stelle di popolazione III). Due esplosioni recentemente osservate, SN 2006gy e SN 2007bi, sono ritenute possibili supernovae a instabilit\u00e0 di coppia. Un ulteriore oggetto che rafforza l'esistenza di questo tipo di supernove \u00e8 SN 2016iet, osservata da Gaia per la prima volta nel 2016 e studiata approfonditamente in follow-up con vari osservatori nei tre anni successivi.\nMeccanismi fisici.\nProduzione di raggi gamma e pressione esercitata dai fotoni.\nI fotoni che costituiscono la radiazione gamma vengono prodotti direttamente dalle reazioni di fusione nucleare ed emessi come parte dello spettro di corpo nero da parte del gas caldo del nucleo stellare. Il quantitativo di energia totale emesso da un corpo \u00e8 proporzionale alla quarta potenza della temperatura (legge di Stefan-Boltzmann) e il picco di lunghezze d'onda diminuisce con la temperatura (legge di Wien): quanto pi\u00f9 \u00e8 caldo il corpo, tanto maggiore sar\u00e0 l'emissione di fotoni ad alta energia (raggi gamma).\nNelle stelle molto massicce, la pressione esercitata dai fotoni gamma, prodotti in seguito alla fusione nucleare, contrasta la gravit\u00e0 degli strati superiori della stella; una riduzione dei raggi gamma determina una diminuzione della pressione, con un conseguente sopravvento della gravit\u00e0 e un parziale collasso.\nProduzione di coppia.\nLa produzione di coppia deriva dalle interazioni coulombiane tra i nuclei atomici e i raggi gamma prodotti dalle reazioni nucleari. La capacit\u00e0 di un materiale di produrre coppie particella-antiparticella qualora interagisca con la radiazione gamma dipende fortemente dall'energia di quest'ultima: quanto pi\u00f9 i raggi gamma sono energetici, tanto pi\u00f9 \u00e8 probabile che questi possano interagire con gli atomi che attraversano. In ossequio all'equazione di Einstein formula_1, l'energia dei raggi gamma interagenti deve essere superiore alla massa delle coppie elettrone-positrone che vengono prodotte.\nLe coppie elettrone-positrone, una volta prodotte, vengono rilasciate nel nucleo stellare e solitamente si ricombinano in un brevissimo lasso di tempo, dando luogo ad altri raggi gamma.\nSebbene l'energia derivante dalla ricombinazione delle coppie sia di norma rilasciata molto rapidamente, la velocit\u00e0 a cui l'energia (o meglio la radiazione) si trasferisce attraverso un gas \u00e8 strettamente dipendente dalla distanza media che intercorre tra le interazioni; un fotone che viene efficacemente coinvolto nella produzione di coppia \u00e8 di fatto stoppato e viene successivamente irradiato in una direzione casuale.\nAssorbimento dei fotoni gamma.\nLa distanza media che i raggi gamma possono percorrere attraverso la materia prima che vengano assorbiti (profondit\u00e0 ottica) dipende dalle caratteristiche della materia (l'idrogeno offre una sezione d'urto molto piccola, i metalli una molto maggiore) e dall'energia dei raggi gamma. A bassi livello di energia, dominano l'effetto fotoelettrico e l'effetto Compton; per energie maggiori, l'effetto fotoelettrico e lo scattering Compton si riducono, tanto che i raggi gamma possono viaggiare a distanze superiori; infine, per livelli energetici ancora pi\u00f9 elevati, la produzione di coppia inizia a diventare significativa.\nInstabilit\u00e0 di coppia.\nSecondo quanto appena descritto, quanto pi\u00f9 il nucleo della stella si riscalda, tanto maggiore sar\u00e0 l'energia dei fotoni gamma prodotti. Quando questi raggiungono un'energia tale da rendere la produzione di coppia il meccanismo dominante nella cattura dei fotoni da parte del gas, la distanza che sono in grado di percorrere all'interno della stella senza interagire con i nuclei atomici tende a diminuire, determinando dei fenomeni di instabilit\u00e0 ed una sorta di circolo vizioso: la diminuzione del tragitto percorribile dai fotoni determina un ulteriore aumento della temperatura del nucleo, la quale a sua volta riduce ulteriormente la distanza percorribile dai fotoni e cos\u00ec via.\nSuscettibilit\u00e0 della stella.\nLe stelle caratterizzate da una rotazione piuttosto rapida oppure dotate di una metallicit\u00e0 sufficientemente elevata non vanno incontro ad esplosioni generate dall'instabilit\u00e0 di coppia probabilmente per altri motivi. Questo fenomeno predilige invece stelle a lenta rotazione o con bassi livelli di metallicit\u00e0, compresa tra 0,02 e 0,001, e una massa compresa entro un certo intervallo.\nLe stelle massicce con elevate metallicit\u00e0 sono probabilmente instabili per via del limite di Eddington, e probabilmente tendono a perdere massa durante il processo di formazione.\nComportamento delle stelle in base ai range di massa.\nAl di sotto di 100 M\u2609.\nLe stelle con masse al di sotto di 100 masse solari (M\u2609) producono raggi gamma con energie non sufficienti a dar luogo a produzione di coppia; un'eventuale supernova che distrugga tale stella non vedr\u00e0 coinvolti tali meccanismi.\nTra 100 e 130 M\u2609.\nAll'interno di stelle con masse comprese tra 100 e circa 130 M\u2609 si innescano dei deboli fenomeni di produzione di coppia, che hanno minimi effetti sulla pressione e sulla temperatura e sono in grado di determinare delle deboli pulsazioni, ma comunque non di distruggere la stella. Tali pulsazioni vengono gradatamente smorzate, provocando solo dei temporanei aumenti del tasso di fusione nucleare, conclusi i quali la stella ritorna ad un equilibrio pi\u00f9 stabile; sono tuttavia responsabili dell'espulsione di una parte degli strati esterni della stella che comportano una diminuzione della massa totale fino al raggiungimento di valori tali da produrre una normale esplosione di supernova.\nTra 130 e 250 M\u2609.\nNel caso di stelle con masse molto elevate, comprese tra almeno 130 e forse fino a 250 M\u2609, si instaura a pieno regime il fenomeno della produzione di coppia; in queste stelle, non appena si raggiungono le condizioni adatte, l'instabilit\u00e0 di coppia raggiunge livelli incontrollabili. Il collasso va avanti fino a comprimere il nucleo della stella; l'incremento eccessivo di pressione \u00e8 sufficiente ad innescare delle reazioni nucleari runaway che fondono completamente il nucleo in pochi secondi, dando luogo ad un'esplosione termonucleare. L'esplosione libera una quantit\u00e0 di energia superiore all'energia di legame gravitazionale, che tiene unita la stella, provocandone lo smembramento senza lasciare alcun residuo. \nOltre all'immediato rilascio energetico, una larga parte del nucleo stellare viene convertita in nichel-56, un isotopo radioattivo che ha un tempo di dimezzamento di 6,1 giorni, al termine dei quali decade in cobalto-56; quest'ultimo possiede un'emivita di 77 giorni e decade nell'isotopo stabile ferro-56. Nel caso della supernova SN 2006gy, gli studi indicano che probabilmente 40 M\u2609 della stella originaria furono convertite in 56Ni, pressoch\u00e9 la massa complessiva dell'intera regione nucleare. La collisione tra il nucleo stellare in esplosione ed il gas espulso in precedenza, associato al decadimento radioattivo degli isotopi sopra elencati, rilascia la gran parte della luce visibile.\nOltre 250 M\u2609.\nUn differente meccanismo di reazione, la fotodisintegrazione, si instaura in seguito al collasso di una stella la cui massa sia di almeno 250 M\u2609. Una simile reazione endoergonica (che assorbe energia) fa s\u00ec che la stella collassi completamente in un buco nero anzich\u00e9 esplodere in supernova."}
{"id": "3713946", "revid": "757396", "url": "https://it.wikipedia.org/wiki?curid=3713946", "title": "Victoria Libertas Pallacanestro 2007-2008", "text": "La Victoria Libertas Pallacanestro 2007-2008, sponsorizzata \"Scavolini Spar\", ha preso parte al campionato professionistico italiano di pallacanestro di Serie A.\nRoster.\n\"Legabasket: Dettaglio statistico\""}
{"id": "3713952", "revid": "1543377", "url": "https://it.wikipedia.org/wiki?curid=3713952", "title": "H. Turner", "text": "Biografia.\nDurante la sua carriera giunse in finale nel doppio all'Australian Open nel 1923 perdendo contro Esna Boyd Robertson e Sylvia Lance Harper in due set (6-1, 6-4), compagna nell'occasione era Margaret Molesworth.\nNel singolare giunse in semifinale nel 1927."}
{"id": "3713954", "revid": "11959", "url": "https://it.wikipedia.org/wiki?curid=3713954", "title": "Jam\u0101\u02bfat al-Muslim\u012bn", "text": ""}
{"id": "3713955", "revid": "529739", "url": "https://it.wikipedia.org/wiki?curid=3713955", "title": "Copa Competencia (AAm)", "text": ""}
{"id": "3713956", "revid": "599013", "url": "https://it.wikipedia.org/wiki?curid=3713956", "title": "Miao Lijie", "text": ""}
{"id": "3713957", "revid": "12582", "url": "https://it.wikipedia.org/wiki?curid=3713957", "title": "Miracolo cileno", "text": ""}
{"id": "3713961", "revid": "110157", "url": "https://it.wikipedia.org/wiki?curid=3713961", "title": "A Show of Hands (Victor Wooten)", "text": "A Show of Hands \u00e8 il primo album da solista del bassista Victor Wooten. L'album contiene tracce composte da parti di basso elettrico accompagnato solamente da voci, ed \u00e8 caratterizzato in gran parte dalle tecniche di slap e tapping.\nNel 2011 \u00e8 stata pubblicata dall'etichetta VIX Records di propriet\u00e0 del bassista una versione rimasterizzata ed espansa intitolata A Show of Hands 15. L'album contiene, in aggiunta alle 16 tracce originali 3 brani, due di questi con il batterista JD Blair ed un inedito denominato \"Live Solo #2\"."}
{"id": "3713968", "revid": "767487", "url": "https://it.wikipedia.org/wiki?curid=3713968", "title": "Opera aperta", "text": "In semiotica, un'opera aperta \u00e8 un testo che permette interpretazioni multiple o mediate dai lettori. Al contrario, un testo chiuso conduce il lettore ad una sola interpretazione.\nIl concetto di opera aperta proviene dal saggio omonimo di Umberto Eco del 1962, approfondito poi con \"Il ruolo del lettore\", ma anche dalla distinzione di Roland Barthes tra testi \"leggibili\" e \"scrivibili\", trattati nel saggio del 1967 \"La morte dell'autore\"."}
{"id": "3713970", "revid": "198277", "url": "https://it.wikipedia.org/wiki?curid=3713970", "title": "Serinda Swan", "text": "Biografia.\n\u00c8 nata a West Vancouver, nella Columbia Britannica, in Canada. Ha mosso i primi passi nella serie televisiva \"Smallville\", interpretando la parte di Zatanna. In seguito appare in \"Psych\" come cheerleader nell'episodio \"La rimpatriata\" e nell'episodio \"Il gioco della verit\u00e0\" della sesta stagione di \"Supernatural\", nel ruolo del dio della verit\u00e0. Fa un'apparizione come Afrodite nel film \"Percy Jackson e gli dei dell'Olimpo - Il ladro di fulmini\" nel 2008 e nello stesso anno compare in un video dei Theory of a Deadman.\nSwan inizia la sua carriera sul grande schermo nel 2005. Nel 2009 recita nella commedia romantica \"The Break-Up Artist\". In seguito \u00e8 un personaggio secondario nel film della Disney \"\" (2010). L'anno successivo inizia le riprese della serie televisiva \"I signori della fuga\" interpretando per due stagioni il personaggio di Erica Reed. Inoltre ha avuto il ruolo di donna leader nel film di fantascienza \"Jinn\".\nDal 2013 \u00e8 una delle protagoniste della serie tv \"Graceland\" dove interpreta l'agente della DEA Paige Arkin. Nel 2014 ha interpretato Cassandra Smyth in \"The Tomorrow People\", nel 2015 ha partecipato alla serie creata e prodotta da Dick Wolf \"Chicago Fire\". Nel 2017 entra nel cast della serie del Marvel Cinematic Universe \"Inhumans\" nel ruolo di Medusa.\nDoppiatrici italiane.\nNelle versioni in italiano dei suoi lavori, Serinda Swan \u00e8 stata doppiata da:"}
{"id": "3713971", "revid": "599013", "url": "https://it.wikipedia.org/wiki?curid=3713971", "title": "Sui Feifei", "text": ""}
{"id": "3713976", "revid": "585241", "url": "https://it.wikipedia.org/wiki?curid=3713976", "title": "Fratellanza Musulmana", "text": ""}
{"id": "3713977", "revid": "300067", "url": "https://it.wikipedia.org/wiki?curid=3713977", "title": "Chelsea Newton", "text": ""}
{"id": "3713978", "revid": "767487", "url": "https://it.wikipedia.org/wiki?curid=3713978", "title": "Ashley Battle", "text": ""}
{"id": "3713979", "revid": "1573940", "url": "https://it.wikipedia.org/wiki?curid=3713979", "title": "Micronetinae", "text": "Micronetinae \u00e8 una sottofamiglia di ragni appartenente alla famiglia Linyphiidae.\nDistribuzione.\nGli 89 generi oggi noti di questa sottofamiglia sono molto diffusi nel mondo, specialmente il genere Lepthyphantes, tanto da rendere questa sottofamiglia pressoch\u00e9 cosmopolita. A seguire, molto diffusi sono anche il genere Drapetisca (regione olartica e Oceania) e i generi Helophora, Incestophantes, Macrargus, Maro, Megalepthyphantes, Oreonetides, Oryphantes, Poeciloneta, Saaristoa, Tapinopa e Tenuiphantes reperiti in diverse localit\u00e0 dell'intera regione olartica.\nTassonomia.\nA dicembre 2014, gli aracnologi sono concordi nel suddividerla in 91 generi:"}
{"id": "3713980", "revid": "3831", "url": "https://it.wikipedia.org/wiki?curid=3713980", "title": "Casone (Lastra a Signa)", "text": ""}
{"id": "3713982", "revid": "767487", "url": "https://it.wikipedia.org/wiki?curid=3713982", "title": "Sandora Irvin", "text": ""}
{"id": "3713983", "revid": "11959", "url": "https://it.wikipedia.org/wiki?curid=3713983", "title": "Mu\u02bfta\u1e63im bi-ll\u0101h al-Qadhdh\u0101f\u012b", "text": ""}
{"id": "3713984", "revid": "3115", "url": "https://it.wikipedia.org/wiki?curid=3713984", "title": "Nido artificiale", "text": "Il nido artificiale \u00e8 un manufatto destinato a offrire ospitalit\u00e0 e protezione agli uccelli impegnati nella delicata fase della nidificazione e della cova, o a garantire ricovero ai pipistrelli. Solitamente in legno, il nido pu\u00f2 essere realizzato anche con un'ampia scelta di altri materiali, come terracotta, plastiche o cemento, perfino una zucca seccata, o riutilizzando oggetti dismessi, originariamente destinati ad altre funzioni. Diverse sono anche le tipologie e le dimensioni, che dipendono dalla specie animale che i nidi saranno destinati a ospitare.\n\u00c8 detto anche nido a cassetta, dall'aspetto esteriore di alcune realizzazioni tipiche.\nIl nido artificiale pu\u00f2 essere acquistato gi\u00e0 pronto, o in kit, in negozi specializzati, o dai cataloghi di associazioni di protezione della natura e dell'avifauna, come la Royal Society for the Protection of Birds, o essere oggetto di una realizzazione fai da te, anche con l'utilizzo di materiale di risulta. Esistono pubblicazioni espressamente dedicate all'argomento, tra cui \u00e8 considerata di altissimo livello la guida \"Nestboxes. BTO Guide 3\" (Tring, 1971), curata da Jim J. M. Flegg e David E. Glue, pubblicata dal \"British Trust for Ornithology\", organizzazione britannica non profit dedicata alla salvaguardia degli uccelli.\nLa collocazione dei nidi, diversa a seconda della specie, pu\u00f2 avvenire in natura, ma anche in contesti abitati, negli spazi verdi urbani, agganciati a tronchi o rami d'albero o a pali, o in situazioni ancora pi\u00f9 artificiali, fissati a pareti e tetti di costruzioni e abitazioni, appoggiati a muri o palificazioni, ecc.\nScopi.\nVarie sono le finalit\u00e0 sottese alla predisposizione di siti artificiali di nidificazione.\nFinalit\u00e0 ecologiche e naturalistiche.\nTra gli scopi dei nidi artificiali vi pu\u00f2 essere quello di sopperire alla penuria di occasioni naturali di nidificazione, particolarmente sentita in contesti urbani, ma sensibile anche in spazi aperti e campagne, a causa di fenomeni di erosione della naturalit\u00e0 degli habitat. In alcuni casi, si osserva che i nidi artificiali sono frequentati da uccelli, piccoli mammiferi, o rettili, come posatoio o riparo, soprattutto nei periodi pi\u00f9 freddi.\nLa collocazione di nidi artificiali offre anche la possibilit\u00e0 di dare soddisfazione al desiderio di contatto diretto con la vita selvatica, superando le difficolt\u00e0 nascenti dal comportamento elusivo dei volatili: la nidificazione in cassette permette l'osservazione ravvicinata degli uccelli, provvedendo o contribuendo alla loro nutrizione, in maniera non invasiva, senza necessit\u00e0 di ricorrere alle pratiche tradizionali dell'ornitofilia, che prevedono l'ingabbiamento e l'allevamento in cattivit\u00e0. A fini osservativi o di studio, pu\u00f2 essere installata all'interno un'apparecchiatura di videoripresa che consente il monitoraggio della situazione. Allo scopo, esistono anche webcam wireless.\nLotta biologica in agricoltura e igiene urbana.\nOltre allo scopo naturalistico, la collocazione di nidi artificiali pu\u00f2 servire per beneficiare dell'utilit\u00e0 legata alla presenza di alcuni uccelli: la frequentazione da parte di esemplari di specie insettivore (non necessariamente uccelli, com'\u00e8 il caso dei pipistrelli) pu\u00f2 essere vantaggiosa in campo agricolo, come mezzo di lotta biologica; allo stesso modo, incentivare e incrementare, con nidi artificiali, la presenza di rapaci, favorisce la lotta ai roditori; gli stessi effetti possono essere utili anche in contesti cittadini, come mezzo di lotta contro moscerini, zanzare, roditori e piccioni. In alcune citt\u00e0, ad esempio, \u00e8 incentivata la nidificazione dei rapaci non solo per il contenimento della proliferazione dei piccioni, ma anche per ostacolarne gli assembramenti su edifici e monumenti.\nRealizzazioni.\nUn nido artificiale pu\u00f2 essere realizzato in forme e materiali diversi. Tra questi ultimi spicca il legno, che si presta particolarmente per la facile ed economica disponibilit\u00e0, per la versatilit\u00e0, e per la facilit\u00e0 con cui pu\u00f2 essere tagliato o assemblato e per le ottime qualit\u00e0 di isolamento termico, un motivo, quest'ultimo, che sconsiglia invece l'uso del metallo, almeno all'esterno o in situazioni di esposizione al sole, che ne potrebbero determinare l'eccessivo surriscaldamento (un'eccezione e \u00e8 rappresentata dalle colonie-nido per le rondini porporine (\"Progne subis\"), che possono essere realizzati in alluminio per evitare pesi eccessivi). Possono prestarsi allo scopo anche oggetti desueti, in origine destinati ad altra funzione, come brocche o contenitori in ceramica, pentolame o altri oggetti, dopo aver adottato opportuni accorgimenti (foratura, posizionamento inclinato, ecc.) per scongiurare il pericolo di accumulo di acque di sentina.\nFinitura esterna.\nLa superficie interna, compresa quella interna al foro, deve essere lasciata al naturale, senza alcun trattamento di verniciatura. In generale, non \u00e8 richiesto che la superficie esterna sia verniciata, anche se \u00e8 raccomandabile, a solo scopo protettivo, al fine allungare la durata del legno (specialmente per essenze poco durevoli come il pioppo o il pino). Risparmiando il foro d'entrata, la superficie potr\u00e0 essere esteriormente trattata con un apposito prodotto per legno da esterni, come un rivestimento acrilico. Non vanno usate vernici pigmentate o, nel caso, solo tinte tenui e naturali, ad eccezione delle colonie-nido per la rondine porporina (\"Progne subis\"), che dovranno essere dipinti di bianco per evitare il surriscaldamento vista la loro esposizione in spazi completamente aperti.\nIl tetto, soprattutto se orizzontale, pu\u00f2 essere protetto dall'acqua fissandovi o inchiodandovi una copertura in lamiera, in guaina incatramata, o in altro materiale.\nCassetta nido.\nUna forma tipica \u00e8 quella cubico/parallelepipeda, solitamente in legno, nelle due tipologie, chiusa o aperta, a seconda degli uccelli che \u00e8 destinata a ospitare: le cassette chiuse sono adatte agli uccelli silvestri, molto frequenti in ambiente suburbano o perfino urbano. Altri uccelli, come il pettirosso, il merlo e la ballerina bianca, prediligono gli spazi aperti, come ripiani o piccole cenge, e accettano solo nidi artificiali di forma aperta, prive di una o pi\u00f9 pareti, o del tetto, o perfino ridotti a un semplice ripiano.\nCassetta chiusa.\nLa casetta chiusa riproduce un tipico luogo di nidificazione silvestre, la cavit\u00e0 nell'albero: si tratta di un ambiente molto raro, soprattutto in citt\u00e0, ma che pu\u00f2 essere difficile da trovare anche in natura, a causa dell'abbattimento di alberi vetusti o danneggiati nei boschi meno intatti. La penuria di cavit\u00e0 idonee fa s\u00ec che le cassette chiuse siano occupate con maggior probabilit\u00e0 (all'incirca il doppio) rispetto ai nidi a cassetta aperta. La forma \u00e8 generalmente parallelepipeda, per semplicit\u00e0 di realizzazione con tavole di legno, ma pu\u00f2 essere cilindrica o assumere altre forme quando si usino materiali diversi, come cemento, plastiche (come ad esempio, tubi in PVC), terracotta, ecc.\nApertura di ingresso.\nL'ingresso degli uccelli nidificanti avverr\u00e0 attraverso un'apertura, solitamente circolare o ovale, in altri casi rettangolare, posta nella parte alta della scatola. Le dimensioni dell'apertura sono condizionate dalla specie che la cassetta \u00e8 destinata a ospitare: i nidi adatti a specie silvestri sono dotati di fori abbastanza piccoli, il cui diametro si aggiri sui 28 millimetri, al fine di scoraggiare la nidificazione di uccelli pi\u00f9 comuni e invasivi, come lo storno e il passero. Nel caso, invece, di cassette destinate ai passeri o agli storni, il diametro dovr\u00e0 essere, rispettivamente, di 32 e 45\u00a0mm, ma nel caso dello storno, la cassetta dovr\u00e0 avere dimensioni maggiori.\nNon \u00e8 necessario un trespolo in prossimit\u00e0 dell'entrata e nemmeno scanalature nella parte esterna: gli uccelli non ne hanno bisogno e della loro presenza potrebbero solo avvantaggiarsi eventuali predatori.\nPer facilitare l'arrampicata degli uccelli verso il foro di uscita, l'interno della parete, al di sotto dell'apertura, potr\u00e0 essere scabra, con presenza con incisioni profonde circa 3 millimetri (1/8 in) ricavate con la sega o con tacche o incisioni ricavate con un cacciavite.\nIsolamento termico, drenaggio e ventilazione.\nLo spessore delle pareti si aggira tipicamente sui 19 millimetri (3/4 in), un valore in grado di garantire una buona durata nel tempo e di fornire adeguata protezione dal freddo e dagli eccessivi sbalzi di temperatura. Una migliore protezione dalle intemperie si ha con un tetto spiovente, che sporga leggermente rispetto alle pareti per favorire il deflusso delle acque meteoriche. Una funzione affine assolve il foro (o i fori) spesso presenti sul pavimento, allo scopo di favorire il deflusso di infiltrazioni e di fluidi organici e agevolare la ventilazione. Allo stesso scopo, la ventilazione pu\u00f2 essere agevolata da fori, del diametro da 6 a 8\u00a0mm (da 1/4 a 5/16 in), nella parte alta del nido, lateralmente, immediatamente sotto la sporgenza della gronda. Per scoraggiare infiltrazioni d'acqua, le giunture e i punti di contatto tra le tavole sono sigillati con mastice resistente agli agenti atmosferici o connesse tra loro senza lasciare eccessive fessure.\nIspezionabilit\u00e0 e igiene.\nPoich\u00e9 le cassette devono poter essere riutilizzate in stagioni successive, un lato dovr\u00e0 essere rimovibile per permettere ispezioni, manutenzione e pulizia: questo pu\u00f2 avvenire attraverso il tetto, reso sollevabile con un meccanismo a cerniera, ma stabilmente bloccato in posizione chiusa con un gancetto o simili. O pu\u00f2 trattarsi di una parete laterale basculante, imperniata in alto, orizzontalmente, con dei chiodini. La parete incernierata pu\u00f2 essere anche quella anteriore. Queste ultime soluzioni risultano meno critiche, rispetto al tetto basculante, per quanto riguarda il pericolo di infiltrazioni di acqua piovana.\nPulizia e sanificazione.\nLa pulizia dei nidi, e la sanificazione da insetti e parassiti, deve essere effettuata prima che inizi la stagione riproduttiva e deve essere ripetuta ogni volta che una nidiata si \u00e8 involata, anche se la coppia adulta d\u00e0 segno di voler rimanere per una seconda nidificazione. Dovr\u00e0 essere rimosso tutto il materiale di nidificazione, insieme a resti di uova, uova non schiuse, nidiacei morti, ecc.\nAl fine di agevolare la lotta ai parassiti, pu\u00f2 essere d'aiuto la presenza di un bagno per uccelli con acqua pulita o di un luogo per un bagno di sabbia o di polvere.\nCassetta aperta.\nI nidi a cassetta aperta possono avere varie forme: la parete anteriore \u00e8 assente o ridotta a un basso parapetto (si veda il tipo 2 in figura). Possono anche essere assenti una o pi\u00f9 delle altre tre pareti, e perfino il tetto. Nel caso minimale, mancando pareti e tetto, il nido artificiale si riduce a un semplice vassoio o mensola.\nIn alcuni casi, soprattutto se di grosse dimensioni, il tetto del nido aperto pu\u00f2 essere orizzontale.\nCollocazione dei nidi.\nLe cassette nido devono essere collocate con un certo anticipo rispetto alla stagione di cova, come, ad esempio, in autunno o inverno, e comunque non oltre la fine di febbraio.\nIl posizionamento deve evitare l'esposizione eccessiva e garantire riparo da forti venti: per questo \u00e8 preferibile che l'apertura sia orientata in una direzione compresa tra i punti cardinali nord e sud-est, passando per est, o tra nord-est e sud-est, passando per est. Una collocazione simile pu\u00f2 garantire, in alcune situazioni ambientali, protezione dalle piogge fredde primaverili. Inoltre, alcuni studi sembrano indicare un maggior successo per i nidi orientati verso il sorgere del sole, forse grazie al vantaggio dell'esposizione al tepore del primo sole mattutino.\nBat-box.\nLe \"bat-box\" si distinguono dalle casette nido per uccelli sia per le caratteristiche con cui sono realizzate, sia per la funzione che sono chiamate ad assolvere. I pipistrelli, infatti, essendo mammiferi, non conoscono nidificazione e cova: pertanto, le cassette a loro dedicate servono a garantire rifugio nelle ore in cui non sono a caccia di insetti e possono pertanto essere occupate durante tutto l'anno anzich\u00e9 in specifiche stagioni. Dal punto di vista costruttivo, poi, le cassette per pipistrelli, rispetto a quelle per uccelli, sono dotate di aperture solitamente molto pi\u00f9 piccole, ubicate spesso nella parte inferiore della scatola.\nMolte specie di pipistrello sono minacciate dalla pressione antropica e la predisposizione di adeguate cassette pu\u00f2 essere d'aiuto al sostenimento di popolazioni localmente importanti per la loro funzione ecologia: i pipistrelli, infatti, sono predatori naturali di zanzare e insetti e proprio per questo, in varie parti del mondo, sono sfruttati come mezzi in grado di controllarne la proliferazione. Un singolo pipistrello pu\u00f2 infatti mangiare da 500 a 1000 zanzare per notte cos\u00ec come altri insetti nocivi I rifugi per pipistrelli sono uno strumento ecocompatibile di lotta biologica alle zanzare mentre i pesticidi hanno un impatto negativo sui predatori piuttosto che sulle zanzare.\nProgetti.\nAustralia.\nProgetti pluriennali sono stati condotti in Australia, in particolare all'interno dell'Organ Pipes National Park, con 42 posatoi artificiali realizzati secondo le indicazioni di Robert E. Stebbings, che sono arrivati a ospitare al loro interno fino a 280 esemplari. Il problema principale di questi e di altri nidi \u00e8 la loro manutenzione periodica: il deterioramento del legno in cui sono costruiti, la caduta in terra, l'occupazione o l'infestazione da parte di insetti e ragni, o da parte di altri mammiferi come ratti e possum.\nItalia.\nLe prime attestazioni dell'uso di rifugi per pipistrelli in Italia risalgono ai primi anni del '900, quando, durante la Bonifica dell'Agro Pontino, furono installati enormi \"pipistrellai\", in forma di torri a tronco-piramidali come strumento di lotta biologica contro la malaria, seguendo l'esempio americano.\nUn progetto di studio e sensibilizzazione per l'adozione su larga scala di cassette per pipistrelli quale sistema di controllo della proliferazione delle zanzare \u00e8 stato proposto dal Museo di zoologia La Specola dell'Universit\u00e0 di Firenze. Nel 2007 sono state distribuite gratuitamente 220 cassette. In seguito, grazie alla partnership con un gruppo italiano della grande distribuzione commerciale e con un'importante casa editrice di fumetti, \u00e8 stato possibile aumentare i volumi, distribuendo i ricoveri per pipistrelli nei punti vendita del gruppo, al solo prezzo di costo. I volumi di distribuzione sono saliti cos\u00ec a 3.000 nel 2008, 8.000 nel 2009 e 14.000 nel 2010. Lo schema di costruzione \u00e8 stato reso disponibile in rete, in modo da permettere l'autocostruzione.\nRealizzazione delle cassette per pipistrelli.\nIstruzioni per realizzare rifugi a base aperta destinati a ospitare piccole o grandi colonie, e siti che ne effettuano la commercializzazione, sono disponibili sulla rete internet.\nUn esempio di questi contenuti pubblicati in rete \u00e8 lo schema di base del progetto \"BAT BOX: un pipistrello per amico\", accessibile sul sito internet del Museo di storia naturale La Specola, sezione di zoologia.\nCassette del progetto \"\"BAT BOX: un pipistrello per amico\".\nLo schema predisposto dal Museo della Specola, nell'ambito del progetto \"BAT BOX: un pipistrello per amico\"\", \u00e8 rivolto alle pi\u00f9 comuni specie che frequentano ambienti urbani e suburbani. Esso prevede grosso modo due pareti di legno parallele, dello spessore di 1,5\u00a0cm, delle dimensioni di 36x66cm (parete posteriore) e 36x56cm (parete anteriore), separate da un'intercapedine di 2\u00a0cm, ottenuto mediante interposizione di una cornice perimetrale spessa 2\u00a0cm e larga 3\u00a0cm. La cornice \u00e8 priva del lato inferiore, in modo da lasciare in basso l'apertura di ingresso dei volatili. La parete anteriore non \u00e8 continua, ma ottenuta da due pezzi (36x15cm e 36x45cm) separati da una fessura orizzontale di 1\u00a0cm. \u00c8 importante che i vari pezzi siano ben connessi in modo da non disperdere il calore all'interno dell'incavo, favorendo la stratificazione termica che permette agli ospiti di scegliere il microclima preferito.\nLe pareti, nella parte interna, sono interamente solcate da scanalature orizzontali grezze, profonde 2 o 3 millimetri, a non pi\u00f9 di 1\u00a0cm l'una dall'altra, che facilitano l'arrampicata e forniscono appiglio. I solchi orizzontali percorrono per quasi tutta la larghezza, lasciando liberi 3\u00a0cm per lato, in corrispondenza dei lati che vanno a congiungersi con la cornice in modo da evitare la creazione di spifferi che disturbino la stratificazione del calore all'interno.\nL'apertura verso il basso semplifica la gestione delle cassette, dal momento che, a differenza nelle cassette chiuse per uccelli, queste per pipistrelli non richiedono interventi di pulizia per la rimozione di deiezioni, materiali per il nido, ecc.\nColombare.\nUna forma molto antica di sito artificiale per la nidificazione \u00e8 quella offerta dalle colombare, costruzioni attestate da epoche molto remote e realizzate in varie forme architettoniche, spesso molto riconoscibili nel paesaggio agricolo, quali corpi di fabbrica a s\u00e9 stanti, o quali annessi di abitazioni, come torri, soffitte, o superfetazioni architettoniche appositamente adibite allo scopo.\nLe finalit\u00e0 a cui questi manufatti architettonici erano asserviti riguardavano sostanzialmente l'approvvigionamento di proteine da introdurre nella dieta, grazie alla carne ottenuta dai volatili.\nIn altri casi, le colombare assolvevano alla funzione di fornire ospitalit\u00e0 ai piccioni viaggiatori.\nL'utilizzo delle colombaie, limitatamente agli usi alimentari, sarebbe declinato a partire dal Settecento, quando la disponibilit\u00e0 di tuberi e le coltivazioni foraggifere a trifoglio resero pi\u00f9 facile l'allevamento invernale di bestiame e meno impellente il ricorso ai volatili quali fornitori delle componenti proteiche della dieta."}
{"id": "3713985", "revid": "834", "url": "https://it.wikipedia.org/wiki?curid=3713985", "title": "Il cerchio scarlatto", "text": ""}
{"id": "3713986", "revid": "1305772", "url": "https://it.wikipedia.org/wiki?curid=3713986", "title": "Loredana Frescura", "text": "Biografia.\n\u00c8 nata in una piccola frazione del comune di Marsciano, Papiano, in provincia di Perugia, dove tuttora vive, scrivendo storie - a volte tenere, a volte forti - di adolescenti. Maestra elementare, ha la passione per il cinema e la musica.\nHa scritto numerosi libri per ragazzi, tra cui, \"Se ti fermi, ti innamori\", per la Fanucci (insieme ad altri autori), e \"Ti giuro che l'amore c'\u00e8\", per la Rizzoli. Ha scritto diversi libri a quattro mani con Marco Tomatis.\nSi \u00e8 aggiudicata nel 2006, il Premio Andersen per il miglior libro oltre i 12 anni, con \"Il mondo nei tuoi occhi. Due storie di un amore\". Inoltre \u00e8 stata nominata nel 1994, al Premio Battello a Vapore, con il suo primo romanzo, \"Il segreto di Icaro\"."}
{"id": "3713987", "revid": "1605525", "url": "https://it.wikipedia.org/wiki?curid=3713987", "title": "Il briccone galantuomo", "text": "Il briccone galantuomo (titolo originale \"The Twister\") \u00e8 un romanzo poliziesco del 1928 dello scrittore britannico Edgar Wallace. \u00c8 stato tradotto anche coi titoli Il signore della City e Il furfante gentiluomo.\nTrama.\nAnthony Braid, per coloro che lo conoscono bene, \u00e8 un uomo dalla reputazione non esattamente irreprensibile, per\u00f2 \u00e8 anche uno dei pi\u00f9 influenti esponenti della City. Anthony ama Ursula, la figlia di lord Frensham, gioca in borsa e ha fatto fortuna speculando nel mercato dei diamanti, inoltre possiede dei cavalli da corsa."}
{"id": "3713988", "revid": "287204", "url": "https://it.wikipedia.org/wiki?curid=3713988", "title": "Non ti accorgevi di me", "text": "Non ti accorgevi di me \u00e8 un brano di Adriano Celentano, scritto da Giuliano Sangiorgi (musica e testo) estratto come primo singolo dall'album \"Facciamo finta che sia vero\" del 2011. Il singolo \u00e8 stato reso disponibile per la trasmissione radiofonica e per il download digitale il 21 ottobre 2011. Alla registrazione del brano hanno preso parte i Negramaro."}
{"id": "3713989", "revid": "1099637", "url": "https://it.wikipedia.org/wiki?curid=3713989", "title": "Agnieszka Bibrzycka", "text": "Carriera.\nCon la ha disputato quattro edizioni dei Campionati europei (2001, 2003, 2005, 2009)."}
{"id": "3713991", "revid": "1305772", "url": "https://it.wikipedia.org/wiki?curid=3713991", "title": "Il diavolo nella cattedrale", "text": ""}
{"id": "3713992", "revid": "834", "url": "https://it.wikipedia.org/wiki?curid=3713992", "title": "Tod und Teufel", "text": ""}
{"id": "3713993", "revid": "44263863", "url": "https://it.wikipedia.org/wiki?curid=3713993", "title": "Nidificazione", "text": ""}
{"id": "3713994", "revid": "729019", "url": "https://it.wikipedia.org/wiki?curid=3713994", "title": "Usdrila", "text": "Biografia.\nPoche notizie sono sopravvissute su questo generale. Procopio narra che nel 552 era il comandante della guarnigione gota di \"Ariminium\" (Rimini) e che invi\u00f2 una lettera di sfida a Valeriano in concomitanza dell'arrivo del generalissimo bizantino Narsete a Ravenna. Poco dopo venne ucciso presso Rimini. Viene descritto da Procopio come \"un buon soldato\"."}
{"id": "3713995", "revid": "834", "url": "https://it.wikipedia.org/wiki?curid=3713995", "title": "Holy Disorders", "text": ""}
{"id": "3713998", "revid": "44263897", "url": "https://it.wikipedia.org/wiki?curid=3713998", "title": "Nido a cassetta", "text": ""}
{"id": "3714001", "revid": "3831", "url": "https://it.wikipedia.org/wiki?curid=3714001", "title": "Belfiore (Lastra a Signa)", "text": ""}
{"id": "3714006", "revid": "287204", "url": "https://it.wikipedia.org/wiki?curid=3714006", "title": "Il filo del rasoio (film)", "text": ""}
{"id": "3714008", "revid": "287204", "url": "https://it.wikipedia.org/wiki?curid=3714008", "title": "Il filo del rasoio (romanzo)", "text": ""}
{"id": "3714013", "revid": "599013", "url": "https://it.wikipedia.org/wiki?curid=3714013", "title": "Laurent Aiello", "text": "Carriera.\nNel 1990 Laurent vince il Gran Premio di Monaco di Formula 3. Nei due anni successivi prende parte al mondiale Formula 3, ma non ottiene ottimi risultati.\nNel 1994 a bordo di una Peugeot 405, vince il campionato Supertouring Francese, mentre nel 1997, sempre a bordo di una Peugeot, vince il Super Tourenwagen Cup. Nel 1999 debutta e vince il campionato BTCC su di una Nissan, mentre nel 2002 vince in Germania il campionato DTM, con un'Audi del team Abt Sportsline.\nNel 1998 vinse la 24 Ore di Le Mans con una Porsche 911 GT1, in squadra con Allan McNish e St\u00e9phane Ortelli.\nLa stagione 2005 \u00e8 stata l'ultima nella sua carriera come pilota automobilistico.\nStatistiche.\nRisultati DTM.\n1 - Gara non valevole per il campionato, che si \u00e8 tenuta per le strade di Shanghai."}
{"id": "3714019", "revid": "647919", "url": "https://it.wikipedia.org/wiki?curid=3714019", "title": "Supergals", "text": ""}
{"id": "3714020", "revid": "125570157", "url": "https://it.wikipedia.org/wiki?curid=3714020", "title": "Wrong Turn 4 - La montagna dei folli", "text": "Wrong Turn 4 - La montagna dei folli (\"Wrong Turn 4: Bloody Beginnings\") \u00e8 un film horror del 2011 diretto da Declan O'Brien.\n\u00c8 il prequel direct-to-video di \"Wrong Turn - Il bosco ha fame\".\nTrama.\n1974, in un manicomio sperduto di Glenville, sopra una montagna, si tengono chiuse delle persone mentalmente instabili e deformi. Tra di essi si trovano anche dei mutanti cannibali. La loro mutazione \u00e8 dovuta al fatto che i genitori erano consanguinei: i medici fanno di tutto affinch\u00e9 possano guarire. Tra i mutanti c'\u00e8 anche Tre dita, che a soli 8 anni \u00e8 gi\u00e0 un sadico e violento che ama veder soffrire le sue vittime. Insieme ai suoi fratelli, si liberano dalle celle dell'ospedale psichiatrico e dopo aver liberato anche gli altri pazienti deformi, uccidono gran parte delle persone che vi risiedono compresi dottori e personale dell'ospedale.\nNel 2003, 29 anni dopo la liberazione dei mutanti, Kenia, Sara, Bridget, Jenna, Kyle, Daniel, Lauren, Claire e Vincent stanno partendo per andare allo chalet del ragazzo di Kenia, Porter. Viaggiando con le motoslitte sulle neve sbagliano strada e cercano di trovare rifugio da una forte bufera. Trovano il manicomio abbandonato e ci entrano. Il riscaldamento \u00e8 acceso, ma il resto \u00e8 tutto abbandonato, e sembra non esserci nessuno. I ragazzi fanno dell'ospedale psichiatrico il loro parco giochi e si divertono fino a quando non trovano le cartelle cliniche dei mutanti risieduti nella struttura in passato, e un filmato dove vedono le cure che gli venivano inflitte. Durante la notte Vincent, non assonnato, va in giro per i corridoi dell'ospedale e nota il corpo di Porter deceduto nell'atrio. Subito dopo, viene ucciso da uno dei mutanti e portato via. Il mattino dopo i ragazzi si accorgono della scomparsa dell'amico e lo cercano per tutto l'edificio, fino a quando non scoprono della sua morte e di quella di Porter. La successiva a morire \u00e8 Clarie, impiccata dai tre mutanti con del filo spinato. Kyle, tenta invano di salvare la sua ragazza. Il gruppo decide quindi di fuggire fuori dal manicomio e tentare la fuga ma scoprono che le moto da neve sono inutilizzabili perch\u00e9 i cannibali le hanno sabotate, rimuovendo dei fili. Una di loro tenta di proseguire nella neve con gli scii da sola per cercare aiuto.\nI rimanenti, dopo essersi rifugiati in una stanza, decidono di andare a recuperare delle armi trovate nello scantinato, ma Daniel nel tragitto viene catturato e torturato dai mutanti, che gli tagliano pezzi di carne e la cucinano per poi mangiarla. I ragazzi escogitano un piano per salvare l'amico, ma quando lo mettono in atto quest'ultimo muore. Tuttavia riescono per\u00f2 ad imprigionare i mutanti in una cella. Il gruppo \u00e8 indeciso se ucciderli o meno, ma alla fine decidono di non farlo. Kyle rimane di guardia. I deformi riescono a liberarsi - nello stesso modo con il quale si erano liberati anni prima - e fanno in modo che le stesse ragazze uccidano Kyle mascherandogli il viso.\nKenia, Sara, Bridget e Jenna, uniche sopravvissute, cercano di scappare dai mutanti tramite un tunnel nella neve ma riescono a fuggire solo dopo la morte di Jenna. Fuggite dall'ospedale si ritrovano in un campo innevato a dover scappare nuovamente dai mutanti che nel frattempo si sono appropriati delle moto da neve del gruppo. Dopo pochi minuti anche Bridget viene uccisa. Sara e Kenia rubano quindi la moto a un mutante, ma durante la fuga sul veicolo vengono uccise dal filo spinato che taglia loro la testa.\nCritica.\nIl film ha ricevuto critiche negative. Solamente il 20% sono positive.\nDVD.\nIl DVD \u00e8 uscito in America nel 25 ottobre 2011. Il disco contiene il commento di Declan O'Brien, il diario del regista e circa 18 minuti di scene tagliate."}
{"id": "3714026", "revid": "1305772", "url": "https://it.wikipedia.org/wiki?curid=3714026", "title": "Sul filo del rasoio", "text": ""}
{"id": "3714028", "revid": "300067", "url": "https://it.wikipedia.org/wiki?curid=3714028", "title": "Kristen Mann", "text": ""}
{"id": "3714030", "revid": "528930", "url": "https://it.wikipedia.org/wiki?curid=3714030", "title": "Leopardo (araldica)", "text": ""}
{"id": "3714031", "revid": "44264173", "url": "https://it.wikipedia.org/wiki?curid=3714031", "title": "Berta (uccello)", "text": ""}
{"id": "3714032", "revid": "767487", "url": "https://it.wikipedia.org/wiki?curid=3714032", "title": "Lindsay Taylor", "text": ""}
{"id": "3714051", "revid": "1543377", "url": "https://it.wikipedia.org/wiki?curid=3714051", "title": "C'era una volta (serie televisiva)", "text": "C'era una volta (\"Once Upon a Time\") \u00e8 una serie televisiva statunitense di genere fantasy mandata in onda sulla ABC dal 2011 al 2018. La serie prende in prestito elementi e personaggi dai classici film della Disney, ma anche dalla letteratura occidentale, dal folklore e dalle fiabe popolari come le opere dei Fratelli Grimm, Carlo Collodi, ed \u00e8 liberamente ispirata a leggende, ad alcuni classici della letteratura fantasy, anche se con frequenti modifiche dovute alla realt\u00e0 immaginaria dei personaggi. \nIl tutto ambientato ai giorni nostri.\n\"C'era una volta\" \u00e8 stato creato dagli scrittori di \"Lost\" e \"\", Edward Kitsis ed Adam Horowitz. Uno spin-off, \"C'era una volta nel Paese delle Meraviglie\", basato sul romanzo \"Le Avventure di Alice nel Paese delle Meraviglie\" di Lewis Carroll, \u00e8 andato in onda dal 2013 al 2014 per poi essere cancellato dopo una sola stagione.\nI temi centrali dello show sono la speranza e la redenzione.\nTrama.\nDurante il felice matrimonio tra il Principe James e Biancaneve, la Regina Cattiva irrompe alla cerimonia, minacciando tutti gli abitanti della Foresta Incantata che presto scatener\u00e0 il temibile \"Sortilegio Oscuro\" per privarli del loro lieto fine e averne uno tutto per s\u00e9. Preoccupati, i due novelli sposi interrogano il temibile Signore Oscuro Tremotino, chiedendo come potranno battere il Sortilegio Oscuro. Tremotino risponde che, dopo che il Sortilegio Oscuro li porter\u00e0 in un mondo privo di magia e lieti fine (il mondo reale), passeranno ventotto anni prima che la nascitura di Biancaneve e James, la cosiddetta \"Salvatrice\", spezzer\u00e0 il Sortilegio. A Geppetto e Pinocchio, quindi, viene chiesto di costruire una teca magica che possa salvare la loro nascitura, Emma, dal Sortilegio. Geppetto accetta, ma la teca viene detta essere in grado di proteggere una sola persona, ma in realt\u00e0 ne pu\u00f2 proteggere due: Geppetto aveva mentito per evitare che suo figlio, venendo privato della magia, tornasse di inanimato legno e gli chiede di proteggere Biancaneve e la nascitura durante i ventotto anni. Sfortunatamente, come il Sortilegio viene scatenato, Biancaneve partorisce ed \u00e8 solo Emma che si salva dalla maledizione, sorvegliata da lontano da Pinocchio.\nIntanto, gli abitanti della Foresta Incantata sono tutti trasportati nel Mondo reale, pi\u00f9 precisamente nel Maine, privati di magia e memorie sul loro vero passato, sostituite da falsi ricordi di una normalissima e banale vita: solo Regina (ora chiamata Regina Mills) e Tremotino (Mr. Gold) mantengono le memorie della loro passata vita. Assieme al loro esilio compare anche una citt\u00e0 dal nulla nella quale nessuno che non sia legato alla Foresta Incantata pu\u00f2 entrare e nessuno dei suoi abitanti pu\u00f2 uscire senza terribili conseguenze: Storybrooke. Annoiata dalla monotonia e dal fatto che l'immobilit\u00e0 del tempo impedisce agli abitanti di comprendere di essere bloccati in un eterno e mai invecchiante limbo, Regina adotta un bambino, che chiama Henry in onore del padre, ignara che si tratti del figlio della Salvatrice, abbandonato dopo una deludente relazione amorosa con un certo Neal Cassidy.\nHenry, sapute le sue origini grazie ad un miracoloso libro intitolato \"C'era una volta\", comprende la situazione, ritrova la sua vera madre e la invita a Storybrooke per poter spezzare il Sortilegio e riunirsi ai suoi cari. Intanto, si scopre che Tremotino \u00e8 il vero responsabile del Sortilegio: tutto questo era un suo piano per ricongiursi, a Sortilegio spezzato, al figlio Bealfire, perdutosi nel Mondo reale dopo un terribile incidente e litigio tra i due.\nGli episodi di solito contengono un segmento che aggiunge un pezzo al puzzle sui personaggi, dei quali descrive le vite passate, e sulla loro connessione con gli eventi che hanno preceduto la maledizione e sulle sue conseguenze.\nPrima stagione.\nNella fittizia cittadina di Storybrooke, nel Maine, sono intrappolati i pi\u00f9 famosi personaggi del Mondo delle Favole a causa del Sortilegio Oscuro della malvagia Regina Cattiva, matrigna dell'intrepida Biancaneve. Inconsapevoli di chi siano in verit\u00e0 e congelati nel tempo, gli abitanti sono costretti a vivere senza un proprio lieto fine, almeno fino all'arrivo di Emma Swan, una 28enne di Boston cresciuta orfana e reperita da Henry Mills, suo figlio dato in adozione 10 anni prima ed ora in affidamento al sindaco di Storybrooke, Regina Mills (la Regina Cattiva). Il ragazzino, inoltre, dice di sapere dove e chi siano i suoi genitori: sono a Storybrooke, in quanto sono Biancaneve e del Principe Azzurro, i quali, per il bene dei loro amici, l'hanno mandata (da sola) nel mondo reale prima dell'arrivo del Sortilegio, in modo che potesse rompere il Sortilegio Oscuro in qualit\u00e0 di Salvatrice. Tra Emma e Regina non scorre buon sangue sin da subito, dato che entrambe si contendono l'amore di Henry, il che \u00e8 motivo di innumerevoli liti; sebbene Emma non creda alle parole di Henry sull'esistenza del Sortilegio Oscuro, la donna resta in citt\u00e0 e conosce la dolce Mary Margaret Blanchard (Biancaneve), l'avvenente David Nolan (il Principe Azzurro/James), con il quale Mary Margaret incomincia una relazione clandestina, e il tenebroso signor Gold (Tremotino/il Signore Oscuro), il vero artefice del Sortilegio, scatenato affinch\u00e9 potesse rintracciare il figlio Baelfire nel Mondo Reale, e un misterioso figuro di nome August Booth (Pinocchio, scampato anche lui al Sortilegio, con il compito di vegliare su Emma). A mano a mano, Emma restituisce il lieto fine ad ogni cittadino di Storybrooke, tanto da essere nominata nuovo sceriffo in seguito alla prematura morte del precedente, Graham (il Cacciatore), in realt\u00e0 provocata da Regina per non fargli rammemorare della sua vita passata. Ad un certo punto, la scomparsa della moglie di David, Kathryn (la Principessa Abigail) muove delle inquietudini in citt\u00e0 e le prove sembrano incriminare proprio Mary Margaret, ma grazie alla determinazione di Emma, si scopre che il tutto era stato orchestrato da Regina, perci\u00f2 Emma le dichiara guerra. Continuando a non venir ascoltato da Emma, Henry mangia un dolce avvelenato da Regina, indirizzato alla Swan, che lo fa cadere in un sonno profondo. Finalmente, toccando con convinzione il libro di favole \"C'era una volta\" di Henry, Emma comprende della sua identit\u00e0 e bacia il piccolo con il Bacio del Vero Amore per risvegliarlo dal coma ed infrangere il Sortilegio Oscuro; nel contempo, per\u00f2, Gold fa sbarcare nuovamente la magia a Storybrooke con un filtro di Vero Amore ricavato dal legame tra Biancaneve e James dopo aver scoperto che la sua amata Belle \u00e8 stata imprigionata da Regina per tutta la durata del maleficio e fatta passare per suicida.\nSeconda stagione.\nLa rottura del Sortilegio Oscuro fa recuperare la memoria ai cittadini di Storybrooke, che possono riabbracciarsi felicemente, ma ciononostante persiste un incantesimo sul confine cittadino che far\u00e0 ripiombare di nuovo chiunque lo oltrepassi sotto l'influsso della maledizione. Per colpa di un incidente con uno Spettro evocato da Gold per vendicarsi di Regina in merito alla faccenda di Belle, Emma e Mary Margaret vengono catapultate in una zona della Foresta Incantata (luogo originario della maggior parte dei personaggi fiabeschi) scampata inspiegabilmente al Sortilegio Oscuro di Regina. Qui, le due devono vedersela con Cora (la Regina di Cuori), madre di Regina, volenterosa di andare a Storybrooke per ricucire i legami con la figlia ed artefice della barriera magica che ha salvato quella parte di Foresta Incantata, e Capitan Uncino, sanguinolento pirata ed acerrimo nemico di Tremotino ansioso di fare giustizia per Milah, sua amante ed ex moglie del Signore Oscuro da lui uccisa. Emma e Mary Margaret fanno ritorno a Storybrooke grazie anche all'aiuto della buon Principessa Aurora e della valorosa guerriera Mulan, cos\u00ec come Cora ed Uncino. Nel frattempo, Regina cerca in tutti i modi di redimersi agli occhi degli abitanti ma soprattutto a quelli di Henry, mentre Gold, attrezzato di una pozione con cui eludere l'incantesimo del confine, decide di partire per New York alla ricerca di suo figlio Baelfire. Nel suo viaggio, Gold viene accompagnato da Emma e Henry, ma prima di andarsene assiste alla vendetta di Uncino, che spinge Belle a varcare il confine cittadino facendole perdere i ricordi. Regina, Cora ed Uncino si alleano per la loro supremazia, intanto che Emma, Gold e Henry scoprono che il figlio del Signore Oscuro \u00e8 nientepopodimeno che Neal Cassidy, vecchia fiamma di Emma e padre biologico di Henry. I 4 raggiungono poi Storybrooke, dove arriver\u00e0 anche Tamara, fidanzata di Neal la cui volont\u00e0 nascosta \u00e8 di distruggere la magia dalla Terra insieme a Greg Mendell, un uomo che da piccolo ha avuto un burrascoso trascorso con Regina. Successivamente, Mary Margaret uccide Cora, e Regina risveglia la memoria di Belle, ma con ricordi falsi; infine, Greg e Tamara vengono smascherati, ma riescono a sfuggire dalle grinfie degli eroi attraversando un portale con Henry come ostaggio; tuttavia, durante uno scontro, Neal finisce risucchiato da un portale ed atterra nella Foresta Incantata, anche se verr\u00e0 ritenuto morto. Emma, Mary Margaret, David, Regina, Gold ed il nuovo membro della squadra Uncino partono al salvataggio di Henry, mentre Belle viene incaricata di restare a Storybrooke per proteggere la citt\u00e0. Il gruppo salpa con la Jolly Roger, nave di Uncino, alla volta del luogo in cui si sono diretti Greg, Tamara e Henry: l'Isola che non c'\u00e8.\nTerza stagione.\nIl gruppo formato da Emma, Mary Margaret, David, Regina, Gold ed Uncino approda sull'Isola che non c'\u00e8, comandata dal malevolo Peter Pan e dai suoi tirapiedi, i Bimbi Sperduti. Frattanto, si viene a scoprire della parentela che sussiste tra Gold e Peter Pan: il primo \u00e8 figlio di Pan, che rinunci\u00f2 alle sue responsabilit\u00e0 di adulto abbandonando Tremotino per essere eternamente giovane e regnare sull'Isola che non c'\u00e8, ma ormai il suo tempo sta scadendo e, per alimentare la sua magia e diventare immortale, necessita del cuore del Vero Credente: Henry, discendente dalla Luce di Biancaneve e James, e dalla Oscurit\u00e0 di Tremotino e Pan. Gli eroi, ritrovato Neal, sventano i folli piani di Peter di impossessarsi del cuore di Henry e lo rinchiudono nel Vaso di Pandora. Purtroppo, Peter ha scambiato all'ultimo momento la sua anima con quella di Henry, cos\u00ec, una volta a Storybrooke, imposta la creazione di un nuovo Sortilegio Oscuro con cui progettare un'altra Isola che non c'\u00e8; fortunatamente il sacrificio di Gold elimina il padre una volta per tutte, ma Regina si vede obbligata ad annullare gli effetti del Sortilegio Oscuro originale per invertire l'avanzata della maledizione di Pan, quindi Storybrooke svanisce nel nulla e gli abitanti ritornano nella Foresta Incantata, ad eccezione di Emma e Henry, a cui Regina conferisce dei falsi ricordi di una vita passata insieme senza aver mai conosciuto nessuno di loro. Un anno dopo, Uncino bussa alla porta dell'appartamento a New York di Emma e Henry, e fa bere alla donna un infuso della memoria per farle ricordare il suo passato; Uncino scorta Emma e Henry, quest'ultimo ancora dimenticante, a Storybrooke, rigenerata da un Sortilegio Oscuro che ha rimosso i ricordi dell'ultimo anno passato nella Foresta Incantata. Mary Margaret, infatti, \u00e8 in un progressivo stato di gravidanza, e gli eroi, dopo un'accurata indagine, scoprono che la maledizione \u00e8 stata lanciata proprio da Biancaneve e James per rientrare a Storybrooke e far debellare ad Emma una nuova minaccia: Zelena, la Perfida Strega dell'Ovest; questi si rivela essere nientemeno che la sorellastra di Regina, primogenita di Cora, che la diede via per rincorrere la strada del successo e del potere, perci\u00f2 Zelena vuole vendicarsi viaggiando indietro nel tempo e proibire a Cora di abbandonarla; per non venire intralciata sulla Terra, la strega ha contaminato il sortilegio con una pozione dell'oblio. Zelena, col Pugnale del Signore Oscuro, tiene sotto scacco Gold (riportato in vita nella Foresta Incantata da Belle e Baelfire, la cui anima per\u00f2 fu barattata per la resuscitazione del padre, il quale decise di assorbire il figlio dentro di s\u00e9 in un disperato atto per salvarlo da morte incombente. Tuttavia, Emma separa Neal da Gold per volont\u00e0 del ragazzo, che dunque muore da eroe). Zelena prepara gli ingredienti per l'Incantesimo Temporale, ma la donna viene fermata giusto in tempo da Regina, che oltretutto spezza il Sortilegio Oscuro dando a Henry il Bacio del Vero Amore, risvegliando le memorie del bambino. In suo onore, Mary Margaret e David chiamano il loro infante proprio come Neal, mentre Gold, dopo aver sposato Belle, uccide nascostamente Zelena per glorificare il figlio, ma la sua morte innesca il portale del tempo, nel quale vengono trascinati accidentalmente Emma ed Uncino. I due rimediano ai propri errori commessi per sbaglio nel passato della Foresta Incantata, e ritornano a Storybrooke assieme ad una prigioniera della Regina Cattiva, che si scoprir\u00e0 essere la moglie di Robin Hood, col quale Regina aveva intrapreso una relazione seria. Inoltre, dal passato, \u00e8 stata trasportata anche un'urna magica che sprigiona una donna dai poteri di ghiaccio: la Regina Elsa di Arendelle.\nQuarta stagione.\nElsa raggiunge Storybrooke ed innalza una gigantesca muraglia di ghiaccio attorno al confine per non far entrare o uscire nessuno fino a quando non avr\u00e0 ritrovato sua sorella Anna, scomparsa durante una spedizione nella Foresta Incantata per far luce sulla morte dei loro genitori; tuttavia, il vero nemico non \u00e8 Elsa, bens\u00ec la sua misteriosa zia Ingrid, la Regina delle Nevi, che nasconde un passato complicato: Ingrid possiede gli stessi poteri glaciali di Elsa, che per\u00f2 l'hanno condotta sulla via della disperazione e della sofferenza, visto che \u00e8 stata rinchiusa nella medesima urna in cui era intrappolata Elsa dopo aver inavvertitamente ucciso l'altra sua sorella Helga; l'obiettivo di Ingrid, desiderosa di avere una famiglia che la ami per la sua natura, \u00e8 quello di costruire una sorellanza con Elsa, sua nipote, ed Emma, la quale, cos\u00ec come Ingrid ed Elsa, porta con s\u00e9 il peso della magia. Infatti, Emma comincia a manifestare dello squilibrio nei suoi poteri di Salvatrice, perci\u00f2 Gold ne approfitta per cercare di assorbire la sua magia e liberarsi dal comando del Pugnale dell'Oscuro. Alla fine, Emma accetta i suoi poteri grazie ad Elsa e li usa per contrastare Ingrid, che in tutto ci\u00f2 getta la Maledizione degli Sguardi Infranti su Storybrooke affinch\u00e9 gli abitanti si uccidano a vicenda sino a restare da sola con Emma ed Elsa. Leggendo una commovente lettera di Gerda, sua sorella e madre di Elsa ed Anna, in cui si scusa per averle fatto del male, Ingrid comprende delle sue azioni e si autodistrugge per infrangere l'incantesimo e salvare Storybrooke. Elsa, Anna e Kristoff, cos\u00ec, si rimpatriano ad Arendelle, e nel frattempo Belle caccia definitivamente Gold da Storybrooke in modo che non possa pi\u00f9 averlo vicino, non dopo aver appreso delle malefatte del marito. Gold, per\u00f2, si allea con le Regine delle Tenebre, il trio formato da Malefica, Ursula e Crudelia De Mon, per ritornare a Storybrooke e cercare l'Autore cos\u00ec da farsi scrivere dei liti fine per far vincere i cattivi e perdere i buoni. L'Autore viene rinvenuto all'interno di una pagina di \"C'era una volta\" come punizione da parte dello Stregone e dell'Apprendista per aver alterato delle vicende capitate nella Foresta Incantata che involgono Biancaneve, James e Malefica. Pi\u00f9 tardi, Malefica incontra sua figlia Lily, mentre Ursula fa la pace col padre Poseidone e Crudelia viene uccisa da Emma stessa. Proprio quando tutto sembra andare per il verso giusto, Marian, moglie di Robin, si rivela per chi \u00e8 davvero: Zelena, in verit\u00e0 mai morta e ritornata per vendicarsi della felicit\u00e0 di Regina, difatti la Perfida Strega viene messa incinta da un Robin totalmente ignaro. L'Autore, purtroppo, su ordine di Gold, scrive un libro dal titolo \"\"Eroi e Cattiv\"i\", dove intrappola tutti gli abitanti della Foresta Incantata in una sorta di universo parallelo in cui i loro ruoli sono sovvertiti. Henry riesce a risolvere la situazione e viene proclamato nuovo Autore. L'Apprendista estirpa poi da Gold la sua Oscurit\u00e0 per salvarlo da morte certa, ma il flusso maligno prende possesso di Emma che sparisce nel nulla, lasciandosi dietro solamente il Pugnale dell'Oscuro, sul quale \u00e8 ora inciso il suo nome.\nQuinta stagione.\nEmma Swan \u00e8 la nuova Signora Oscura. Sebbene si siano recati tutti a Camelot per ritrovare Merlino, improvvisamente gli eroi ritornano a Stroybrooke con la memoria cancellata e con Emma divenuta definitivamente Signora Oscura. Si scopre che Merlino era stato salvato ed era pronto a liberare Emma dall'Oscurit\u00e0 con la spada excalibur. Tuttavia, per colpa di Re Art\u00f9 in combutta con Zelena per ottenere il potere della spada, Emma decide di tramutare Uncino in un nuovo Signore Oscuro per renderlo immortale. Egli non resister\u00e0 all'Oscurit\u00e0 e desiderer\u00e0 la vendetta che aspettava da tutta la vita contro Tremotino. Dopo aver ucciso Merlino pur di tornare a Storybrooke, Emma capisce che la migliore strategia \u00e8 di far dimenticare gli avvenimenti a tutti, per poi eliminare l'Oscurit\u00e0 imprigionandola dentro una vittima, Zelena, e uccidendola. Fallito il piano, Uncino ricorda di essere un Signore Oscuro e, aprendo un portale dall'aldil\u00e0, chiama a raccolta tutti i Signori Oscuri passati. Quando i Signori Oscuri decidono di rimanere in vita spedendo diversi abitanti di Storybrooke negli Inferi, Uncino, pentitosi, decide di imprigionarli in Excalibur e farsi uccidere, affinch\u00e9 l'Oscurit\u00e0 sia sconfitta una volta per tutte. Dopo la sua morte anche Emma torna normale, ma scopre che in realt\u00e0 il signor Gold aveva incantato la spada affinch\u00e9 trasferisse l'Oscurit\u00e0 in lui, ridiventando Signore Oscuro come lo era stato tempo addietro. Emma minaccia di raccontare la verit\u00e0 a Belle se lui non l'aiuter\u00e0 ad aprire un portale per l'Oltretomba che utilizzer\u00e0 per salvare Uncino. Emma, Mary Margaret, David, Regina, Robin Hood, Henry e il signor Gold giungono nell'Oltretomba, una sorta di Limbo dalle sembianze di Storybrooke dove si trovano le anime con questioni in sospeso. Tuttavia, Neal, in un sogno, consiglia a Emma di desistere dall'impresa, stessa richiesta che Cora presenta alla figlia Regina. Cora in realt\u00e0 obbedisce agli ordini di Ade, dio dell'Oltretomba, ma alla fine passer\u00e0 oltre dopo aver riunito le figlie. Il gruppo decider\u00e0 di aiutare le restanti anime a risolvere le loro questioni in sospeso, scatenando cos\u00ec l'ira di Ade che invece cerca di accumulare pi\u00f9 anime possibili nel suo regno, comprese le donne del gruppo: Emma, Regina e Mary Margaret (queste, secondo Ade, devono prendere il posto di Henry Senior, Hercules e Megara). Si scopre poi, attraverso un incontro con Ade, che Tremotino aveva fatto da giovane un accordo in cui era disposto a sacrificare il suo secondogenito; Belle adesso \u00e8 incinta e Ade \u00e8 in possesso di tale contratto, dunque Gold deve lavorare per lui. Il gruppo riesce finalmente a recuperare Killian e insieme cercano il libro delle fiabe per conoscere la storia di Ade; quest'ultimo riesce a ottenere le pagine della sua storia prima di loro, e si viene a sapere che del suo passato fa parte anche Zelena. Mentre Killian rimane intrappolato nell'Oltretomba gli eroi, insieme a Ade, tornano a Storybrooke. Ade, giunto in citt\u00e0, uccide Re Art\u00f9 per poi rivelare a Zelena che vuole conquistare Storybrooke e dominare questo regno e renderlo esattamente a sua immagine e somiglianza. Belle nel frattempo rimane rinchiusa nel Vaso di Pandora, vittima dell'Incantesimo del Sonno; nell'Oltretomba si viene a sapere che lei aspetta un figlio da Tremotino e crede che lui sia la persona che trasformer\u00e0 l'Oscurit\u00e0 in Luce. Ade per controllare la citt\u00e0 rivela a Zelena il suo pi\u00f9 grande segreto: il Cristallo dell'Olimpo, oggetto magico molto potente che appartiene a Zeus. Regina e Robin tentano di recuperare la bambina figlia del ladro, ma nel tentativo di farlo Ade uccide Robin. Il Dio degli Inferi a sua volta viene ucciso da Zelena, la quale sceglie la sorella piuttosto che una vita fatta di oscurit\u00e0. Durante il funerale di Robin, Zelena per onorarlo mette il nome dell'uomo a sua figlia. Gli eroi scoprono che esiste un altro regno, quello delle \"Storie mai raccontate\". Qui hanno l'occasione di incontrare Dr. Jekyll e Mr. Hyde, il quale vuole trasformare in eroi tutti coloro che sono stati dimenticati dal mondo delle fiabe. Inoltre, grazie alla pozione di Jekyll, Regina ha l'occasione di separarsi definitivamente dalla sua parte malvagia, creando una doppia s\u00e9 stessa; Emma incatena la Regina Cattiva e quest'ultima viene uccisa da Regina. Tornati a Storybrooke Regina restituisce la magia alla citt\u00e0, ma scopre che anche Mr. Hyde \u00e8 arrivato in citt\u00e0 e che ora la medesima \u00e8 sua, grazie a un accordo con Tremotino per spezzare la maledizione del sonno.\nSesta stagione.\nProprio quando sembra che Storybrooke possa godersi un po' di pace, la citt\u00e0 viene ancora una volta minacciata da forze oscure. Il malevolo Mr. Hyde \u00e8 stato separato dal dottor Jekyll e ha portato con s\u00e9 i suoi compagni, gli abitanti della Terra delle storie mai raccontate, per creare disordine a Storybrooke. A peggiorare le cose c'\u00e8 la met\u00e0 oscura di Regina, la Regina Cattiva, che \u00e8 ancora viva nonostante il suo cuore sia stato schiacciato: ha dunque dichiarato guerra agli eroi promettendo di metterli uno contro l'altro. Nel frattempo, il passato di un precedente Salvatore, Aladdin, diventa un nuovo fattore nel ruolo di Emma come attuale Salvatrice, dato che essa \u00e8 in procinto di essere spinta ai limiti, che la potrebbero portare ad un futuro senza lieto fine. Nel frattempo, Gold cerca di riconquistare Belle in modo che possano essere una famiglia per il loro futuro bambino. In seguito, Belle d\u00e0 alla luce suo figlio, ma per proteggerlo da Tremotino decide di abbandonarlo e di metterlo al sicuro con Fata Turchina come Fata Madrina del suo piccolo. La Regina Cattiva maledice Biancaneve e David scagliando una particolare maledizione del sonno sul loro cuore condiviso, mentre le vicende riguardanti la sparizione di Agrabah al tempo precedente il primo sortilegio, e ci\u00f2 che \u00e8 successo a Jafar dopo che \u00e8 stato rinchiuso nella lampada da Alice, Cyrus e Will Scarlett, cominciano a riemergere quando Jasmine, arrivata dalla Terra delle storie mai raccontate, ritrova Aladdin a Storybrooke. Intanto, una misteriosa entit\u00e0, la Fata Nera, rapisce Gedeone, il figlio appena nato di Gold e Belle, complicando ulteriormente le cose. Dopo che la Regina Cattiva, impossessatasi della lampada grazie alla quale Aladdin \u00e8 diventato un genio, spedisce Emma, seguita da Regina, in un nuovo mondo appena creatosi dove il primo sortilegio non \u00e8 mai stato scagliato e tutti i personaggi, Emma compresa, sono l'ombra di s\u00e9 stessi, queste incontrano un Robin Hood profondamente diverso, che segue le due a Storybrooke. Al loro ritorno, Gedeone \u00e8 tornato cresciuto di 28 anni, e si rivela essere colui che nelle visioni di Emma la uccideva. Gli eventi di conseguenza precipitano fino all'arrivo in citt\u00e0 della Fata Nera, la madre di Tremotino, colei che ha creato il Sortilegio Oscuro e inventato l'uso dell'Oscurit\u00e0 attraverso la Magia Nera, e che sta controllando Gedeone attraverso il suo cuore. Lo scontro tra luce e oscurit\u00e0 porta infine alla Battaglia Finale, l'ultimo evento del libro delle fiabe, che fu inoltre profetizzato da Tremotino all'alba del primo sortilegio. Grazie agli sforzi congiunti di Emma (la luce) e Tremotino (l\u2019oscurit\u00e0) la Battaglia Finale viene vinta e tutti sono pronti a iniziare una nuova vita con i propri \"Lieti inizi\", chiudendo cos\u00ec la storia iniziata con l'arrivo di Emma a Storybrooke sei anni prima. Molti anni dopo, per\u00f2, una nuova avventura \u00e8 pronta a iniziare, quando a Seattle alla porta di un Henry ormai adulto bussa una bambina di nome Lucy, sua figlia.\nSettima stagione.\nDiversi anni dopo la Battaglia Finale, nel quartiere di Hyperion Heights a Seattle, la piccola Lucy arriva con il suo libro \"C'era una volta\" per trovare il proprio padre, Henry Mills, che \u00e8 l'autore del libro. Lucy tenta di convincere Henry che le vicende narrate nel libro sono vere, e che lei \u00e8 sua figlia, ma l'uomo non si ricorda di lei e sostiene che le storie del libro siano una sua invenzione; inoltre \u00e8 convinto che sua moglie e sua figlia siano morte. Alcuni abitanti di Hyperion Heights sono in realt\u00e0 abitanti della Foresta Magica (un nuovo regno diverso dalla Foresta Incantata) che sono stati portati l\u00ec da un'altra Maledizione Oscura. Tra questi c'\u00e8 la madre di Lucy, Jacinda, che in realt\u00e0 \u00e8 la Cenerentola della Foresta Magica, e Sabine che nella Foresta Magica \u00e8 Tiana, migliore amica e coinquilina di Jacinda. La donna d'affari Victoria Belfrey/Lady Tremaine, matrigna di Cenerentola, progetta di conquistare Hyperion Heights e far rivivere sua figlia Anastasia, anche se l'altra figlia di Victoria, Ivy/Genoveffa, ha un piano tutto suo. Regina adesso \u00e8 una barista di nome Roni, Tremotino/Signor Gold adesso \u00e8 il detective Weaver, e Capitan Uncino proveniente da una realt\u00e0 alternativa, il Regno creato dal Desiderio, adesso \u00e8 chiamato detective Rogers. Nessuno di loro ricorda alcunch\u00e9 della propria vita passata. Attraverso dei flashback si viene a sapere che la matrigna di Cenerentola non \u00e8 altri che la famosa Rapunzel, che venne rinchiusa per anni in una torre dalla perfida strega Gothel, che la strapp\u00f2 al marito e alle figlie. In seguito, Rapunzel riusc\u00ec a fuggire dalla torre e a rinchiudervi Gothel, ma quando riusc\u00ec a ritrovare la sua famiglia scopr\u00ec che il marito, credendola morta, aveva sposato un'altra donna e ne aveva adottato la figlia, Cenerentola. Per liberarsi della rivale, Rapunzel lanci\u00f2 sulla madre di Cenerentola la Maledizione del Cuore Avvelenato, iniziando il suo percorso verso l'oscurit\u00e0. Successivamente la figlia maggiore di Rapunzel, Anastasia, mor\u00ec per salvare la vita di Cenerentola. Victoria ad Hyperion Heights riesce a risvegliare la figlia, ma questo coster\u00e0 a Lucy lo stesso destino di Anastasia. Nel frattempo, Regina, minacciata da Genoveffa, decide di obbedire alla ragazza e separare suo figlio Henry da Cenerentola. Inoltre, si viene a sapere che questa Nuova Maledizione, impossibile da spezzare, \u00e8 stata scagliata da Genoveffa e non da Lady Tremaine. Ad Hyperion Heights c'\u00e8 anche una nuova minaccia, ossia Gothel tornata in libert\u00e0 grazie al Detective Rogers (Uncino), il quale la crede erroneamente una ragazza chiamata Eloise Gardener, mentre Weaver riesce a riavere indietro la sua memoria grazie all'aiuto di Alice. Nella Foresta Magica si scopre che Gothel ha creato una congrega di otto streghe, la quale \u00e8 riuscita a spezzare sia la maledizione del sangue che teneva prigioniera Genoveffa e sia anche a lanciare la Maledizione nonostante abbiano dovuto ricattare Regina utilizzando come merce di scambio la vita di Henry (infatti, se la maledizione non fosse stata lanciata, lui sarebbe morto). Ad Hyperion Heights, Victoria dopo tanti anni \u00e8 riuscita a risvegliare Anastasia anche se ci\u00f2 \u00e8 costato caro alla piccola Lucy, infatti lei ora \u00e8 caduta in un sonno profondo; Tremotino sospetta che Anastasia possa essere il Guardiano e che sia l'unica abbastanza potente da poter spezzare la maledizione del pugnale e renderlo mortale, ma la magia instabile della ragazza viene percepita anche da Gothel la quale \u00e8 riuscita ad ingannare una Genoveffa ambiziosa. Regina riesce a ritrovare sua sorella Zelena, che ora, a causa della sua maledizione, \u00e8 una persona di nome Kelly e sta per sposarsi, convincendola ad aiutarla a fermare Gothel e spezzare la maledizione anche se ci\u00f2 porter\u00e0 alla morte di Henry. Gothel per\u00f2 riesce a mettere le mani su Anastasia e rivela alla ragazza che vuole il suo aiuto per ripristinare la Congrega delle Otto streghe, tradendo quindi Genoveffa e rinchiudendola in un pozzo insieme alla madre Victoria.\nDopo la sconfitta di Gothel, il Tremotino del Regno creato dal Desiderio raggiunge Hyperion Heights con l'intento di prendere il potere del Tremotino della Foresta Incantata e distruggere a tutti il lieto fine. Il suo piano viene per\u00f2 sventato quando il Tremotino originale si sacrifica uccidendo sia s\u00e9 stesso che il suo doppio del Regno creato dal Desiderio, riuscendo inoltre a ricongiungersi con Belle nell'Aldil\u00e0. Regina infine capisce che l'unico modo di far stare insieme tutti i reami, soprattutto in seguito al sortilegio di Gothel che li aveva spediti indietro nel tempo, \u00e8 quello di lanciare un ultimo sortilegio, stavolta non sacrificando il cuore della persona pi\u00f9 cara, ma unendo un pezzettino del cuore di tutti. Anni dopo, tutti i reami delle fiabe sono stati riuniti a Storybrooke, nel presente dell'Henry adulto, e hanno formato i Reami Uniti. Regina viene scortata in macchina da Zelena e l'Henry adulto, dove rivela che infine Malefica ha trovato il padre di Lily, Zorro. Al castello di Biancaneve e del Principe Azzurro, dove tutto ebbe inizio con il loro matrimonio, Regina viene incoronata da tutti i personaggi delle fiabe, compresi i doppi creati con il Regno creato dal Desiderio, Regina dei Reami Uniti, ricevendo l'appellativo di \"Regina Buona\". Emma, insieme all'Uncino della Foresta Incantata e la loro figlia Hope, arriva poco prima dell'incoronazione. Cos\u00ec, il cerchio si chiude come era iniziato, con un evento al castello di Biancaneve e una persona arrivata in ritardo ad assistervi.\nProduzione.\nIdeazione.\nAdam Horowitz e Edward Kitsis avevano concepito la serie sette anni prima di unirsi allo staff di sceneggiatori di \"Lost\", ma hanno voluto attendere la fine della serie per poter concentrarsi poi sul nuovo progetto.\nOtto anni prima che l'episodio pilota di \"C'era una volta\" andasse in onda (i due avevano appena completato il lavoro su \"Felicity\", nel 2002), Kitsis e Horowitz furono ispirati a raccontare le favole per amore del \u00abmistero e dell'emozione nell'esplorare tanti mondi diversi\u00bb. Presentarono l'idea ai network, ma fu rifiutata a causa della sua natura fantasiosa. Dall'esperienza di \"Lost\" i due impararono a guardare alla storia secondo un diverso punto di vista, cio\u00e8 che \u00abi personaggi devono prevalere sulla mitologia\u00bb; hanno spiegato: \nNonostante i paragoni e le similitudini con \"Lost\", gli autori volevano rendere i due show molto diversi. Secondo loro, \"Lost\" riguardava la redenzione, mentre \"C'era una volta\" riguarda la speranza. Nel maggio del 2011 Jane Espenson e Liz Tigelaar si sono unite alla realizzazione della serie, rispettivamente come co-produttore esecutivo e produttore consulente. Damon Lindelof ha lavorato come consulente per l'episodio pilota della serie. Kitsis ha descritto Lindelof come il \u00abpadrino\u00bb suo e di Horowitz, mentre Horowitz ha affermato che \u00abil nome di Lindelof non \u00e8 nella serie, ma in essa vi \u00e8 il suo DNA\u00bb, e che lui continuer\u00e0 a dar loro consigli. I due ideatori hanno anche fatto notare di aver avuto dalla Disney il permesso di utilizzare i loro personaggi fiabeschi nella serie televisiva. Kitsis ha aggiunto: \u00abpotrei sbagliarmi, ma penso sia la prima volta che qualcuno ha mostrato Biancaneve con una spada, o incinta\u00bb.\nPer porre un distacco nella narrazione dalla storia gi\u00e0 conosciuta dal pubblico, gli autori decisero di iniziare la puntata pilota partendo dalla fine della fiaba di \"Biancaneve\". Furono enfatizzati i temi riguardanti famiglia e maternit\u00e0, in contrasto con la focalizzazione sulla paternit\u00e0 presente in \"Lost\". Kitsis e Horowitz hanno scelto di dipingere dei forti personaggi femminili, piuttosto che le classiche damigelle in pericolo. Horowitz sottoline\u00f2 il loro desiderio di avvicinarsi ai diversi personaggi nello stesso modo, chiedendosi \u00abcome rendere vere queste icone, come possiamo raccontare la loro storia?\u00bb\nL'episodio pilota \u00e8 da intendersi come il \"fulcro dell'intera serie\". Kitsis conferm\u00f2 la presenza, in ogni episodio, di flashback tra entrambi i mondi, perch\u00e9 amavano \u00abl'idea di saltellare tra l'uno e l'altro e dare informazioni su quello che ai personaggi mancava nelle loro vite\u00bb. Il desiderio degli autori di presentare un \"mash up\" di diversi personaggi minori pu\u00f2 essere visto in una scena del primo episodio, in cui \u00e8 mostrato un concilio di guerra con presenti Geppetto, Pinocchio e Brontolo. Horowitz spieg\u00f2: \u00abUna delle cose pi\u00f9 divertenti per noi \u00e8 stata pensare a come questi diversi personaggi tra loro potessero interagire in modi mai mostrati prima\u00bb.\nLe premesse della serie ricordano molto quelle della serie a fumetti \"Fables\" di Bill Willingham, di cui l'emittente ABC aveva comprato i diritti nel 2008, ma non le fece mai superare la fase della progettazione. Horowitz e Kitsis, dopo aver letto un paio di numeri di \"Fables\", affermarono che le basi sono le stesse, ma le due serie raccontano una storia diversa.\nIl 4 febbraio 2011 la ABC ha ordinato la produzione di un episodio pilota.\nCast.\nHorowitz afferm\u00f2 che tutti gli attori che volevano scritturare per la serie, accettarono il ruolo loro offerto dopo aver letto il copione dell'episodio pilota. A Ginnifer Goodwin fu offerto il ruolo di Biancaneve, e l'attrice lo accett\u00f2 rapidamente apprezzando il fatto di poter interpretare un forte personaggio rimodellato per il pubblico e avendo appena finito di recitare nella serie \"Big Love\", quindi essendo alla ricerca di un nuovo progetto. Sia Kitsis che Horowitz hanno ammesso di essere dei grandi fan di \"Big Love\", e di aver delineato il personaggio con lei in mente.\nJosh Dallas, che interpreta il Principe azzurro, fu soddisfatto che gli autori presero alcune \"licenze drammatiche\" per il suo personaggio, credendo che il principe fosse diventato pi\u00f9 reale. Ha spiegato: \u00ab\"Principe Azzurro\" sembra solo essere un nome. \u00c8 anche un uomo che prova le stesse emozioni di ogni altro uomo. \u00c8 un principe, ma un principe del popolo. Si sporca le mani. Ha un regno da governare. Ha una famiglia da proteggere. Prova un amore veramente epico per Biancaneve. \u00c8 come chiunque altro. \u00c8 umano\u00bb.\nJennifer Morrison ottenne il ruolo di Emma Swan. L'attrice descrisse il suo personaggio come qualcuno che \u00abaiuta questo ragazzino che sembra avere parecchi problemi mentali\u00bb, e ha sottolineato il fatto che Emma non crede che esista un mondo delle fiabe. Jared S. Gilmore, di dieci anni, noto per aver recitato in \"Mad Men\", ottenne il ruolo di suo figlio Henry.\nIl ruolo della Regina Cattiva fu assegnato a Lana Parrilla. L'attrice descrisse il suo personaggio con queste parole: \nIl ruolo di Tremotino fu affidato a Robert Carlyle; il personaggio era stato ideato pensando fin dall'inizio a Carlyle, nonostante gli autori dubitassero di riuscire a ingaggiare l'attore. Horowitz defin\u00ec la scena di Carlyle in prigione, registrata come primissima scena con l'attore, come \u00abstupefacente [...] Potete riuscire a vedere Ginny sobbalzare realmente, la prima volta che ha interpretato il personaggio. \u00c8 stato fantastico!\u00bb Gli autori offrirono il ruolo della Fata Turchina alla popstar Lady Gaga, ma il suo staff non rispose mai alla proposta.\nIl 27 settembre 2011 i produttori hanno apportato alcune modifiche al cast, e Kristin Bauer van Straten ha sostituito Paula Marshall, scelta originariamente per il ruolo di Malefica nel giugno del 2011.\nPer la seconda stagione, Meghan Ory come Cappuccetto Rosso e Emilie de Ravin come Belle sono state aggiunte al cast principale. Tra i personaggi che sono apparsi nella seconda stagione ci sono la Principessa Aurora, interpretata da Sarah Bolger, Mulan, interpretata da Jamie Chung, il Principe Filippo, interpretato da Julian Morris e Capitan Uncino, interpretato da Colin O'Donoghue, con quest'ultimo promosso a personaggio ricorrente ancor prima dell'effettiva comparsa nella serie. Per la terza stagione, Michael Raymond-James viene promosso a personaggio regolare nel ruolo di Neal Cassidy, mentre Meghan Ory non rimane un personaggio regolare a causa di impegni con altre programmazioni.\nPer la quarta stagione entra nel cast Michael Socha, nel ruolo di Will Scarlet/il Fante di Cuori, dallo spin-off della serie, \"C'era una volta nel paese delle meraviglie\", mentre gli autori decidono di eliminare Raymond-James dal cast regolare dopo aver deciso di uccidere il suo personaggio. \nAl cast vengono aggiunte anche Georgina Haig, Elizabeth Lail e Elizabeth Mitchell nei rispettivi ruoli di Elsa, Anna e la loro zia, Ingrid, che possiede un potere analogo a quello di Elsa, dal film Disney Frozen - Il regno di ghiaccio,\ne Victoria Smurfit e Merrin Dungey nei panni di Crudelia de Mon e Ursula, la strega del mare,\nche vanno a formare il trio delle regine dell'oscurit\u00e0 insieme a Malefica.\nNella quinta stagione, Rebecca Mader e Sean Maguire vengono promossi a personaggi regolari, nei ruoli, rispettivamente, di Zelena/la Perfida Strega dell'Ovest e Robin Hood, mentre Socha sparisce dal cast regolare. Anche Meghan Ory ritorna nel cast, con apparizioni ricorrenti dopo essere stata assente dal finale della terza stagione.\nPrima del rinnovo per la settima stagione dello show, Jennifer Morrison annuncia di non essere pi\u00f9 interessata a comparire nella serie, se fosse stata rinnovata, ma accett\u00f2 a comparire per qualche episodio per concludere la storia di Emma. Poco dopo, anche Rebecca Mader, Ginnifer Goodwin, Josh Dallas, Jared Gilmore e Emilie de Ravin annunciarono di aver lasciato la serie, decidendo di non comparire oltre il finale della sesta stagione. Dopo l'abbandono del cast originale, rimangono solo tre degli attori principali precedenti: Robert Carlyle, Lana Parrilla e Colin O'Donoghue, ai quali si uniscono nel cast fisso, oltre a Andrew J. West e Alison Fernandez, anche altre due attrici, Dania Ram\u00edrez e Gabrielle Anwar. Tra le guest ci saranno Mekia Cox, Emma Booth, Rose Reynolds e Adelaide Kane, nei rispettivi panni di Tiana/Sabine, Madre Gothel/Eloise Gardened, Alice/Tilly e Genoveffa/Ivy Belfrey. La Cox ad agosto viene inserita nel cast principale della stagione. Inoltre vengono aggiunte Meegan Warner, Tiera Skovbye, Nathan Parson, e Yael Yurman, nei rispettivi panni della giovane Rapunzel Tremaine/Victoria Belfrey, Robin Hood, la figlia di Zelena, Jack/Nick, e Anastasia. Per il finale di stagione, fanno un'apparizione speciale Ginnifer Goodwin, Jared Gilmore, Josh Dallas e Jennifer Morrison.\nSequenza d'apertura.\nA partire dal secondo episodio della serie, la sequenza d'apertura che appare al di sotto del titolo del telefilm contiene una creatura mitica, una persona o un oggetto di rilevanza nell'episodio.\nRiprese.\nSebbene nel telefilm si dica che la cittadina di Storybrooke sia situata nel Maine, in realt\u00e0 tutte le riprese sono state girate nel villaggio di Steveston, piccolo sobborgo a sud della citt\u00e0 di Vancouver nella Columbia Britannica. Alcuni set, come l'interno del banco dei pegni del Signor Gold, furono ricostruiti all'interno di alcuni studios.\nAmbientazione.\nNella prima stagione \u00e8 stato mostrato come esistono diversi regni e terre al di l\u00e0 dei confini della Foresta Incantata, tra essi figurano quello governato inizialmente da Re Leopold ed ora dalla Regina Cattiva, la Montagna Proibita sotto il dominio di Malefica, il regno di Re Mida, il regno di Re George, il regno di Cenerentola ed uno governato dal padre di Belle. Nell'episodio \"Il frutto dell'albero avvelenato\" \u00e8 stato rivelato che anche Agrabah \u00e8 un regno facente parte di questa realt\u00e0, cos\u00ec come, nell'episodio \"L'outsider\", un regno orientale, da cui proviene Mulan. Il mondo delle fiabe \u00e8 stato inoltre colpito da una guerra, nota come le Guerre degli Orchi, che ha avuto diverse conseguenze per molti dei regni presenti.\nStorybrooke (allusione in originale al termine inglese \"storybook\", ovvero \"libro di favole\") \u00e8 descritta come una tipica cittadina del Maine sulle sponde dell'oceano. Nonostante sia \"ferma nel tempo\" (auto e fumetti vintage degli anni '80 nelle strade e nei negozi), nella cittadina sono presenti anche moderne tecnologie, come Internet e i televisori. \u00c8 stato comunque ribadito in diversi episodi che i cittadini affetti dalla maledizione non possono oltrepassare i confini di Storybrooke. Un'eccezione ovvia \u00e8 Henry, che riesce a lasciare la cittadina per cercare Emma a Boston nel primo episodio, poich\u00e9 non \u00e8 stato colpito dalla maledizione originaria.\nNell'episodio \"Il trucco del cappello\" viene mostrato per la prima volta il Paese delle Meraviglie, ripreso dal romanzo \"Le avventure di Alice nel Paese delle Meraviglie\" di Lewis Carroll, mentre nell'episodio \"Il dottore\" compare il castello di Victor Frankenstein, dal romanzo \"Frankenstein\" di Mary Shelley, svelando la presenza di altri mondi o universi. Viaggiare attraverso di essi \u00e8 consentito anche grazie alla magia dei fagioli magici, coltivati dai giganti in un regno oltre le nuvole (raccontato nell'episodio \"Tallahassee\") o al potere delle scarpette d'argento provenienti da Oz (menzionate nell'episodio \"Il dottore\" e mostrate per la prima volta nella terza stagione in \"Essere verdi non \u00e8 facile\").\nNel corso della seconda stagione viene rivelato che non tutta la Foresta Incantata \u00e8 stata colpita dal sortilegio, come il regno della principessa Aurora, questo grazie ad un incantesimo protettivo lanciato da Cora. I sopravvissuti sono rimasti intrappolati nel tempo per ventotto anni e risvegliati dall'infrangersi del sortilegio hanno trovato riparo in un rifugio sicuro, inconsapevoli della sorte del resto della Foresta Incantata. Nel finale della seconda stagione, Greg Mendell e Tamara portano Henry sull'Isola che non c'\u00e8, dopo aver creato un portale con un fagiolo magico.\nNella terza stagione vengono approfonditi gli avvenimenti sull'Isola che non c'\u00e8 e nel regno di Oz. Si fa inoltre conoscenza dei regni di Eric e di Rapunzel, nonch\u00e9 della Foresta di Sherwood. Nel viaggio tra i mondi prende parte anche quello reale nella Londra vittoriana dei primi anni del 1900.\nNella quarta stagione l'avventura si sposta anche nel regno di ghiaccio di Arendelle, direttamente dal film \"Frozen - Il regno di ghiaccio\", e nell'episodio \"In bianco e nero\" nel mondo d'origine di Crudelia De Mon (una versione di Londra negli anni venti del XX secolo posta al di fuori del tempo). Nella quinta stagione vengono introdotti altri reami: il regno di Camelot con la corte di Re Art\u00f9, quello di DunBroch, tratto dal film \"Ribelle - The Brave,\" un regno ultraterreno degli inferi dove regna Ade, dal film \"Hercules\", e la \"Terra delle storie mai raccontate\" da cui proviene il Dottor Jekyll/Mr. Hyde. Nella sesta stagione vengono mostrati la citt\u00e0 di Agrabah di \"Aladdin\", finora solamente nominata, il \"Regno creato dal Desiderio\" e il Paese dei balocchi.\nNella settima stagione l'ambientazione si sposta a Hyperion Heights, un quartiere di Seattle, dove una nuova maledizione immerge i personaggi provenienti da un reame alternativo, la Nuova Foresta Incantata, nel mondo reale. Ci\u00f2 rende pi\u00f9 complicato distinguere coloro che sono di fantasia e coloro che non, infatti gli abitanti, pur essendo in grado di andare e venire a loro piacimento, allo stesso tempo devono fare i conti con le conseguenze derivanti dalla maledizione. Alla fine della serie, tutti i reami vengono unificati a Storybrooke, con Regina come regnante.\nGuest star.\nNel corso delle sette stagioni, tantissimi attori famosi hanno partecipato.\nColonna sonora.\nMark Isham ha composto la colonna sonora e le musiche della serie. Il 14 febbraio 2012 fu pubblicato dagli ABC Studios un EP contenente quattro brani. Il 1\u00ba maggio 2012 fu pubblicata la colonna sonora della prima stagione del telefilm, contenente venticinque brani e pubblicata con cinque copertine diverse, che presentano un primo piano di Biancaneve, del Principe azzurro, della Regina Cattiva, di Tremotino e di Emma Swan. La pubblicazione \u00e8 avvenuta ad opera della casa discografica Intrada Records:\nDurata totale: 55:23\nUn anno dopo, il 13 agosto 2013, viene rilasciata la colonna sonora della seconda stagione, sempre da venticinque tracce, rilasciata dalla Intrada Records:\nDurata totale: 58:55\nIl 5 maggio 2017 \u00e8 stata pubblicata la colonna sonora dell'episodio \"The Song In Your Heart\", l'episodio musical della serie, in cui i personaggi si sono cimentati nel canto, colpiti da un incantesimo lanciato dalla Fata Turchina, pregata da Biancaneve, per proteggere la sua bambina. L'album, curato da Alan Zachary e Michael Weiner, e rilasciato in digitale, si compone di otto brani:\nDurata totale: 19:37\nDistribuzione.\nNel mese di maggio 2011 la ABC commission\u00f2 la produzione di una prima stagione completa, la quale debutt\u00f2 il 23 ottobre 2011. Il 10 maggio 2012, ABC ha rinnovato \"C'era una volta\" per una seconda stagione, che \u00e8 andata in onda dal 30 settembre 2012 sulla ABC. Infatti, il cast era gi\u00e0 stato confermato e le riprese sono state effettuate a partire da luglio 2012. Il 10 maggio 2013 la ABC ha annunciato il rinnovo per una terza stagione e l'8 maggio 2014 per una quarta. Il 7 maggio 2015 \u00e8 stata rinnovata per una quinta stagione, e il 3 marzo 2016 la serie \u00e8 stata rinnovata per una sesta stagione, mentre il 12 maggio 2017 \u00e8 stata rinnovata per una settima stagione.\nIl 6 febbraio 2018 la ABC ha annunciato che la settima stagione sarebbe stata l'ultima della serie.\nQuesta stagione pu\u00f2 essere considerata come un specie di remake, in quanto la maggior parte del cast principale lascia la serie. Gli unici personaggi che rimangono dalle stagioni precedenti sono, infatti, solo Regina, Tremotino, Capitan Uncino, Zelena ed Henry.\nIn Italia il primo episodio della serie \u00e8 stato trasmesso in anteprima su Fox il 25 dicembre 2011, che ha poi mandato in onda l'intera prima stagione dal 17 gennaio al 19 giugno 2012. La seconda stagione \u00e8 andata in onda dal 25 dicembre 2012. A partire dalla sesta stagione la serie viene trasmessa settimanalmente da Netflix, a una settimana di distanza dalla messa in onda statunitense. Nel mese di maggio 2017 la serie \u00e8 stata rinnovata per una settima stagione che andr\u00e0 in onda nell'autunno 2017 su ABC negli USA e in esclusiva su Netflix in Italia.\nIn chiaro, la serie ha debuttato in prima serata il 12 settembre 2012 su Rai 2, mantenendo il titolo originale \"Once Upon a Time\", per poi essere spostata dal 1\u00ba novembre su Rai 4, a causa di ascolti relativamente bassi. \u00c8 stata riprogrammata dal 1\u00ba agosto 2013, ogni gioved\u00ec. La seconda stagione \u00e8 stata trasmessa in chiaro su Rai 4 nell'autunno del 2013. Da gioved\u00ec 23 ottobre 2014 disponibile, sempre su Rai 4, la terza stagione, con due episodi a sera. Dall'8 gennaio, parte su Rai 4 la quarta stagione.\nIn Italia, poco dopo la trasmissione delle ultime puntate, il cofanetto della settima stagione viene pubblicato, andando ad unirsi ai cofanetti delle stagioni 1-6, precedentemente pubblicati, ognuno diviso in 6 DVD.\nAccoglienza.\nAscolti.\nL'episodio pilota fu visto da 13 milioni di telespettatori, con un rating di 4.0 nella fascia 18-49. \u00c8 stato il debutto pi\u00f9 alto della stagione per una serie drammatica nella fascia 18-49, e il pi\u00f9 alto debutto per la rete ABC in cinque anni. Gli ascolti dei tre episodi successivi furono costanti, con pi\u00f9 di 11 milioni di telespettatori. La serie divenne il primo programma non sportivo in termini di ascolti di domenica sera. Il primo episodio della seconda stagione, andato in onda il 30 settembre 2012, ha ottenuto 11,36 milioni di telespettatori e 3,9 nella fascia 18-49 (5% in meno rispetto alla premi\u00e8re della prima stagione), confermando cos\u00ec il successo della serie.\nMan mano che la serie procede, gli ascolti calano, passando dai 9,38 milioni della terza stagione, agli 8,98 milioni della quarta stagione, dai 6,32 milioni della quinta stagione, ai 4,39 milioni della sesta stagione e infine ai 3,41 milioni della settima stagione.\nCritica.\nDiversi critici hanno dato una recensione positiva della serie. Sul sito \"Metacritic\" ha ricevuto un punteggio di 66 su 100 con \"recensioni generalmente favorevoli\". Kristin dos Santos del canale televisivo E! ha citato la serie come uno dei cinque show della stagione 2011-12 da guardare. Matthew Gilbert del quotidiano \"The Boston Globe\" ha dato alla serie una \"C+\", commentando: \nDa una coppia di produttori di \"Lost\", questo show \u00e8 una proposta da amare o da odiare. Il tentativo \u00e8 impressionante, perch\u00e9 ci chiede di immaginare come moderne la Biancaneve della Goodwin e la Regina Cattiva della Parrilla. Ma la Morrison \u00e8 rigidissima, e le storie di sfondo \u2013 una raccolta casuale di fiabe \u2013 non promettono di sorprendere. \nIn una recensione sul quotidiano \"St. Louis Post-Dispatch\", il critico televisivo Gail Pennington l'ha accolto come uno degli \"Show pi\u00f9 promettenti dell'autunno\" e, al contrario di Gilbert, ha dato ottimi voti alla Morrison. Robert Blanco della rivista USA Today ha inserito la serie nella sua top ten sulle novit\u00e0 televisive dell'autunno 2011, affermando che \u00abNon c'\u00e8 in giro niente come questa serie\u00bb. Mary McNamara del quotidiano \"Los Angeles Times\" prefer\u00ec \"C'era una volta\" a un'altra serie basata sulle fiabe, \"Grimm\", affermando che l'inizio prende il suo tempo per affascinare e che i produttori \u00abhanno azzeccato quella parte\u00bb. Ha anche dato una recensione eccellente per il personaggio della Morrison: \u00abLa sua Emma \u00e8 prevedibilmente cinica e pungente [...] ma \u00e8 abbastanza tagliente e animata da far chiedere al pubblico 'solo qualche altra pagina' prima di andare a letto\u00bb.\nDiverse rappresentanti femministe si sono dimostrate soddisfatte dallo show per la sua svolta femminista sulle fiabe. Avital Norman Nathman del magazine \"Bitch\" afferm\u00f2 che lo show le piaceva perch\u00e9 infondeva una sensibilit\u00e0 femminista delle storie. Genie Leslie del blog \"Feministing\" defin\u00ec Emma come \"aggressiva\", poich\u00e9 le \u00e8 piaciuto come Emma \u00e8 \u00abmolto irremovibile sul fatto che le donne sono in grado di prendere le proprie decisioni sulle loro vite e su quella dei loro figli\u00bb, e come Emma sia un personaggio \u00aba tutto tondo, femminile, ma non fanciullesca\u00bb. Natalie Wilson del magazine \"Ms.\" lod\u00f2 la serie per includere un personaggio femminile forte e \"che prende a calci nel sedere\", per includere diverse donne forti che si alternano con gli uomini come salvatrici e per sovvertire la feticizzazione del vero amore. La Wilson ha continuato affermando sulla protagonista: \u00abLa sua ricerca di un 'lieto fine' non \u00e8 indirizzata a trovare un uomo o ad andare a un ballo ben vestita, ma \u00e8 un lavoro investigativo, \u00e8 indirizzata a costruire una relazione con il figlio Henry, e a trovare la 'verit\u00e0' sul perch\u00e9 il tempo si \u00e8 congelato nel mondo corrotto di Storybrooke\u00bb.\nAltri media.\nRomanzi.\nNel 2013, Hyperion Books, di propriet\u00e0 della Disney, ha pubblicato \"Reawakened\" di Odette Beane, una trasportazione delle trame della prima stagione, ampliata per includere nuove prospettive. La narrazione \u00e8 dal punto di vista di Emma Swan a Storybrooke e di Biancaneve nella Foresta incantata. Il romanzo \u00e8 stato pubblicato il 28 aprile 2013 come un ebook e il 7 maggio 2013 in forma tascabile.\nNel 2015, la casa di produzione Kingswell Teen ha pubblicato \"Red's Untold Tale\", di Wendy Toliver, un romanzo che racconta una storia del passato di Cappuccetto Rosso, che non \u00e8 stata vista nello show. Il romanzo \u00e8 stato pubblicato il 22 settembre 2015 e consisteva in 416 pagine.\nNel 2017, Kingswell Teen ha pubblicato un secondo romanzo, \"Regina Rising\", anch'esso scritto da Wendy Toliver, che descrive la vita di una Regina sedicenne. Il romanzo \u00e8 stato pubblicato il 25 aprile 2017.\nNel 2018, Kingswell Teen ha pubblicato un terzo romanzo, \"Henry and Violet\", scritto da Michelle Zink, che segue Henry e Violet in un'avventura a New York City. Il romanzo \u00e8 stato pubblicato l'8 maggio 2018.\nFumetti.\nAlla serie sono ispirati due fumetti che narrano degli elementi della storia che gli autori stessi hanno dichiarato di non essere riusciti ad inserire all'interno dello spazio televisivo. Il primo \u00e8 intitolato \"Once Upon a Time: Shadow of the Queen\", ed \u00e8 ambientato nel periodo che Regina passa a dare la caccia a Biancaneve con l'aiuto del Cacciatore. Il secondo, uscito il 14 aprile 2014 ed intitolato \"Once Upon a Time: Out of the Past\", ha per protagonisti Regina, il Cappellaio Matto, Capitan Uncino, Tremotino e Belle. Entrambe le opere fumettistiche sono prodotte da Marvel.\nSpin-off.\nNel mese di febbraio 2013 venne annunciato l'avvio dello sviluppo di un potenziale spin-off della serie basato sul racconto \"Le avventure di Alice nel Paese delle Meraviglie\", la cui storia sarebbe stata raccontata dalla prospettiva di Alice.\nIl 10 maggio 2013 venne confermata la produzione della serie, intitolata \"C'era una volta nel Paese delle Meraviglie\", che per\u00f2 viene cancellata dopo la prima stagione.\nLa storia \u00e8 ambientata dopo la quarta stagione della serie principale, e mostra cosa \u00e8 successo a Will Scarlet una volta che abbandona Storybrooke, nonch\u00e9 il suo passato, insieme alla storia di Alice, e di come questa si intrecci a quella di Jafar."}
{"id": "3714053", "revid": "741067", "url": "https://it.wikipedia.org/wiki?curid=3714053", "title": "Graziella Galvani", "text": "Biografia.\nDiplomata alla Scuola d'Arte Drammatica del Piccolo Teatro di Milano \u00e8 ancora un'allieva quando inizia a recitare in alcune rappresentazioni dirette da Giorgio Strehler. Svariati sono poi i ruoli interpretati in spettacoli di Teatri Stabili e di compagnie di giro. Nel biennio 1966-68 prende parte a una nuova messa in scena di Strehler dell\"'Arlecchino servitore di due padroni\" di Goldoni, nel ruolo di \"Smeraldina\". Negli anni successivi lo spettacolo del Piccolo Teatro va in tourn\u00e9e in vari paesi d\u2019Europa. Con Ferruccio Soleri va in tourn\u00e9e all'estero con \"Arlecchino l'amore e la fame\", spettacolo sulla Commedia dell'Arte e sull'opera di Goldoni. Recita inoltre con Arnoldo Fo\u00e0 ne \"Il teatro comico\" (sempre di Goldoni), lavoro allestito dal Teatro Stabile di Bolzano. \nNegli anni settanta prende parte agli allestimenti, entrambi diretti ed interpretati da Antonio Salines, de \"L'educazione parlamentare\" (testo di Roberto Lerici) e \"La Commediaccia der Belli\" (la \"prima\" risale all'11 dicembre 1974), ambedue messi in scena dalla Compagnia Stabile del Teatro Belli di Roma. Recita poi in testi di autori tedeschi contemporanei come \"Quartett\" di Heiner M\u00fcller con Francesco Carnelutti, per la regia di Flavio Ambrosini, \"Chi va per le fronde\" di F.X. Kroetz con Remo Girone (direzione di Flavio Ambrosini) e \"In assenza del Sig. Goethe\" di Peter Hacks. Esordisce come regista con l'allestimento de \"La locandiera\" di C. Goldoni al \"Theater im Westen\" di Stoccarda; segue al Teatro Nacional D. Maria II di Lisbona la direzione rispettivamente di \"Na ausencia do Senhor Von Goethe\" (versione in portoghese della pi\u00e8ce di P. Hacks) e di \"O Poder do Dinheiro\" con Fernanda Alves e Luis Madureira. Tornata in Italia, dirige \"A tavola con Carlo Goldoni\" e successivamente \"4 Cosmicomiche\" di Italo Calvino di cui \u00e8 anche protagonista. Nel novembre 2016, insieme a Nina Hoss e Leda Palma, legge alcuni testi di Pier Paolo Pasolini al Deutsches Theater di Berlino."}
{"id": "3714056", "revid": "7", "url": "https://it.wikipedia.org/wiki?curid=3714056", "title": "Gabriella Galvani", "text": ""}
{"id": "3714057", "revid": "287204", "url": "https://it.wikipedia.org/wiki?curid=3714057", "title": "Bracci", "text": ""}
{"id": "3714062", "revid": "767487", "url": "https://it.wikipedia.org/wiki?curid=3714062", "title": "Hincovce", "text": "Hincovce (in ungherese \"Szepesn\u00e1dasd\", in tedesco \"Hinsdorf\") \u00e8 un comune della Slovacchia facente parte del distretto di Spi\u0161sk\u00e1 Nov\u00e1 Ves, nella regione di Ko\u0161ice."}
{"id": "3714065", "revid": "287204", "url": "https://it.wikipedia.org/wiki?curid=3714065", "title": "Episodi di C'era una volta (prima stagione)", "text": "La prima stagione della serie televisiva C'era una volta, composta da 22 episodi, \u00e8 stata trasmessa negli Stati Uniti per la prima volta dall'emittente ABC dal 23 ottobre 2011 al 13 maggio 2012.\nIn Italia la stagione \u00e8 andata in onda in prima visione sul canale satellitare Fox dal 25 dicembre 2011; dopo l'anteprima dell'episodio pilota, la stagione \u00e8 stata trasmessa dal 17 gennaio al 19 giugno 2012. In chiaro, la stagione va in onda dal 12 settembre 2012 su Rai 2, con il titolo originale \"Once Upon a Time\", per poi essere spostata, a causa di ascolti relativamente bassi, dal 1\u00ba novembre 2012 su Rai 4.\nGli antagonisti principali di questa stagione sono Regina Mills/la Regina Cattiva e il signor Gold/Tremotino.\nMai pi\u00f9 un lieto fine.\nTrama.\n\"Foresta Incantata, passato\". Il Principe Azzurro salva la sua amata Biancaneve dall\u2019Incantesimo del Sonno scagliato dalla perfida Regina, nota come la \"Regina Cattiva\", con il Bacio del Vero Amore. Durante il loro matrimonio, irrompe in sala Regina, che lancia un avvertimento ai presenti: presto avrebbe scatenato il Sortilegio Oscuro per privare a tutti gli abitanti della Foresta Incantata del loro lieto fine e averne uno tutto per s\u00e9. Preoccupati dalle minacce della strega, Biancaneve e il Principe Azzurro decidono di consultare Tremotino, il temuto Signore Oscuro, di recente rinchiuso nella grotta dei Sette nani adibita a prigione magica. Tremotino rivela alla coppia che il Sortilegio Oscuro che spedir\u00e0 i suoi abitanti in un posto orribile, privandoli del loro lieto fine, della loro magia e delle loro memorie, ma rivela che una profezia dice che la loro figlia, la cosiddetta \"Salvatrice\", spezzer\u00e0 il Sortilegio dopo 28 anni. In cambio dell\u2019aiuto dato, Tremotino pretende di sapere il nome della bambina che Biancaneve porta in grembo: Emma. Pi\u00f9 tardi, riunitisi con gli alleati per discutere sul da farsi, Biancaneve e il Principe Azzurro vengono informati dalla Fata Turchina che c\u2019\u00e8 speranza in un albero incantato che ha la possibilit\u00e0 di trarre in salvo solo una persona dal maleficio. Geppetto e il figlioletto Pinocchio si mettono all\u2019opera per costruire una teca con il legno dell\u2019albero, mentre Biancaneve e il marito decidono di salvare la principessa affinch\u00e9 possa stare accanto alla bambina. Purtroppo, il piano cambia quando si rompono le acque il giorno stesso dell\u2019arrivo del Sortilegio, per cui, Biancaneve e il Principe stabiliscono che l\u2019appena nata Emma venga depositata nell\u2019armadio. Il Principe Azzurro riesce a metterla al sicuro nella teca, poco prima di venire colpito a morte dagli sgherri di Regina. La Regina Cattiva gongola la sua vittoria con Biancaneve, che per\u00f2 l\u2019avverte che perder\u00e0 grazie ad Emma. Un istante dopo, il Sortilegio Oscuro invia tutti i personaggi della Foresta Incantata in un luogo sconosciuto: il Mondo Reale.\n\"Boston, presente\". Emma Swan \u00e8 una solitaria donna che, abbandonata alla nascita, ha vissuto senza una famiglia per tutta la vita. Il giorno del suo 28\u00ba compleanno, Emma riceve la visita di un ragazzino di nome Henry Mills, che afferma di essere il figlio che lei ha dato in adozione 10 anni prima. Henry vuole che Emma lo accompagni nella citt\u00e0 in cui vive, Storybrooke, nel Maine, che a detta del bambino \u00e8 abitata dai personaggi delle favole incoscienti della loro vera identit\u00e0 e bloccati nel tempo a causa della maledizione della Regina Cattiva, avendo come prova un libro che narra le vicende degli abitanti della Foresta Incantata: \"C'era una volta\". Emma, seppur titubante, accetta e insieme raggiungono Storybrooke, dove la donna scopre che la madre adottiva di Henry \u00e8 il sindaco Regina Mills (alias la Regina Cattiva), che il bambino detesta per ci\u00f2 che ha fatto. Regina offre ad Emma da bere e la ringrazia per aver portato Henry a casa. Sulla via del ritorno, Emma sbanda quando appare all\u2019improvviso un lupo sulla strada. Emma si risveglia il mattino dopo nella cella dello sceriffo Graham, accusata di aver guidato in stato di ebbrezza, e poco dopo arriva anche Regina, preoccupata dall\u2019ennesima sparizione di Henry. Tramite le sue competenze di cacciatrice di taglie, Emma scopre che Henry \u00e8 riuscito a trovarla a Boston servendosi di un sito internet pagato con la carta di credito di una certa Mary Margaret Blanchard (Biancaneve), la sua insegnante delle elementari. Emma e Regina chiedono a Mary Margaret se sa dove si trovi Henry, ed Emma lo ritrova al suo \"castello\" (lo scivolo di un parchetto). I due hanno modo di parlare, e Henry dice di non aver mai incolpato Emma per averlo dato via, perch\u00e9 sa che lo ha fatto per concedergli un\u2019occasione migliore, proprio come hanno fatti i genitori di lei. Nonostante continui a non credere alle parole di Henry sulla maledizione e sul fatto che lei sia la Salvatrice che restituir\u00e0 a tutti il lieto fine, Emma decide di rimanere a Storybrooke per stare accanto a lui, specialmente dopo essere stata minacciata da Regina di non osare pensare di avere un posto nella vita di Henry. Emma affitta quindi una stanza nel Bed &amp; Breakfast di Granny (la nonna di Cappuccetto) e Ruby Lucas (Cappuccetto Rosso), e ha un primo incontro con il signor Gold (Tremotino), il padrone della citt\u00e0. Nel momento in cui Emma tocca le chiavi della camera, l\u2019orologio di Storybrooke, fermo da 28 anni sulle 8:15, ricomincia a battere.\nLa cosa che pi\u00f9 ami.\nTrama.\n\"Foresta Incantata, passato\". Subito dopo essere stata al matrimonio di Biancaneve e il Principe, Regina ritorna alla sua fortezza, dove comunica allo Specchio Magico e al fedele padre Henry, della decisione di voler usare il Sortilegio Oscuro per distruggere la felicit\u00e0 del regno. Regina si reca dunque alla Montagna Proibita, dominio dell\u2019amica Malefica, con la quale aveva scambiato in precedenza il Sortilegio Oscuro con l\u2019Incantesimo del Sonno destinato a Biancaneve. Malefica \u00e8 restia nel cederle la maledizione, cos\u00ec le due ricorrono alla forza, ma Regina ha la meglio e si impossessa della formula del Sortilegio, nonostante Malefica le dica che, per scagliarlo, dovr\u00e0 pagare un grosso prezzo. Regina sperimenta il maleficio una prima volta, senza per\u00f2 ottenere risultati soddisfacenti, e ne discute con Tremotino, colui che glielo aveva dato originariamente, che le ricorda che, se desidera che il Sortilegio Oscuro faccia effetto, deve sacrificare il cuore della persona pi\u00f9 amata. Come ricompensa, Tremotino vuole la garanzia di una vita agiata e privilegiata nel nuovo mondo, richiesta che Regina accetta. A malincuore, Regina \u00e8 costretta a dover uccidere suo padre Henry, l\u2019unica persona rimasta a cui voglia bene. Stavolta, il Sortilegio Oscuro funziona, e mentre sprigiona il suo potere maligno, Regina depone una rosa nera sulla lapide del caro padre.\n\"Storybrooke, presente\". Con l\u2019arrivo di Emma in citt\u00e0, i ritmi cominciano a cambiare e il tempo scorre in maniera normale. Infastidita dalla presenza della donna, Regina la invita dapprima a lasciare Storybrooke pacificamente, ma poi, resasi conto che Emma non cambier\u00e0 idea facilmente, costringe Archie Hopper (il Grillo Parlante), il terapeuta di Henry, a denunciarla di aver rubato la cartella clinica del bambino. Mary Margaret, fidandosi di Emma e sentendo verso di lei uno strano legame, paga la cauzione, e una volta libera, Emma la fa pagare a Regina tagliando i rami del suo prezioso melo. In seguito, Emma e Regina parlano nell\u2019ufficio del sindaco, e Regina fa s\u00ec che Henry origli le preoccupazioni di Emma circa le contorte fantasie del ragazzino, che ne rimane deluso e triste. Dopo un momento di sconforto, Emma si confida con Mary Margaret e si convince a restare a Storybrooke per il bene di Henry, cos\u00ec, per dimostrargli di credere a ci\u00f2 che dice sulla maledizione, brucia le pagine del libro di favole che raccontano della missione della Salvatrice, al fine che Regina non possa mai scoprirlo. Emma e Henry si riappacificano e programmano insieme \u201cl\u2019Operazione Cobra\u201d per sventare i piani della Regina Cattiva e spezzare il Sortilegio Oscuro. Alla sera, il signor Gold fa un salto da Regina, la quale gli domanda perch\u00e9 lui le abbia procurato il figlio di Emma, visto che fu Gold a portarle Henry, ma lui rimane evasivo. Inoltre, dalle sue parole enigmatiche, Gold sembra essere a conoscenza della propria vita passata da Tremotino. \nLa cosa giusta da fare.\nTrama.\n\"Foresta Incantata, passato\". Nel bel mezzo di una passeggiata nei boschi, la carrozza con a bordo il Principe Azzurro, di nome James, e la sua promessa sposa, la Principessa Abigail, cade in un\u2019imboscata ad opera di un ladro che ruba i gioielli reali di James. Questi tenta di acciuffarlo, e scopre che si tratta di Biancaneve, ora diventata una latitante su cui pende un ordine di cattura emesso da Regina. Biancaneve tramortisce James e riesce a scappare con il bottino, anche se, successivamente, viene catturata da una trappola. James costringe Biancaneve a collaborare con lui per riprendersi i gioielli, venduti dalla ragazza ad un gruppo di Troll per avere dei soldi, minacciandola di consegnarla alla Regina. Lungo il sentiero, James chiede a Biancaneve cosa abbia fatto di cos\u00ec grave da alimentare l\u2019ira di Regina, e la fuggiasca risponde di essere accusata di \"averle fatto un torto irreparabile che le ha rovinato la vita\", ma non va oltre. Biancaneve ritenta la fuga, viene circondata dai cavalieri di Regina, che stanno per ucciderla, se non fosse per James, che soccorre e salva la ragazza. I due proseguono poi il cammino, e giunti sul Ponte dei Troll, vengono aggrediti dai mostri, che riconoscono Biancaneve per la sua vera identit\u00e0 e decidono di condurla dalla Regina Cattiva per ottenere la ricompensa. Biancaneve riesce a fuggire, ma James rimane indietro, salvato in extremis da lei con una Polvere di Fata, pensata per sconfiggere Regina, che tramuta gli esseri pi\u00f9 orribili in creature innocue. Recuperata finalmente la refurtiva, per Biancaneve e James \u00e8 il momento di salutarsi, e mentre si allontanano ognuno per la propria strada, entrambi sentono che qualcosa dentro di loro si \u00e8 acceso.\n\"Storybrooke, presente\". Reduce da un appuntamento miserabilmente fallito con il dottor Whale, Mary Margaret incappa in Emma nel suo maggiolino giallo, che ormai \u00e8 la sua nuova casa dopo essere stata sfrattata dal B&amp;B di Granny sotto le direttive di Regina. Mary Margaret le offre ospitalit\u00e0 nel suo loft, ma Emma declina. Il giorno seguente, la classe di Mary Margaret \u00e8 all\u2019ospedale per arrecare allegria ai malati, e Henry si sofferma accanto a John Doe (il Principe James), rimasto in coma perch\u00e9 (come Henry giustamente presume) il Sortilegio non ha avuto totale effetto su di lui. Emma convince Mary Margaret a compiacere il volere di Henry di far leggere alla donna il passo di \"C\u2019era una volta\" in cui Biancaneve e James si conoscono che, a detta di Henry, aiuter\u00e0 John a risvegliarsi.Con grande stupore, John Doe reagisce al racconto afferrando la mano di Mary Margaret, che avverte subito il dottor Whale. Nonostante il medico le dica che non c\u2019\u00e8 nulla di sospetto tra i parametri e la manda a casa, Whale contatta Regina per informarla che, al contrario, John Doe sta migliorando e potrebbe risvegliarsi da un momento all\u2019altro. L\u2019indomani mattina, John Doe \u00e8 sparito dall\u2019ospedale, ed Emma, Mary Margaret, Graham e Henry si mettono alla ricerca, e lo ritrovano in stato di incoscienza al Toll Bridge (il corrispettivo del Ponte dei Troll), confermando la teoria di Henry che l\u2019uomo stesse ritornando nel posto dove ha conosciuto la sua anima gemella, ossia Biancaneve, quindi Mary Margaret. Riportato l'ormai cosciente John all\u2019ospedale, arriva una donna, Kathryn Nolan (la Principessa Abigail), che afferma di essere la moglie di John Doe, il cui vero nome \u00e8 David, che manifesta parecchi problemi di memoria. Rattristita dalla scoperta che l\u2019uomo con cui aveva instaurato un insolito legame sia sposato con un\u2019altra, Mary Margaret apre la porta ad Emma, che accetta di diventare la sua coinquilina, e che inoltre sospetta che dietro l\u2019apparizione di Kathryn ci sia lo zampino di Regina.\nIl prezzo della magia.\nTrama.\n\"Foresta Incantata, passato\". Ella \u00e8 una giovane fanciulla ridotta come una serva dalla malvagia matrigna e dalle odiose sorellastre, le quali le hanno affibbiato lo spregevole soprannome di \"Cenerentola\". La sera del ballo alla corte del Principe Thomas, Cenerentola \u00e8 costretta a rimanere a casa da sola, quando le appare la sua Fata Madrina, che vorrebbe esaudirle il desiderio di dirigersi alla festa, ma che viene d\u2019un tratto uccisa da Tremotino, che si impadronisce della sua bacchetta. Cenerentola prega il Signore Oscuro di permetterle di andare al ballo e cambiarle la vita, e, malgrado le avvertenze di Tremotino sul suo motto che si fonda su \"La magia ha sempre un prezzo\"\",\" i due stipulano un accordo: lui la accontenta con un bellissimo vestito e la libert\u00e0 di prendere parte al ballo, e lei dovr\u00e0 consegnargli qualcosa di prezioso che ancora non ha. Tempo dopo, Cenerentola \u00e8 riuscita a farsi strada e ha addirittura sposato Thomas, ma durante la loro cerimonia, Tremotino si presenta e, rispettoso del patto, vuole da Ella il primogenito che sta per avere. Cenerentola \u00e8 rammaricata, e rivela tutto a Thomas, cos\u00ec, insieme anche all\u2019aiuto di Biancaneve e James, tendono un tranello al Signore Oscuro, che viene paralizzato con l\u2019inchiostro di Kraken e imprigionato. Purtroppo, Thomas scompare nel nulla e Tremotino dice che solo quando sar\u00e0 onorato l\u2019accordo e avr\u00e0 il bambino, Cenerentola potr\u00e0 riabbracciarlo.\n\"Storybrooke, presente\". Graham propone ad Emma l\u2019incarico di vicesceriffo, ma lei rifiuta e poco dopo una pungente chiacchierata con Regina, Emma incontra Ashley (Cenerentola), una ragazza di 19 anni in attesa di un bambino. Rivedendo in Ashley s\u00e9 stessa quando era incinta di Henry, Emma la sprona a non mollare e a cercare di combattere. Ashley, allora, si intrufola di notte nel negozio di antiquariato del signor Gold, stordendolo e rubandogli il contratto secondo cui deve rinunciare al figlio. Gold si rivolge dunque ad Emma, e la ingaggia per ritrovare Ashley, omettendo per\u00f2 il fatto che l\u2019unica cosa che brama da lei \u00e8 il suo bambino. Grazie a Ruby, Emma rintraccia il padre del figlio di Ashley, Sean (il Principe Thomas), che non vuole avere niente a che fare con lei per volont\u00e0 di suo padre, il quale le comunica del patto tra Ashley e Gold. Emma scopre che Ashley \u00e8 intenzionata a scappare da Storybrooke e da Gold per mantenere il bimbo, e Henry \u00e8 preoccupato, perch\u00e9 il Sortilegio impedisce agli abitanti della Foresta Incantata maledetti di abbandonare Storybrooke. Infatti, poco prima di varcare il confine della citt\u00e0, Ashley entra in travaglio, ed Emma e Henry la conducono all\u2019ospedale, dove Emma, per revocare l\u2019accordo che ha con Ashley, concorda con Gold un nuovo patto, e in cambio, lei dovr\u00e0 un favore all\u2019uomo quando glielo chieder\u00e0. Ashley, intanto, ha partorito una bambina, che chiama Alexandra, e ringraziata Emma, si ricongiunge con Sean, ribellatosi al padre. Toccata profondamente dalla vicenda di Ashley e capendo di starsi affezionando a Henry, Emma telefona Graham e accetta il lavoro di vice. Nel frattempo, si scopre che Regina e Graham stanno intrattenendo una relazione segreta. \nLa voce della coscienza.\nTrama.\n\"Foresta Incantata, passato\". Il piccolo Jiminy \u00e8 figlio di una coppia di burattinai ladri e ciarlatani, Martin e Myrna, che fin da sempre lo hanno addestrato all\u2019arte del rubare. A Jiminy, per\u00f2, non va a genio questo genere di vita, desiderando con tutto il cuore di avere la forza di abbandonare i suoi. Un giorno, dopo aver svolto una commissione per Tremotino, gli chiede un modo per sbarazzarsi dei suoi genitori, e il Signore Oscuro gli dona una pozione da usare contro loro e come prezzo, dice che verr\u00e0 a prenderseli dopo che la pozione far\u00e0 effetto. Una sera, Jiminy e i suoi imbrogliano una felice e onesta coppia, a cui fanno credere che vi sia in arrivo una tremenda pestilenza, e che il solo modo di salvarsi sia quello di bere un infuso in mani loro, naturalmente fasullo. Usciti dalla casa, e avendo portato con s\u00e9 degli oggetti come compenso, Jiminy scopre che la pozione di Tremotino era stata scambiata dal padre con quella data ai ragazzi, ma ormai \u00e8 troppo tardi, perch\u00e9 i due si sono tramutati in delle marionette e quel che \u00e8 peggio \u00e8 che erano i genitori di un ragazzino che gli aveva donato, il giorno prima, un ombrello. Amareggiato, Jiminy esprime il desiderio di abbandonare i suoi genitori e di avere la possibilit\u00e0 di ottenere il perdono da quel ragazzo. La Fata Turchina rende il suo volere realt\u00e0, e Jiminy, trasformandolo dietro sua richiesta in un Grillo parlante, prima di andare a trovare il ragazzo, Jiminy chiede alla Fata quale sia il suo nome: Geppetto.\n\"Storybrooke, presente\". Non appena Emma indossa il distintivo da vicesceriffo, una scossa di terremoto apre l\u2019accesso alle miniere abbandonate della citt\u00e0. Regina tranquillizza gli abitanti, dichiarandosi intenzionata ad asfaltarle per sempre. Henry non \u00e8 della stessa opinione, poich\u00e9 pensa che dentro le miniere ci siano le prove che il Sortilegio Oscuro esiste. Archie, intimidito da Regina, che vuole che le fantasie del figlio scompaiano definitivamente, dice a Henry che la sua \u00e8 una psicosi, devastandolo al punto tale da volersi inoltrare nelle miniere da solo per provare di non essere pazzo. Emma e Archie cercano di raggiungerlo, ma solo il terapista riesce ad entrare prima di un altro sisma che fa crollare l\u2019ingresso. Emma, Regina e Graham organizzano una missione di soccorso per salvare Henry e Archie, ma dopo essere inutilmente ricorsi agli esplosivi per far saltare l\u2019entrata, Pongo, il dalmata di Archie, scova un condotto dell\u2019aria collegato ad un ascensore nel quale si sono rifugiati i due, che fanno la pace. Emma si cala nella conduttura e, fortunatamente, tutti e tre ne escono sani e salvi. Tornati in libert\u00e0, un Archie in colpa per essersi piegato alle minacce di Regina, ingiunge il sindaco di non interferire pi\u00f9 nel suo lavoro, altrimenti, in un\u2019ipotetica lotta per la custodia di Henry, far\u00e0 di tutto pur di toglierglielo. Nel frattempo, il rapporto tra Mary Margaret e David accresce giorno dopo giorno, ma la donna capisce che entrambi si stanno innamorando, e per non danneggiare il matrimonio di lui con Kathryn, d\u00e0 le dimissioni dall\u2019ospedale. Intanto, mentre gli altri festeggiano per Henry e Archie, Regina getta nel tunnel un frammento di vetro, che \u00e8 parte della bara in cui era stata depositata Biancaneve dormiente.\nIl pastore.\nTrama.\n\"Foresta Incantata, passato\". Il valoroso Principe James viene reclutato da Re Mida, sovrano di un ricchissimo regno, dotato di un tocco che trasforma in oro qualsiasi cosa, per uccidere un temibile drago che minaccia il suo popolo. Malauguratamente, James viene trafitto mortalmente da un Behemoth in combattimento, e dato che il regno di suo padre, Re George, ha un disperato bisogno di oro, Tremotino visita il re per aiutarlo. Infatti, in passato, Re George e il Signore Oscuro avevano stretto un accordo, con il quale l\u2019uomo, non potendo avere eredi, ricevette un bambino, James. Tremotino, per\u00f2, gli accenna al fatto che James aveva un gemello, David, un umile pastore che vive con la madre Ruth in una povera fattoria. Tremotino gli suggerisce di sostituire James con David, cos\u00ec il Signore Oscuro rivela a David tutta la verit\u00e0 riguardo al fratello e al patto che i genitori fecero con lui. Tremotino gli promette di far prosperare la madre con un sacco di ricchezze, e David acconsente, diventando il Principe Azzurro, che riesce ad uccidere il drago. Re Mida, ignaro dello scambio tra fratelli, ammira l\u2019audacia di David, per questo gli offre in sposa sua figlia Abigail. David, avendosi pi\u00f9 volte promesso di sposarsi con il suo vero amore, da per rifiutare, ma George lo minaccia di eliminare Ruth qualora non accettasse. A malavoglia, David e la principessa partono per il castello di Mida, incrociando il sentiero dove, di l\u00ec a poco, li aggredir\u00e0 Biancaneve.\n\"Storybrooke, presente\". David viene dimesso dall\u2019ospedale e ritorna a casa con Kathryn, sebbene provi dei forti sentimenti per Mary Margaret, che contraccambia a sua volta, ma che preferisce stargli lontano per non combinare altri problemi. Nonostante ci\u00f2, David sente di voler stare con lei, tanto pi\u00f9 che rombe con Kathryn, e propone a Mary di incontrarlo quella sera stessa al Toll Bridge. Mary Margaret \u00e8 combattuta, ma Emma la incoraggia a seguire il suo cuore, cos\u00ec, la donna si reca al ponte in attesa dell\u2019arrivo di David. Quest\u2019ultimo si perde e chiede indicazioni a Regina su come raggiungere il Toll Bridge, ma il sindaco lo indirizza verso il negozio di Gold, al cui interno, David pare riavere indietro la sua memoria guardando un mulino che apparteneva alla vecchia vita con Kathryn. David corre da Mary Margaret, ma le annuncia di voler ritornare dalla moglie perch\u00e9 sta incominciando a ricordare, lasciando la povera Mary Margaret con il cuore spezzato. Intanto, Emma \u00e8 in perlustrazione di notte e si accorge di una figura che sta uscendo da una finestra di casa di Regina, che \u00e8 proprio Graham. Emma \u00e8 delusa dal suo comportamento e inizia a non fidarsi pi\u00f9 di lui.\nIl cacciatore.\nTrama.\n\"Foresta Incantata, passato\". Biancaneve \u00e8 in lutto per la dipartita di suo padre, Re Leopold, inconsapevole del fatto che sia stata Regina ad ucciderlo. La Regina Cattiva trama per ammazzare lei adesso, ma ha bisogno di qualcuno senza scrupoli che agisca indisturbato al posto suo. Osserva dallo Specchio Magico un Cacciatore, allevato dai lupi del bosco e che piange le sue prede, che si sbarazza di un gruppo di avventori in pochi secondi, e decide che sar\u00e0 lui il prescelto. Regina fa condurre il Cacciatore a palazzo, e lo assolda per l\u2019incarico, in cambio della promessa di annullare la caccia al lupo dal regno. Il Cacciatore, travestitosi come una guardia di Regina, scorta Biancaneve nella foresta, ma la principessa capisce subito cosa sta succedendo, e cerca di scappare. Per\u00f2, arresasi al suo destino, Biancaneve si ferma e scrive una lettera di scuse per Regina in cui la perdona per tutto il male che le ha fatto, e chiede al Cacciatore di portargliela a lavoro compiuto. L\u2019uomo, inaspettatamente, si commuove dalle parole della giovane, e la lascia andare, prendendo invece il cuore di un cervo per depistare Regina. La strega, tuttavia, dapprima brucia la lettera di Biancaneve, e allude all\u2019episodio da cui \u00e8 nato il suo odio per lei, dovuto ad un segreto non mantenuto che \u00e8 costata la vita di un suo caro, e poi scopre l\u2019inganno del Cacciatore, cos\u00ec, per punirlo, gli strappa il cuore e lo conserva in modo che diventi il suo schiavo personale.\n\"Storybrooke, presente\". Emma ignora Graham (il Cacciatore) per non averle detto prima di Regina, ma in un momento di disordine mentale, lui la bacia, e ha la visione del lupo che l'ha allevato. Emma lo respinge, e Graham va da Regina, ma nel sonno, gli si palesa un\u2019altra proiezione che lo spinge a cercare il lupo nel bosco, dove incontra Gold, che non esclude l\u2019idea che tutto ci\u00f2 che vede sia un ricordo sfocato di una vita passata. Trovato e toccando l\u2019animale, Graham si rende conto di aver gi\u00e0 conosciuto Mary Margaret, sotto forma di Biancaneve, in precedenza, quindi le parla, ma lei pensa che sia stato contagiato dai racconti di Henry. Graham si apre con il piccolo, ed entrambi capiscono che l\u2019uomo era il Cacciatore ingaggiato dalla Regina Cattiva. Emma e Graham, poi, seguono il lupo che guida il Cacciatore fino al mausoleo di Regina, dove Graham crede sia conservato il cuore che la strega gli strapp\u00f2. I due vengono beccati da Regina, e Graham mette fine alla loro storia. Dopo una violenta lite tra Emma e Regina, Graham la riporta in caserma per curarla, mentre entra nel mausoleo e si scopre che, effettivamente, sotto la cripta del padre \u00e8 nascosto il covo di Regina, dentro il quale sono contenuti i cuori delle sue vittime e altri accessori della Regina Cattiva. Quindi, Regina, prende il cuore del Cacciatore e lo stringe fino a ridurlo in polvere, cos\u00ec lo sceriffo muore tra le braccia di Emma, non prima di averla baciata e scoprendo, cos\u00ec, la verit\u00e0, che purtroppo non riesce a rivelarle.\nAnime disperate.\nTrama.\n\"Foresta Incantata, passato\". Tremotino, prima di diventare il Signore Oscuro, era un povero uomo zoppicante, con solo suo figlio 13enne Baelfire al suo fianco. Nel loro villaggio, i ragazzini di et\u00e0 compresa tra i 14 anni e in su vengono arruolati con la forza per combattere (o meglio, essere sacrificati) nella Guerra degli Orchi. Tremotino vuole impedire un simile futuro a Baelfire, prossimo al suo quattordicesimo compleanno, e una notte, padre e figlio tentano la fuga, ma vengono scoperti da un drappello di soldati con a capo il duca Hordor, il quale riconosce Tremotino come il codardo che scapp\u00f2 dalla precedente Guerra degli Orchi autoazzoppandosi e venendo lasciato dalla moglie. Tremotino e Bae vengono aiutati da un vecchio mendicante, Zoso, che cerca di rincuorare l\u2019uomo e gli rivela che potrebbe salvare suo figlio e il suo villaggio grazie al Pugnale del Signore Oscuro, l'artefatto che sottomette l'attuale Signore Oscuro sotto i comandi di chi lo possiede (in tal caso, Hordor). Tremotino viene convinto a rubare l\u2019oggetto e a uccidere l\u2019Oscuro per ottenerne i poteri, cos\u00ec lui e Baelfire creano un diversivo per permettergli di entrare nel castello del duca e sottrarglielo. Tremotino manda a casa Bae, poi chiama a s\u00e9 il Signore Oscuro e lo uccide, ma scopre che questi non \u00e8 altro che Zoso, che lo aveva ingannato affinch\u00e9 lo rimpiazzasse perch\u00e9 non reggeva pi\u00f9 le conseguenze che comportano essere l\u2019Oscuro. Tremotino, assorbito dalla vendetta e diventato il nuovo Signore Oscuro, elimina Hordor e tutti i suoi uomini, salvando Baelfire, che tuttavia non riconosce pi\u00f9 il padre nella creatura sanguinolenta e spietata che ha davanti.\n\"Storybrooke, presente\". Sono passate 2 settimane dalla morte di Graham, ed essendo stata il suo vice, Emma si appresta a diventare nuovo sceriffo, ma Regina la blocca e le dice di voler assegnare la carica al giornalista Sydney Glass (lo Specchio Magico). Emma ha le mani legate, ma Gold si dimostra contrario alle posizioni di Regina, e aiuta Swan, consigliandole di leggere lo statuto comunale, che vieta la nomina di un nuovo sceriffo senza prima aver fatto le elezioni da parte di tutta la citt\u00e0. Emma, con il sostegno di Gold, si candida e parte dunque una battaglia contro Regina e Sydney, ma Henry \u00e8 preoccupato, perch\u00e9 sa che Gold pu\u00f2 essere ancora pi\u00f9 crudele di sua madre e si convince, dopo la morte di Graham, che i buoni perderanno sempre ai cattivi. Emma, irata, si dirige nell\u2019ufficio del sindaco dopo aver scoperto della fuoriuscita di un giornale scritto da Sydney che sparla del suo periodo trascorso in prigione, durante il quale \u00e8 nato Henry, e con cui Regina spera di mettere in cattiva luce la donna. Improvvisamente, un grave incendio al municipio rischia di ucciderle, ma Emma salva Regina in un atto eroico, e per questo viene acclamata dai cittadini. Eppure, Emma trova tra i resti delle fiamme un nodo con il medesimo odore dell\u2019olio infiammabile che usa Gold, e capisce che \u00e8 stato lui ad appiccare il fuoco, in quanto era sicuro che avrebbe fatto un\u2019ottima figura da eroina che sarebbe servita alla sua causa. Il giorno del dibattito tra i due candidati, Emma, con stupore generale, afferma la verit\u00e0 su quanto capitato nell\u2019incendio e rivela la disonest\u00e0 di Gold. Cos\u00ec facendo, per\u00f2, la donna riscuote innumerevoli voti dati dalla sua integrit\u00e0 morale e senso del dovere, pertanto vince le elezioni e viene intitolata nuovo sceriffo di Storybrooke. In seguito, Gold evidenzia la sua furbizia ad Emma, dicendole di aver sempre saputo come sarebbero andate le cose, perch\u00e9, essendo lui molto pi\u00f9 temuto di Regina, \u00e8 riuscito a farsi tenere testa da Emma. La ragione per cui Gold lo ha fatto, \u00e8 stata perch\u00e9 adesso che Emma \u00e8 sceriffo, potranno trovare insieme il modo di saldare il debito che lei ha con lui.\nLa bussola.\nTrama.\n\"Foresta Incantata, passato\". Hansel e Gretel sono due fratelli che abitano con il padre, un taglialegna, che ha donato loro una bussola magica che li far\u00e0 ritrovare sempre. In un giorno lavorativo nel bosco, Hansel e Gretel perdono di vista il padre, e nel tentativo di cercarlo, si imbattono nella Regina Cattiva, la quale promette di mettersi a disposizione per ritrovare l\u2019uomo se loro svolgeranno una missione per lei: entrare nella casa di dolciumi della Strega Cieca per recuperare un sacchettino nero contenente qualcosa di speciale sottratto a Regina, che non pu\u00f2 farlo da sola perch\u00e9 la dimora \u00e8 ricoperta dalla magia. Hansel e Gretel, dopo essere stati avvisati dalla Regina Cattiva di non cadere nella tentazione di assaggiare le prelibatezze della casa, prendono il sacco, ma Hansel mangia un dolce, il che fa risvegliare la Strega Cieca, che li cattura per mangiarli. Fortunatamente, i fratelli adoperano una strategia e riescono a liberarsi, facendo finire nel forno la strega, uccisa infine da Regina con una palla di fuoco. Regina si complimenta con Hansel e Gretel per aver portato a termine il lavoro, e per di pi\u00f9, offre loro un posto nel suo castello, ma i bambini vogliono riunirsi al padre, cos\u00ec la Regina Cattiva li esilia nella Foresta Infinita, cos\u00ec che non possano mai ritrovare la strada di casa. In realt\u00e0, il padre di Hansel e Gretel \u00e8 sempre stato tenuto prigioniero dalla donna, che lo lascia andare sapendo che non potr\u00e0 rivedere i figli mai pi\u00f9. Alla fine, Regina apre il sacchetto e tira fuori la mela avvelenata che user\u00e0 per addormentare Biancaneve.\n\"Storybrooke, presente\". Henry fa la conoscenza di Nicholas e Ava (Hansel e Gretel), due fratelli che sfruttano il ragazzino per rubare una grossa quantit\u00e0 di cibo in un market. Scoperti dal proprietario (Eolo), Ava e Nicholas vengono interrogati da Emma e dicono di averlo fatto per aiutare la famiglia che versa in condizioni penose. Emma li riporta a casa loro, ma Ava e Nicholas hanno mentito, in quanto vivono in un misero capanno senza genitori e in totale povert\u00e0. Emma decide di prenderli sotto la sua ala, e lotta per ritrovare il padre scomparso dei bambini. La situazione muove in Henry delle domande su suo padre biologico, ed Emma gli racconta che era un pompiere morto da salvatore, anche se, poi, sveler\u00e0 a Mary Margaret di avergli mentito. Intanto, Regina ha provveduto a chiamare gli assistenti sociali, che hanno disposto l\u2019affidamento separato di Ava e Nicholas in due famiglie differenti, perci\u00f2 Emma deve sbrigarsi; si fa dare da Ava e Nicholas la bussola rotta del padre, acquistata al negozio di Gold, che si fa \u201cperdonare\u201d da Emma riguardo alla questione delle elezioni dandole il nome dell\u2019uomo, ovvero Michael Tillman (il taglialegna), un meccanico. Emma cerca in tutti i modi di persuadere Michael a prendersi cura dei figli, di cui non sapeva nemmeno dell\u2019esistenza, ma lui non sa come poter gestire la cosa, cos\u00ec Emma si vede costretta ad obbedire a Regina e andare a Boston con i bambini. Henry \u00e8 nervoso per il confine di Storybrooke, che non pu\u00f2 far andare via nessun abitante, n\u00e9 tanto meno far arrivare dei forestieri che non siano natii della Foresta Incantata. Emma, per\u00f2, finge un guasto all\u2019auto allo scopo di far intervenire Michael, che alla vista dei figli, si convince ad averli con s\u00e9 come una famiglia, e in quell\u2019attimo, la bussola riprende a funzionare, puntando verso Michael. A ora tarda, Emma esce per vedersi con Henry, dopo aver esposto a Mary Margaret la teoria che le rende madre e figlia, ma la maestra percepisce un\u2019inspiegabile reazione non appena nota la copertina con cui era stata abbandonata Emma in fasce. Emma e Henry si godono del tempo insieme, quando vengono avvicinati da un forestiero in motocicletta che chiede indicazioni per un albergo dove passare la notte. Henry rimane scioccato, perch\u00e9 a parte Emma, che \u00e8 la Salvatrice, nessun altro estraneo era mai entrato a Storybrooke prima d\u2019ora.\n07:15 del mattino.\nTrama.\n\"Foresta Incantata, passato\". Cappuccetto Rosso comunica ad una desolata Biancaneve dell\u2019imminente matrimonio tra James ed Abigail, e di fronte alla sofferenza dell\u2019amica, le propone di incontrare Tremotino. Il Signore Oscuro prepara a Biancaneve una pozione che le far\u00e0 dimenticare la causa delle sue pene, in cambio di un suo capello. D\u2019altra parte, anche James non riesce a togliersi dalla testa Biancaneve, e nonostante Re George gli imponga di andare avanti, il principe le manda una lettera per incontrarla. Biancaneve si camuffa ed entra nel castello, ma viene beccata dalle guardie e sbattuta in cella, dove conosce il nano Brontolo, imprigionato per la falsa accusa del furto di un diamante, e afflitto come lei dall\u2019amore. In aiuto di Biancaneve e Brontolo, arriva uno dei sette fratelli del nano, Svicolo, che li libera, ma ancora una volta, Re George e i suoi li accerchiano, e Svicolo viene ucciso nella fuga. Biancaneve si sacrifica per permettere a Brontolo di fuggire, e ha un faccia a faccia con George. Il re sa che Biancaneve \u00e8 la donna amata da James che potrebbe compromettere le nozze, quindi le d\u00e0 un ultimatum: o lei strazia il cuore di James dicendogli di non contraccambiare il suo sentimento, oppure George lo far\u00e0 uccidere, e in entrambi i casi il suo regno verr\u00e0 unificato con quello di Mida. Biancaneve non vede altra scelta, e rinuncia a James in un confronto strappalacrime. Lasciando il castello, Biancaneve viene confortata da Brontolo e i suoi altri sei fratelli, che la ospitano nella loro casa. Tuttavia, giorni dopo, Brontolo annuncia entusiasta a Biancaneve dell\u2019annullamento del matrimonio, ma la ragazza ha gi\u00e0 bevuto la cura di Tremotino e non ha pi\u00f9 memoria di James e del suo amore.\n\"Storybrooke, presente\". Henry scambia qualche parola con lo straniero, tale August, ma Regina non si fida di lui, e chiede ad Emma di indagare, soltanto per scoprire che \u00e8 solo un semplice scrittore in cerca di ispirazione dall\u2019aria sospettosa. Nel frattempo, Mary Margaret non sa come comportarsi con David, e ogni mattina si presenta alle 7:15 da Granny per vederlo. Mary Margaret trova nella foresta un uccello ferito, e lo porta nel centro per animali in cui lavora David, e il veterinario, dopo averlo guarito, le consiglia di liberarlo quando passer\u00e0 il suo stormo, altrimenti rimarr\u00e0 solo per il resto della vita. Proprio mentre si abbatte una violenta tempesta su Storybrooke, Mary Margaret va nel bosco per lasciarlo volare, ma scivola in vicinanza di una ruba, ma per fortuna David accorre e la salva. Tutti e due trovano riparo in un cottage immerso nella foresta, dove Mary Margaret gli dice che non c\u2019\u00e8 futuro per loro visto che si \u00e8 scontrata con Kathryn in un negozio che stava comprando un test di gravidanza. Dopo la tempesta, Mary Margaret libera finalmente l'uccellino, che si ricongiunge con i suoi simili, dopodich\u00e9 lei e David si dicono addio. A casa, Kathryn rende partecipe il marito del fatto che non \u00e8 incinta come credeva, e poco dopo, sia lui che Mary Margaret, che hanno ammesso di recarsi entrambi alle 7:15 di ogni mattina da Granny per vedersi, vanno alle 7:45 in contemporanea, ma ci\u00f2 che c\u2019\u00e8 tra di loro \u00e8 troppo forte per essere negato, cos\u00ec finiscono con il baciarsi appassionatamente, con Regina che li osserva cupamente da lontano.\nIl frutto dell'albero avvelenato.\nTrama.\n\"Foresta Incantata, passato\". Il buon Re Leopold trova una lampada in riva al fiume, e sfregandola, diventa padrone di un Genio di Agrabah che gli concede tre desideri. Avendo gi\u00e0 la felicit\u00e0 e la ricchezza, il re, per bont\u00e0 del suo cuore, usa il suo primo desiderio per liberare il Genio dalla prigionia della lampada e, come secondo desiderio, decide di cedere il terzo allo stesso Genio, quindi lo accoglie nel suo castello, facendogli conoscere la figlia Biancaneve e la nuova moglie Regina, di cui resta affascinato. Il Genio si accorge presto del dolore di Regina nel venir trascurata dal marito e nel vivere una vita priva di amore, quindi le sta accanto, e pian piano, se ne invaghisce. Il Genio le regala uno specchio che la mostra cos\u00ec come lui la vede: la pi\u00f9 bella del reame. Il giorno dopo, Re Leopold chiede i servigi del Genio, perch\u00e9 \u00e8 dubbioso sulla fedelt\u00e0 della moglie, che ha appuntato nel suo diario ci\u00f2 che prova per l\u2019uomo che le ha dato lo specchio, e gli chiede di scoprire la sua identit\u00e0. Con la complicit\u00e0 di Henry, padre di Regina, che gli procura le letali Vipere di Agrabah, il Genio raggiunge l\u2019amata, segregata per ordine del re, e insieme, capiscono che l\u2019unica via per vivere felici \u00e8 di uccidere Leopold. In nottata, il Genio infila nel letto del sovrano i serpenti, che lo mordono e paralizzano, e prima che muoia, gli rivela di essere lui l\u2019amante di Regina. Quest\u2019ultima, per\u00f2, dice al Genio di averlo raggirato per eliminare Leopold e acquisire il pieno controllo del trono senza destare sospetti, dato che sar\u00e0 il Genio ad essere accusato dell\u2019omicidio, in quanto le vipere erano originarie del suo paese. Il Genio \u00e8 troppo infatuato per accettare la realt\u00e0, cos\u00ec esaudisce il suo desiderio di stare sempre accanto a Regina, diventando di conseguenza il suo Specchio Magico.\n\"Storybrooke, presente\". Passata la tempesta che ha demolito il castello di legno sulla spiaggia, Henry, sotto cui aveva nascosto il libro \"C\u2019era una volta\" per non farlo cadere nelle mani di Regina, scopre che \u00e8 sparito. Nel frattempo, Sydney vuole allearsi con Emma per dimostrare la corruzione di Regina, dopo essere stato licenziato, e il duo, investigando, capisce che il sindaco ha comprato con dei soldi pubblici un vasto territorio di propriet\u00e0 di Gold per interesse personale. Emma e Sydney smascherano Regina ad una riunione municipale, ma la Mills si giustifica con il progetto su cui si basava il suo importo, ovvero costruire un parco giochi per bambini. La pessima figura di Emma \u00e8 il pretesto per Regina di intimidirla, dicendole che alla prossima mossa stabilir\u00e0 un\u2019ordinanza restrittiva per impedirle di stare con Henry, cos\u00ec, Emma e il piccolo non possono pi\u00f9 parlarsi. Tuttavia, si viene a conoscenza che, per tutto il tempo, Sydney ha simulato la sua collaborazione con Emma, perch\u00e9 in verit\u00e0 \u00e8 sempre stato dalla parte di Regina, e ora che lo sceriffo lo ha preso di buon occhio, pu\u00f2 riferire al sindaco i suoi piani in anticipo. Intanto, Mary Margaret e David incominciano a vedersi di nascosto, e Henry pensa che il libro lo abbia rubato Regina, quando invece, il manoscritto \u00e8 stato preso da August.\nBelle.\nTrama.\n\"Foresta Incantata, passato\". Una nuova Guerra degli Orchi continua a flagellare i reami, e Sir Maurice \u00e8 talmente allarmato da domandare l'aiuto Tremotino, che gli assicura la fine della guerra, ma come prezzo predilige la sua giovane figlia Belle. Maurice revoca l\u2019offerta, ma Belle accetta per la salvaguardia di tutti, cos\u00ec si reca insieme a Tremotino nel suo castello, dove si metter\u00e0 al suo servizio. Con il passar del tempo, il carattere empatico e gentile di Belle innesca nel Signore Oscuro dell\u2019affetto nei confronti della ragazza, tanto da iniziarle a raccontare della perdita del figlio Baelfire, ma vengono interrotti dall\u2019arrivo di Gaston, promesso sposo di Belle, giunto per reclamare la ragazza. Tremotino (non facendolo sapere a Belle) lo trasforma in una rosa, e capisce che Belle sogna di essere un\u2019eroina e di viaggiare in giro per il mondo. Tremotino, allora, la mette alla prova, autorizzandola ad andare in paese per comprare della paglia, e assicurarsi se cerchi di scappare o meno. Inizialmente, Belle desidera andarsene, ma lungo la strada, viene fermata dalla Regina Cattiva, che comprende dei suoi sentimenti per Tremotino, e la sollecita a dargli il Bacio del Vero Amore per rompere il sortilegio che lo rende il Signore Oscuro. Belle, dunque, rientra al castello e lo bacia, e constata che le parole di Regina fossero vere, perch\u00e9 Tremotino sta ritornando uomo, ma lui non vuole perdere i suoi poteri, e, furioso, pensa che Belle abbia cospirato con Regina per indebolirlo, cos\u00ec la rinchiude nei sotterranei e poi la caccia. Affranta, Belle accusa Tremotino di essere un codardo per aver respinto l\u2019amore al posto della forza, e va via indignata. Giorni dopo, Regina visita Tremotino, e gli comunica una tragica vicenda: quando Belle \u00e8 ritornata dal padre, questi non poteva sopportare il sodalizio della figlia con il Signore Oscuro, per cui l\u2019ha imprigionata nella torre e torturata; Belle non ha retto e si \u00e8 tolta la vita. Tremotino, sconvolto, piange la scomparsa di Belle su di una tazzina scheggiata da lei tempo addietro, che per lui diventa il simbolo del loro amore perduto.\n\"Storybrooke, presente\". Gold confisca il furgone dei fiori a Moe French (Sir Maurice) in riscossione di un debito, e l\u2019uomo si vendica del sequestro, attuando una rapina in casa sua. Emma segue il caso e fa riavere indietro a Gold tutti gli oggetti trafugati, ma all\u2019appello manca la cosa pi\u00f9 importante. Gold \u00e8 determinato a farsi giustizia da solo, cos\u00ec imbavaglia Moe e lo porta nel suo isolato cottage (lo stesso in cui si rifugiarono Mary Margaret e David) e lo picchia, non tanto per l'oggetto rubato, ma per aver spinto Belle al suicidio. Emma arriva appena in tempo, e lo arresta. Intanto, Mary Margaret e David tengono la loro relazione segreta, e la sera di San Valentino, lei, Ruby ed Ashley escono fuori per una serata tra ragazze. Ashley \u00e8 triste per non avere mai un momento di intimit\u00e0 con Sean, che lavora tutto il giorno, ma il ragazzo si presenta e le fa la proposta di matrimonio. Volendo vivere anch\u2019essa una vita come quella di Ashley e Sean, Mary Margaret tenta di trovare un altro modo per stare con David, che non sia essere l\u2019alternativa di Kathryn. Regina concede ad Emma e Henry un singolo incontro per rimanere da sola in centrale con Gold, a cui dice di possedere l\u2019oggetto che lui sta cercando, e glielo restituir\u00e0 se lui confesser\u00e0 il suo vero nome; Gold risponde con Tremotino, confermando il fatto che entrambi siano a conoscenza della loro doppia identit\u00e0, e cos\u00ec ri\u00e0 la tazzina sbeccata da Belle. Successivamente, Regina si dirige nell\u2019area per malati mentali dell\u2019ospedale, dove controlla una paziente internata: \u00e8 nientepopodimeno che Belle, viva e vegeta, e tenuta reclusa da Regina.\nChe cosa \u00e8 successo a Frederick?\nTrama.\n\"Foresta Incantata, passato\". James sta scappando dalle guardie di Re George, che gli sta dando la caccia per essersi sottratto al matrimonio con Abigail. Con sorpresa, James viene tratto in salvo da Abigail stessa, contraria anche lei ad unione d\u2019interesse con qualcuno che non ama; difatti, Abigail \u00e8 innamorata di un soldato, Frederick, che durante un assalto ai danni di Re Mida \u00e8 stato involontariamente trasformato da questi in una statua d\u2019oro. Abigail vorrebbe riportarlo alla normalit\u00e0 con le acque incantate del Lago di Nostos, che hanno propriet\u00e0 magiche per risanare ferite e maledizioni, ma \u00e8 protetto da un'orrenda creatura. James si offre volontario per sfidare la creatura che sorveglia il lago e ridare vita a Frederick per la felicit\u00e0 di Abigail, che almeno potr\u00e0 stare con l\u2019uomo che ama. James affronta quindi la Sirena, che assume le sembianze di Biancaneve, e ottiene l'acqua, tornando da Abigail vittorioso e riportano Frederick alla normalit\u00e0. Avendo restituito il lieto fine ad Abigail e Frederick, James si mette alla ricerca di Biancaneve, ma s\u2019imbatte in Cappuccetto Rosso, che lo informa che l\u2019amica non ha pi\u00f9 fatto ritorno. Il principe capisce che l\u2019abbandono da parte dell\u2019amata \u00e8 stato forzato da Re George. James e Cappuccetto Rosso sono costretti a fuggire quando, all\u2019improvviso, compaiono George e i suoi uomini.\n\"Storybrooke, presente\". Kathryn fa sapere a David della sua intenzione di trasferirsi a Boston per studiare legge. David non sa cosa fare inizialmente, ma poi prende la decisione di voler restare a Storybrooke e lascia Kathryn, tacendo per\u00f2 sulla relazione con Mary Margaret, che pensa glielo abbia rivelato. Regina mostra cos\u00ec le foto scattate da Sydney che immortalano David e Mary Margaret a Kathryn, che, furibonda, schiaffeggia e umilia pubblicamente la maestra a scuola, definendola una rovina-famiglie. Mary Margaret viene biasimata da tutta la citt\u00e0, e capendo di essere responsabile quanto David, decide di rompere con lui. Nel frattempo, August accompagna Emma presso un pozzo, che secondo lui \u00e8 collegato ad un lago magico (il Lago di Nostos), e la ragazza lo asseconda bevendo un po' di quell\u2019acqua. Poco dopo, Emma trova ai piedi del suo maggiolino la scatola contenente il libro perduto di Henry, modificato da August, e lo restituisce al bambino. Intanto, Kathryn riflette a lungo, e giunge alla conclusione che non ha mai amato David e che \u00e8 stata tutta un\u2019illusione, perci\u00f2 dice a Regina di voler partire quella stessa sera per Boston e cominciare una nuova vita. Prima di andarsene, Kathryn lascia una lettera per il marito e Mary Margaret, augurandogli di vivere liberamente il loro amore, ma Regina la brucia, mentre il professore di ginnastica della scuola elementare (Frederick) ritrova vicino al confine di Storybrooke l\u2019auto danneggiata di Kathryn, di cui tuttavia non vi \u00e8 nessuna traccia.\nSognolo.\nTrama.\n\"Foresta Incantata, passato\". Mentre compie il suo giro nel cielo, l\u2019imbranata Fata Nova lascia cadere un po' della sua Polvere di Fata, che si posa su di un uovo di Nano, che si schiude prima del tempo. Il Nano nato si sente diverso dai suoi fratelli, perch\u00e9 diversamente da loro, sogna e ha grandi aspettative, cos\u00ec il piccone con cui deve lavorare nelle miniere per estrarre la Polvere di Fata, gli assegna il nome di \"Sognolo\". Un anno dopo, Sognolo nota Nova, e si ricorda di averla vista poco prima della sua nascita, e ne rimane folgorato. Nova, indirettamente, lo invita a vedere con lei le lucciole quella sera, ma Sognolo non sa cosa stia accadendo dentro di s\u00e9, e per fortuna, in una taverna, incontra Belle, che ha da poco lasciato Tremotino, e che lo incita a recarsi all\u2019appuntamento e a dichiararsi innamorato. Sognolo e Nova ammettono di piacersi a vicenda, e pianificano di abbandonare tutto e tutti, e viaggiare insieme per il mondo. Sognolo, in nottata, saluta i fratelli Nani e sta per raggiungere Nova, ma il suo capo cerca di fermarlo, e soltanto la Fata Turchina, insegnante di Nova, ci riesce, dicendogli che, se scapperanno, Nova perder\u00e0 le ali e non potr\u00e0 diventare la Fata Madrina che \u00e8 destinata ad essere. Per il bene di Nova, Sognolo la lascia andare e riprende il lavoro nelle miniere, dove, per la rabbia, rompe il suo piccone, e su quello di riserva spunta il suo nuovo nome: Brontolo.\n\"Storybrooke, presente\". Mary Margaret \u00e8 attualmente la persona pi\u00f9 odiata in citt\u00e0 dopo la tresca con David, e non riesce ad ingaggiare del personale per vendere delle candele all\u2019annuale Festa dei Minatori. Lo scorbutico ubriacone Leroy (Brontolo) conosce sorella Astrid (Nova), e se ne invaghisce, perci\u00f2 si iscrive al fianco di Mary Margaret per racimolare soldi e aiutare la suora, che ha per sbaglio prosciugato tutto il denaro dell\u2019affitto del convento. Purtroppo, ai due vengono sbattute solo porte in faccia, cos\u00ec Leroy decide di convincere il signor Gold, proprietario del convento, a posticipare la data di scadenza dell\u2019affitto, invano. Leroy non ce la fa a deludere Astrid, e le dice di aver venduto le candele, anche se poi lei lo scopre comunque. Nel contempo, Emma indaga sulla scomparsa di Kathryn, e si fa aiutare da Sydney, che le fa avere una copia dei tabulati telefonici della donna per sapere con chi avesse parlato la notte della sparizione, dati che per\u00f2 vengono falsificati da Regina. David risulta essere l\u2019ultima persona con cui Kathryn abbia avuto contatti, ed Emma \u00e8 quindi obbligata a condurlo in centrale e interrogarlo. Leroy, infine, sabota il centralino elettrico per spingere la gente a comprare le loro candele, per cui salva le suore e diventa un eroe agli occhi di Astrid. Mary Margaret, sconfortata, mentre sta camminando con una candela spenta, viene avvicinata da Granny, che gliel\u2019accende, in segno che gli abitanti di Storybrooke l\u2019hanno accettata di nuovo tra loro.\nMani rosso sangue.\nTrama.\n\"Foresta Incantata, passato\". Cappuccetto Rosso \u00e8 una giovane ragazza il cui nome deriva dal mantello che indossa sempre, e che vive in una casa nel bosco insieme a sua nonna, la Vedova Lucas. Il loro villaggio \u00e8 nel panico per colpa di un famelico lupo, motivo per cui gli abitanti preparano una battuta di caccia per ucciderlo. Cappuccetto Rosso vuole unirsi alla spedizione, ma la nonna glielo vieta, raccomandandole di restare a casa e portare il mantello, che essendo rosso, colore che spaventa il lupo, a suo dire, pu\u00f2 proteggerla. Una mattina, Cappuccetto Rosso sorprende Biancaneve, in fuga dalla Regina Cattiva, e la ospita in casa. La Vedova Lucas, alla riunione dei cacciatori, dice che non c\u2019\u00e8 speranza di riuscita contro il lupo, perch\u00e9 un suo eguale, 60 anni prima, uccise tutta la sua famiglia in men che non si dica, e le morse un braccio. Cappuccetto Rosso, innamorata di un suo amico d\u2019infanzia, Peter, non intende starsene con le mani in mano, cos\u00ec, in piena giornata, esce di casa per perlustrare la zona in cerca dell\u2019animale e ucciderlo. Biancaneve la segue, e le due amiche osservano con stupore che le impronte lasciate dalla creatura, a lungo andare, assumono una forma umana, e sono dirette proprio verso il cottage. L\u2019unica persona che si era avvicinata alla finestra di camera di Cappuccetto Rosso \u00e8 stata Peter, perci\u00f2 deducono che sia lui il lupo, che ogni qualvolta si trasforma, perde coscienza e memoria. Biancaneve convince Cappuccetto Rosso ad andare da Peter e avvertirlo del pericolo, cos\u00ec, mentre Biancaneve si finge l\u2019amica portando il suo mantello per sviare la nonna, Cappuccetto Rosso raggiunge il fidanzato e lo incatena per non fargli fare del male. Purtroppo, la Vedova Lucas riconosce il trucco, e si precipita con Biancaneve dalla nipote, poich\u00e9 la verit\u00e0 \u00e8 un\u2019altra: \u00e8 la stessa Cappuccetto Rosso il lupo, vittima di una maledizione che grava sulla loro famiglia da generazioni, e il mantellino le serviva per bloccare la trasformazione, ma ora che ne \u00e8 sprovvista, pu\u00f2 perdere il controllo. Infatti, Biancaneve e l\u2019anziana donna arrivano troppo tardi, e Peter \u00e8 gi\u00e0 morto, sbranato da Cappuccetto Rosso sotto forma di licantropo. La nonna ferma il lupo con una freccia d\u2019argento, e con il manto, Cappuccetto Rosso ritorna umana, ma scioccata dalla scoperta di essere un mostro, scappa con Biancaneve per sfuggire ai cacciatori.\n\"Storybrooke, presente\". Ruby \u00e8 stanca di stare agli ordini di Granny, cos\u00ec si licenzia e va via di casa, ed Emma e Mary Margaret le danno alloggio nel loro loft. Disoccupata, Ruby cerca un nuovo lavoro, ma niente la soddisfa, finch\u00e9 Emma non la rende la sua assistente. Neanche prendere del cibo per il capo o telefonare le persone vanno bene a Ruby, che per questo viene arruolata da Emma per seguire le tracce di David, che pare essere scomparso nella foresta dopo che Mary Margaret lo ha incrociato con uno sguardo assente e preoccupante. Ruby scopre di avere un talento nel reperire le persone sparite, e infatti ritrova subito David svenuto nel bosco, ma non sa che \u00e8 merito del suo fiuto da lupo proveniente dal vecchio mondo. David non si ricorda che cosa abbia fatto da quando \u00e8 andato via dall\u2019ufficio dello sceriffo la sera prima, e consultandosi con il dottor Whale, che pensa sia il tutto riconducibile al suo trauma post coma, crede che abbia rapito Kathryn inconsapevolmente. Emma chiede a Ruby di controllare al Toll Bridge, luogo dove David fu trovato la prima volta dopo il coma, e qui, Ruby rinviene con orrore un cofanetto contenente un cuore umano. Turbata dalla macabra vicenda, Ruby decide di ritornare alla vita da cameriera da Granny, che le dice di volerle lasciare in eredit\u00e0 il locale quando dovr\u00e0 ritirarsi. Nonna e nipote risolvono dunque le divergenze. Altrove, Emma informa David che il cuore ritrovato potrebbe appartenere a Kathryn, ma in pi\u00f9, che le impronte digitali sulla cassa non combaciano con le sue, bens\u00ec con quelle di Mary Margaret.\nCuore di tenebra.\nTrama.\n\"Foresta Incantata, passato\". Dopo aver bevuto la pozione dell\u2019oblio di Tremotino, Biancaneve non ha solo dimenticato James, ma \u00e8 cambiata in una persona ostile e irascibile. I Nani e il Grillo Parlante cercano di farla ragionare, e per tutta risposta, Biancaneve decide di uccidere Regina per essere sempre stata la causa del suo male. Biancaneve va quindi al castello di Tremotino per ricevere un aiuto, in compagnia di Brontolo, che alla fine capisce che non c\u2019\u00e8 modo di farle cambiare idea. Il Signore Oscuro le d\u00e0 un arco magico che non sbaglia mai la mira con cui uccidere Regina mentre si star\u00e0 recando al palazzo estivo. Nel frattempo, l\u2019esercito di Re George \u00e8 ancora alle calcagna di James e Cappuccetto Rosso, la quale avvantaggia il principe trasformandosi in lupo e aggredendo i soldati. James arriva da Tremotino, che lo mette al corrente dei piani di Biancaneve e che gli indica dove potr\u00e0 trovarla in cambio del suo mantello. James giunge da Biancaneve e la bacia, sperando che cos\u00ec possa rinsavire, ma lei, non ricordandosi di lui, lo colpisce e lega ad un albero. Liberato dal Grillo Parlante, che gli suggerisce di aiutare Biancaneve a rammentarle prima chi \u00e8 lei stessa, James si frappone tra la ragazza e Regina nel momento in cui viene scoccata la freccia, che lo ferisce lievemente. L\u2019eroismo di James risveglia la vera Biancaneve, ma i due amati hanno poco tempo da trascorrere insieme, perch\u00e9 i cavalieri di George catturano il principe. Intanto, mentre i Nani perdonano e appoggiano Biancaneve nella sua missione di salvataggio di James, Tremotino pone un pelo prelevato dal mantello del Principe Azzurro in una boccetta, insieme a quello preso da Biancaneve quando lei era in cerca della pozione di memoria, e la etichetta con \u201cVero Amore\u201d.\n\"Storybrooke, presente\". Mary Margaret \u00e8 accusata del possibile omicidio di Kathryn, e le prove a dimostranza sono schiaccianti: un movente, il suo portagioie dove era posto il cuore, e l\u2019arma del delitto ritrovata da Emma e Henry nel soffiatoio della sua camera. Emma \u00e8 certa dell\u2019innocenza dell\u2019amica, ma non pu\u00f2 fare molto fin quando non lo sosterr\u00e0 concretamente. Anche Henry crede in Mary Margaret, e sa che Regina ha a che fare con tutto il macello che sta succedendo per via del suo odio per Biancaneve, ed August, credente come lui nel Sortilegio Oscuro, gli dice di scavare a fondo un indizio nel libro di favole. Studiandolo, Henry ruba un mazzo di chiavi che apre qualsiasi porta in citt\u00e0, e con cui in effetti, Regina entr\u00f2 in casa Nolan per bruciare la lettera lasciata da Kathryn, ma nonostante Emma veda con i propri occhi che una di esse apre il loft di Mary Margaret, lo sceriffo deve trattenerla in centrale perch\u00e9 i risultati delle analisi hanno confermato che il DNA del cuore \u00e8 di Kathryn. Mary Margaret assume cos\u00ec Gold in qualit\u00e0 di suo legale, e ignora gli avvertimenti di Emma sui pericolosi accordi dell\u2019uomo. Frattanto, David \u00e8 tormentato dalla situazione, perci\u00f2 si sottopone ad una seduta con Archie, durante cui gli viene in mente la scena di Biancaneve nel bosco intenzionata a uccidere qualcuna, ossia Regina, ma che lui confonde con Kathryn. David si confronta dunque con Mary Margaret, che per\u00f2 \u00e8 ferita dalle sue farneticazioni, e dopo averlo mandato via, trova la chiave della sua cella sotto al cuscino. Emma, volendo annientare Regina e consapevole della sua inimicizia con Gold, chiede a quest\u2019ultimo di fiancheggiarla per provare della colpevolezza del sindaco, ma la scena finale mostra la cella di Mary Margaret, aperta e vuota.\nIl trucco del cappello.\nTrama.\n\"Foresta Incantata, passato\". Jefferson \u00e8 un uomo con misere condizioni di povert\u00e0, ma che non rinuncia all\u2019idea di poter garantire alla figlia Grace un futuro migliore. Un giorno, la Regina Cattiva fa un salto da Jefferson per proporgli un lavoretto, e lui, all\u2019inizio, rifiuta dopo quanto capitato alla moglie per via della sua ultima collaborazione con lei, ma poi accetta per non far mancare nulla a Grace. Jefferson possiede un cappello magico in grado di aprire dei portali tra i diversi mondi, ed \u00e8 ci\u00f2 di cui ha bisogno Regina per andare nel Paese delle Meraviglie e riprendersi qualcosa rubatole dalla Regina di Cuori. Jefferson avverte per\u00f2 Regina che il numero di persone che entra nel varco deve essere lo stesso di quelle che ne escono. Regina e Jefferson arrivano nel Paese delle Meraviglie, e la donna recupera uno scrigno con all\u2019interno suo padre Henry rimpicciolito. Tuttavia, Jefferson capisce troppo tardi che Regina lo ha ingannato affinch\u00e9 la portasse l\u00ec e potesse andare via con solo Henry. Rispettando le regole del passaggio tra i mondi, Regina e Henry fanno ritorno nella Foresta Incantata, mentre Jefferson viene preso dalle guardie della Regina di Cuori, che gli fa tagliare la testa (ma miracolosamente non lo uccide) e lo costringe a fabbricare un nuovo cappello magico che la conduca nella Foresta Incantata. Jefferson viene rinchiuso in una stanza, dove continua senza sosta a costruire cappelli malfunzionanti, diventando cos\u00ec un cappellaio matto.\n\"Storybrooke, presente\". Emma, Gold e Henry scoprono della sparizione di Mary Margaret, ed Emma deve trovarla al pi\u00f9 presto prima dell\u2019udienza della mattina seguente. Lo sceriffo, in maniera discreta, comincia a setacciare Storybrooke, ma all\u2019improvviso, dalla strada, spunta fuori un individuo a cui rompe accidentalmente la caviglia. L\u2019uomo, di nome Jefferson (il Cappellaio Matto), viene scortato da Emma sino alla sua enorme abitazione, ma la fa addormentare con una bevanda e la immobilizza con dello scotch. Al suo risveglio, Emma riesce a liberarsi, e mentre cerca una via di fuga, scopre in una camera Mary Margaret legata ad una sedia, ma Jefferson le impedisce di lasciarla andare, e le affida lo strano compito di riparare un suo cappello per renderlo magico. Jefferson, infatti, ricorda tutto della sua vita passata, perch\u00e9 nel suo caso, la maledizione per lui \u00e8 guardare la felicit\u00e0 della figlia Paige (Grace), con un\u2019altra famiglia. Il suo obiettivo \u00e8 di aggiustare il cappello magico per ritornare con Grace nel loro mondo e vivere insieme, e soltanto la Salvatrice pu\u00f2 far s\u00ec che accada. Emma d\u00e0 a vedere a Jefferson che vuole aiutarlo con il lavoro, per poi colpirlo e salvare Mary Margaret, la quale, dopo uno scontro fisico, lo fa cadere da una finestra e scompare nel nulla. Ad incubo finito, Emma chiede a Mary Margaret di fare la scelta giusta riguardo al caso di omicidio, e la donna accetta di ritornare in cella per affrontare il processo con Emma, che vede in lei l\u2019unica persona che le sia mai stata accanto come una vera famiglia. All\u2019alba, Regina giunge in centrale e rimane sorpresa dalla presenza di Mary Margaret, proprio perch\u00e9 \u00e8 stata lei, che con la partecipazione di Gold, le ha fatto trovare la chiave con cui sperava scappasse e venisse incriminata definitivamente. Intanto, Emma vede Paige nella scuola di Henry, e si fa prestare dal bambino il libro di favole, in cui legge la storia di Jefferson. Sembra che per Emma sia arrivato il momento di credere.\nLo stalliere.\nTrama.\n\"Foresta Incantata, passato\". Una giovane e ancora innocente Regina ha la passione dell\u2019equitazione, hobby bocciato da sua madre Cora, una strega ossessionata dalle sue manie di prestigio e di controllo per la figlia. Regina \u00e8 innamorata e contraccambiata dallo stalliere Daniel, che vorrebbe vivere alla luce del sole la loro relazione, ma se Cora dovesse venire a scoprirlo li ostacolerebbe. Un giorno, Regina salva da un cavallo imbizzarrito una ragazzina, che \u00e8 proprio Biancaneve, con la quale nasce da subito una forte intesa. Il vedovo Re Leopold, padre di Biancaneve, colpito dal coraggioso gesto di Regina, chiede la sua mano, e Cora accetta per lei. Regina progetta dunque una fuga d\u2019amore con Daniel, ma mentre si stanno baciando, vengono scoperti da Biancaneve. La principessina \u00e8 scioccata, ma Regina le spiega il grande potere dell\u2019amore e la convince a mantenere il segreto, soprattutto con Cora. Tuttavia, Cora, con un inganno, spinge Biancaneve a spifferare tutto, cos\u00ec Cora raggiunge Regina e Daniel per fermarli, ma quando la figlia sembra determinata a combattere per lui, Cora strappa il cuore dal petto di Daniel e lo sbriciola, uccidendolo. Devastata, Regina \u00e8 forzata a prepararsi per il matrimonio con Leopold, e prima dell\u2019inizio, parlando con Biancaneve, capisce che questi non ha saputo tenere per s\u00e9 il segreto. Regina, allora, da una parte sospetta che la madre abbia orchestrato il tutto sin dall\u2019inizio per far conoscere lei e Biancaneve, e dall\u2019altra giura a s\u00e9 stessa di vendicarsi di Biancaneve per la morte del suo vero amore. Sono questi i primi passi che porteranno Regina a diventare la Regina Cattiva.\n\"Storybrooke, presente\". Gold si sente con Regina per un patto: lui trover\u00e0 il modo di incastrare Mary Margaret nel caso di Kathryn e condurla fuori citt\u00e0 per un destino atroce, mentre lei far\u00e0 cadere le accuse di aggressione contro Moe French. Mary Margaret continua a proclamarsi innocente, ed Emma decide di ritornare al Toll Bridge per qualche altra prova, insieme ad August. I due rinvengono il frammento di una vanga, presumibilmente usata per scavare e sotterrare il cofanetto con il cuore di Kathryn. Emma e August, aiutati da un infiltrato Henry, entrano nel garage di casa Mills e trovano la pala con il pezzo mancante. Con Regina finalmente in pugno, Emma ottiene un mandato di perquisizione, ma scopre che l\u2019oggetto \u00e8 stato gi\u00e0 rimpiazzato. Lo sceriffo crede che August l\u2019abbia tradita, in quanto era l\u2019unico a conoscenza del piano. Nel frattempo, Mary Margaret acconsente a rispondere alle domande del procuratore distrettuale Albert Spencer (Re George), che per\u00f2 la provoca cos\u00ec tanto da farle confessare di aver voluto Kathryn fuori dai piedi per stare con David. Davanti alle lacrime di Mary Margaret, Regina le dice soddisfatta di sapere che non \u00e8 stata lei ad uccidere Kathryn, ma che merita comunque di marcire in prigione per ci\u00f2 che ha fatto da Biancaneve. Ormai c\u2019\u00e8 ben poco da fare, e Mary Margaret viene portata al processo, mentre Emma comprende del doppiogioco di Sydney da una cimice installata in centrale, per cui chiede perdono ad August per averlo incolpato. Improvvisamente, i due odono le urla di una terrorizzata Ruby, che ha appena trovato in un vicolo Kathryn, ancora viva.\nIl ritorno.\nTrama.\n\"Foresta Incantata, passato\". Baelfire \u00e8 impaurito da Tremotino, che diventato il Signore Oscuro, sta abusando troppo spesso della sua magia. Sotto consiglio di una sua amica, Baelfire invoca l\u2019aiuto della Fata Turchina, che per\u00f2 dice che non c\u2019\u00e8 modo di far ritornare il padre l\u2019uomo di una volta, ma in compenso gli dona un fagiolo magico che ha la capacit\u00e0 di aprire un portale per altri mondi, suggerendo di portarlo in un mondo senza magia, dove Tremotino non sar\u00e0 pi\u00f9 soggetto al Pugnale dell'Oscuro. Tremotino, all\u2019inizio, accetta di seguire il figlio, ma all\u2019ultimo minuto si tira indietro per non perdere i suoi poteri, cos\u00ec, prima che venga risucchiato dal portale, Baelfire gli grida contro di essere un codardo per non aver mantenuto la parola. Tremotino si pente immediatamente, perci\u00f2 chiede alla Fata Turchina di procurargli una qualsiasi altra via per raggiungere Baelfire, ma in assenza di fagioli magici, pensa ad una maledizione abbastanza potente da poter andare nel mondo senza magia: da qui nasce l\u2019idea del Sortilegio Oscuro che Tremotino far\u00e0 scagliare dalla Regina Cattiva e che dar\u00e0 vita a Storybrooke.\n\"Storybrooke, presente\". Mary Margaret viene prosciolta da tutte le accuse a suo carico, dal momento che Kathryn non \u00e8 mai stata uccisa, ma continua ad evitare David per averla colpevolizzata. Kathryn, invece, non ricorda molto, tranne di essere stata tenuta prigioniera in uno scantinato con cibo e acqua. Regina, intanto, se la prende con Gold per aver mandato tutto all\u2019aria: \u00e8 stato lui ad inscenare il rapimento e il successivo rilascio di Kathryn, cos\u00ec da far indirizzare tutte le prove contro Regina. Pi\u00f9 tardi, August soffre di strani dolori alla gamba, e preso dal panico, entra di nascosto nell\u2019ufficio di Gold, aiutato da Henry, ma viene colto in flagrante. Gold inizia a sospettare dell\u2019uomo, pertanto, aspetta che si rechi alla festa di bentornato di Mary Margaret, per frugare in casa sua, in cui trova un disegno del Pugnale del Signore Oscuro. Preoccupato, Gold pensa che August sia Baelfire, tornato per vendicarsi del padre per averlo abbandonato, dunque, dopo una seduta con Archie e dopo aver avuto conferma dalle Suore (le Fate) che August \u00e8 venuto per il padre, prende coraggio e lo affronta. August conferma di essere Baelfire, e riabbraccia il caro pap\u00e0, ma purtroppo, quando Gold lo conduce nel posto dove ha nascosto il pugnale per permettergli di distruggerlo, August lo utilizza per controllarlo, e Gold capisce che si tratta di un semplice impostore; vivendo in un mondo privo di magia, infatti, l\u2019oggetto non pu\u00f2 funzionare, era proprio questo il motivo per cui Bae aveva scelto il mondo reale. August, quindi, rivela di essere originario della Foresta Incantata, arrivato a Storybrooke per trovare antidoto per una sua malattia che sperava sarebbe sparita facendo spezzare ad Emma il maleficio, ma fallendo, ha cercato di sfruttare il potere dell\u2019Oscuro. Gold decide quindi di non ucciderlo, dato che la malattia far\u00e0 gi\u00e0 il suo lavoro, ma decide pure di aiutarlo, cos\u00ec, prima il Sortilegio viene spezzato, prima potr\u00e0 iniziare a cercare suo figlio. Nel frattempo, Regina si serve dell\u2019infatuazione di Sydney per indurlo a dichiararsi responsabile della scomparsa di Kathryn in una testimonianza che non regge per Emma. Quest\u2019ultima, stufa delle macchinazioni di Regina, giura di rovinarla e di portarle via per sempre Henry.\nLo sconosciuto.\nTrama.\n\"Foresta Incantata, passato\". Dopo essersi sacrificato per salvare il padre Geppetto da una feroce Balena, Pinocchio viene ricompensato dalla Fata Turchina per il suo coraggio, la sua onest\u00e0 e il suo altruismo, venendo trasformato in un bambino vero, ma la fata lo avverte che, se mai venisse a meno a questi tre attributi, torner\u00e0 di legno. Tempo dopo, il Sortilegio Oscuro incombe sul regno, e la Fata Turchina invita Geppetto e Pinocchio a fabbricare un armadio magico con il legno di un albero incantato come quello usato per intagliare Pinocchio: la teca avrebbe protetto due persone dal Sortilegio, portandole nel Mondo reale senza privarli di memorie o magia. A queste parole, per\u00f2, Geppetto domanda che uno di questi posti sia riservato a Pinocchio, affinch\u00e9 non torni di inanimato legno. Nonostante i pareri contrastanti del Grillo Parlante, Geppetto e la Fata Turchina concordano sul mentire a Biancaneve e James, dicendo che solamente uno di loro potr\u00e0 scampare alla maledizione. Nel giorno fatale, la Fata Turchina esorta Geppetto a cambiare i piani iniziali per via della nascita anticipata di Emma, ma l\u2019uomo, non volendo rinunciare alla salvezza di Pinocchio, lo fa entrare di nascosto nel guardaroba, facendogli promettere che veglier\u00e0 su di Emma e che la convincer\u00e0 del suo ruolo di Salvatrice. Pinocchio ed Emma approdano sulla Terra, nel Maine, e vengono affidati ad un orfanotrofio, ma il bambino viene meno al proprio impegno e lascia la struttura per viaggiare assieme ad altri ragazzi.\n\"Storybrooke, presente\". Henry scopre che qualcuno ha aggiunto nel libro di favole la storia incompleta di Pinocchio, mentre Emma, determinata a intraprendere una battaglia legale contro Regina. August, intanto, decide di concludere la sua missione prima che la sua malattia lo uccida: si scopre cos\u00ec che il corpo di August sta tornando di legno e che lui \u00e8 Pinocchio. Intanto, Mary Margaret perdona Regina per quello che le ha fatto, e il sindaco prova a sedurre David inutilmente per colmare il vuoto che ha dentro di s\u00e9. Per aiutare Emma, August la porta nel luogo in cui fu abbandonata in fasce, e lui le svela di essere il bambino che la trov\u00f2 sul ciglio della strada e gli rivela la sua identit\u00e0. Emma non le crede e August tenta di mostrarle la sua gamba, diventata di legno per non essere stato impavido e aver adempito al suo lavoro. La mancanza di fede di Emma, per\u00f2, le impedisce di vedere, cos\u00ec August cerca di farle credere nella magia, dicendole che i dolori erano cominciati proprio il giorno e l'ora in cui lei si stabil\u00ec a Storybrooke, ma la ragazza si sente cos\u00ec confusa e disorientata che preleva Henry di notte per andare via da Storybrooke. August, infine, si fa assumere da Marco (Geppetto), un modesto falegname che ovviamente non lo riconosce: approfittando di ci\u00f2, August ne approfitta per chiedergli (indirettamente) scusa della promessa infranta, ma Marco dice che suo padre dovrebbe sentirsi fortunato di avere un figlio e non che non ha manenuto una semplice promessa.\nUna mela rosso sangue.\nTrama.\n\"Foresta Incantata, passato\". James viene condannato alla ghigliottina da Re George per aver mandato a monte le nozze con Abigail, ma alla fine viene barattato dalla Regina Cattiva con delle ricchezze, e scopre che la strega ha in mente di eliminare Biancaneve con una mela avvelenata. Nel frattempo, Biancaneve, ignara dello scambio, assalta il castello di Re George con i sette Nani, Cappuccetto Rosso, la Vedova Lucas e le Fate, ma arrivata nelle prigioni, trova soltanto uno specchio attraverso cui, dopo aver parlato con James, combina un incontro con Regina sul luogo dove tutto \u00e8 iniziato: le scuderie della vecchia casa di Regina. Sulla collina, Biancaneve scopre che Daniel non era fuggito come detto da Regina, ma che \u00e8 stato ucciso da Cora per causa sua. Regina consegna poi a Biancaneve la mela avvelenata, ricattandola di uccidere James se non la manger\u00e0. La ragazza addenta cos\u00ec il frutto, e crolla al suolo addormentata. Finalmente, la rivincita della Regina Cattiva si \u00e8 compiuta, e i Nani, Cappuccetto Rosso e la nonna piangono per il sacrificio di Biancaneve.\n\"Storybrooke, presente\". Henry convince Emma a non lasciare Storybrooke, e intanto, Regina, in seguito ad un incubo in cui gli abitanti si vendicavano di lei per averli esiliati nel mondo reale, nota che il suo albero di mele sta morendo per colpa di Emma, e chiede l\u2019aiuto di Gold per toglierla dalla circolazione. Gold, per\u00f2, vuole che il Sortilegio Oscuro venga spezzato ed \u00e8 in procinto di partire per una meta sconosciuta. Allora, Regina si rivolge a Jefferson, al quale promette di farlo vivere con Paige se lui le dar\u00e0 una mano a riprendersi qualcosa dal vecchio mondo con il suo cappello. Dalla cripta del padre, Regina usa diversi oggetti della Foresta Incantata per ridare magia al cappello, e soltanto l\u2019anello di Daniel impregno del Vero Amore \u00e8 sufficiente per aprire una fessura, da cui estrae la mela morsa da Biancaneve. Mentre Regina prepara un dolce avvelenato, Henry scopre di August, che purtroppo non pu\u00f2 far molto date le sue condizioni, che peggiorano di minuto in minuto. Emma comunica a Regina di voler ritornare a Boston per non urtare ancor di pi\u00f9 la difficile vita di Henry, ma Regina \u00e8 consapevole che fin quando sar\u00e0 nei paraggi risulter\u00e0 pericolosa, per cui, non potendo ucciderla del tutto, altrimenti la maledizione si romper\u00e0 ugualmente, le offre il dolce. Poco dopo, Henry d\u00e0 un ultimo saluto ad Emma prima che possa andarsene, ma capisce del tranello di Regina, e per attestare una volta per tutte che il Sortilegio esiste, d\u00e0 un morso al dolce avvelenato e cade in un sonno profondo.\nUn mondo senza magia.\nTrama.\n\"Foresta Incantata, passato\". Mentre sta per essere trasportato per l\u2019esecuzione, James riesce a scappare dal castello della Regina Cattiva grazie all\u2019intervento del Cacciatore, ma viene ad ogni modo spedito dalla donna nella Foresta Infinita. Qui, James incontra Tremotino, che dichiara che l\u2019unica maniera per uscire dal bosco \u00e8 affidarsi alla magia. Il Signore Oscuro incanta l\u2019anello della madre di James cos\u00ec che gli possa indicare dov\u2019\u00e8 Biancaneve, ma in cambio impartisce al Principe Azzurro di mettere al sicuro la pozione del Vero Amore nel ventre di una bestia che vive nel palazzo della strega Malefica. In realt\u00e0, \u00e8 la stessa Malefica l\u2019animale in questione, perch\u00e9 ha l\u2019abilit\u00e0 di trasformarsi in un drago sputafuoco. James riesce a scagliare l\u2019uovo d\u2019oro in cui \u00e8 custodito il filtro nelle fauci del mostro, cos\u00ec Tremotino gli rende l\u2019anello, con cui raggiunge la bella Biancaneve e la risveglia con il Bacio del Vero Amore. Di nuovo riuniti, James coglie il momento per chiedere in sposa Biancaneve, e dopo aver accettato felicemente, i due decidono di riprendersi il regno finito nelle mani della Regina Cattiva e di Re George.\n\"Storybrooke, presente\". Henry viene portato d\u2019urgenza all\u2019ospedale, ma il dottor Whale non trova una spiegazione logica per l\u2019accaduto. Angosciata, Emma tocca il libro \"C\u2019era una volta\", e finalmente capisce di essere la Salvatrice e di dover spezzare il maleficio. Emma si scontra con l\u2019artefice di tutto ci\u00f2 che \u00e8 capitato, Regina, ma ormai la priorit\u00e0 assoluta \u00e8 Henry, quindi, dopo che Emma saluta August, diventato completamente di legno, le due si dirigono da Gold, che rivela che il bambino \u00e8 vittima dello stesso Incantesimo del Sonno di Biancaneve, pertanto, \u00e8 necessario il potere del Vero Amore per salvarlo. Gold consegna ad Emma la spada del padre James, e la incarica di scendere nelle miniere di Storybrooke per sfidare Malefica, rinchiusa in forma di drago da 28 anni, e asportare dal suo stomaco la pozione. Regina fa calare Emma tramite il montacarichi dell\u2019abbandonata biblioteca cittadina, e la Salvatrice, dopo aver trovato la bara che conteneva Biancaneve, si imbatte in Malefica. Emma uccide il drago e recupera l\u2019uovo dorato, ma Gold la manipola affinch\u00e9 gli dia l\u2019infuso, che vuole usare per altri scopi. In quel frangente, Emma e Regina corrono all\u2019ospedale, dove Whale le informa che Henry non ce l\u2019ha fatta. Avendo fallito, Emma, in lacrime, bacia Henry in fronte come addio, ma il gesto fa svegliare il piccolo e spezza il Sortilegio Oscuro, perch\u00e9 si tratta del Bacio del Vero Amore. Tutti gli abitanti di Storybrooke riacquistano dunque le memorie delle proprie vecchie identit\u00e0, ma misteriosamente, non fanno ritorno nella Foresta Incantata, mentre Regina va a casa, cosciente che ora che tutti ricordano, la cercheranno per fare giustizia. Intanto, durante il trambusto all\u2019ospedale, Jefferson, che vuole farla pagare a Regina per non aver rispettato i termini del loro accordo, libera Belle dalla sua cella e le dice di cercare il signor Gold per far s\u00ec che la protegga. Gold rimane stupefatto alla vista di Belle, che credeva fosse morta, cos\u00ec la conduce presso il pozzo nel bosco, in cui fa cadere la pozione d\u2019amore per far ritornare la magia in citt\u00e0. Il risultato \u00e8 una nuvola di fumo viola che avvolge l\u2019intera Storybrooke."}
{"id": "3714069", "revid": "767487", "url": "https://it.wikipedia.org/wiki?curid=3714069", "title": "Dreams (High and Mighty Color)", "text": "Dreams \u00e8 un singolo degli High and Mighty Color. \u00c8 stato pubblicato il 1\u00ba agosto 2007.\nIl disco.\n\u00c8 il primo singolo della band dopo \"OVER\" ad avere pi\u00f9 di un b-side. La \"title track\" \u00e8 stata usata come sigla di chiusura dell'anime \"Darker than Black\". \u00c8 stata descritta come \"una ballata triste che rievoca un sentimento di rottura\". La prima stampa del singolo era venduta con quattro adesivi raffiguranti i protagonisti di \"Darker than Black\". Il singolo \u00e8 diverso dai suoi predecessori per il fatto che, invece di accreditare le canzoni a \"HIGH and MIGHTY COLOR\" d\u00e0 proprio i nomi degli autori. Questa caratteristica verr\u00e0 mantenuta, da questo momento in poi, per tutti i singoli e gli album (tranne \"Remember\", che accrediter\u00e0 tutte le sue tracce a \"HIGH and MIGHTY COLOR\"). Il singolo raggiunse il 18\u00ba posto nella classifica \"Oricon\" il primo giorno dalla pubblicazione; successivamente si posizion\u00f2 al 24\u00ba posto, rimanendo stabile per tutta la settimana. La \"title track\" venne successivamente inserita nella raccolta \"10 Color Singles\"."}
{"id": "3714070", "revid": "767487", "url": "https://it.wikipedia.org/wiki?curid=3714070", "title": "J. B. Lenoir", "text": "\u00c8 conosciuto anche come JB Lenore o anche KB Lenore.\nVita e carriera.\nSuo padre, un chitarrista, lo introdusse alla musica di Blind Lemon Jefferson, che ebbe su di lui una grande influenza. Nei primi anni '40, Lenoir lavor\u00f2 con il musicisti blues Sonny Boy Williamson II e Elmore James a New Orleans. Fu influenzato anche da Arthur Crudup e Lightnin' Hopkins.\nNel 1949 si trasfer\u00ec a Chicago e qui Big Bill Broonzy lo introdusse nella scena blues locale. Cos\u00ec iniziando a suonare nei locali con musicisti come Memphis Minnie, Big Maceo Merriweather, e Muddy Waters divenne un protagonista importante della comunit\u00e0 blues. Nel 1951 cominci\u00f2 ad incidere i suoi primi dischi con la J.O.B. e la Chess Records. Scrisse una delle prime canzoni pacifista contro l'impegno americano nella guerra di Corea che venne pubblicata dalla Chess records e suonata da \"J. B. Lenoir and his Bayou Boys\". La banda comprendeva il pianista Sunnyland Slim, il chitarrista \"Baby Face\" Leroy Foster, e il batterista Alfred Wallace.\nDurante tutti gli anni '50 continu\u00f2 ad incidere presso diverse etichette dell'area di Chicago, oltre alle gi\u00e0 citate J.O.B. e Chess anche presso la Parrot e la Checker. Le sue canzoni pi\u00f9 famose includono \"Let's roll\", \"The Mojo\" cui partecip\u00f2 il sassofonista J. T. Brown e la controversa \"Eisenhower Blues\" che la Parrot impose fosse reincisa col titolo di \"Tax Paying Blues\". Lenoir si distingueva per vestirsi in tenute sgargianti, spesso con pantaloni \"zebrati\" ed era conosciuto per la sua voce molto acuta. Divenne un chitarrista ed un cantautore influente, la sua attenzione per i temi sociali e di protesta concorsero a distinguerlo da molti altri \"bluesmen\" del tempo. La sua canzone di maggior successo fu \"Mamma Talk To Your Daughter\", incisa per Parrot nel 1954, essa raggiunse la posizione numero 11 di Billboard nella classifica \"Hot R&amp;B Songs\" e fu reincisa e reinterpretata da molti altri musicisti. Nei tardi anni '50 incise, questa volta per la Checker molti altri blues come: \"Don't Dog Yor Woman\" e \"Don't Touch My Head!!!\".\nNel 1963 incise per la USA records usando il nome di \"J. B. Lenoir and his African Hunch Rhytm\" e sperimentando percussioni e ritmi africani. Nonostante tutto per\u00f2 Lenoir lavorava saltuariamente come musicista e faticava a mantenersi solo con la musica tanto da fare qualsiasi tipo di lavoro, compreso lavorare nella cucina dell'Universit\u00e0 dell'Illinois.\nFu riscoperto da Willie Dixon che registr\u00f2 con lui e il batterista Fred Below negli album \"Alabama Blues\" e \"Down in Mississippi\" (ispirato dalla lotta per i Diritti civili in corso allora). Lenoir fece tourn\u00e9e in Europa e partecip\u00f2 nel 1965 al American Folk Blues Festival in Inghilterra.\nMorte.\nLenoir mor\u00ec il 29 aprile del 1967 all'et\u00e0 di 38 anni ad Urbana in Illinois per un infarto legato alle ferite che egli sub\u00ec a seguito di un incidente stradale tre settimane prima.\nInfluenza postuma.\nLa sua morte fu cantata da John Mayall nelle canzoni \"I'm Gonna Fight for You, J.B.\" e \"Death of J. B. Lenoir\".\nIl film-documentario del 2003 \"The Soul of a Man\", diretto da Wim Wenders come secondo episodio della serie \"The Blues\" di Martin Scorsese, esamina la vita di Lenoir insieme a quella di Skip James e Blind Willie Johnson.\nNel 2011 Lenoir fu ammesso alla Blues Hall of Fame della Blues Foundation.\nNome e Cognome.\nIl nome J.B. potrebbe derivare dalle iniziali del profeta John Baptist, cos\u00ec come potrebbe non avere alcun significato particolare, visto che a quel tempo molti musicisti blues cambiavano il proprio nome originale o vi aggiungevano soprannomi. Di fatto egli fu registrato semplicemente con le iniziali \"J.B.\". Per quanto concerne il cognome, nonostante sia chiaramente di derivazione francese, Lenoir lo ha sempre pronunciato \"La Nor\"."}
{"id": "3714072", "revid": "767487", "url": "https://it.wikipedia.org/wiki?curid=3714072", "title": "Hnil\u010d\u00edk", "text": "Hnil\u010d\u00edk (in ungherese \"Szepespatak\", in tedesco \"Eisenbach\") \u00e8 un comune della Slovacchia facente parte del distretto di Spi\u0161sk\u00e1 Nov\u00e1 Ves, nella regione di Ko\u0161ice."}
{"id": "3714073", "revid": "287204", "url": "https://it.wikipedia.org/wiki?curid=3714073", "title": "Hnilcik", "text": ""}
{"id": "3714074", "revid": "393208", "url": "https://it.wikipedia.org/wiki?curid=3714074", "title": "Antes De Las Seis", "text": ""}
{"id": "3714083", "revid": "212348", "url": "https://it.wikipedia.org/wiki?curid=3714083", "title": "Joan Kelly Horn", "text": "Biografia.\nLa Horn, candidata democratica senza alcuna esperienza politica, sconfisse di misura il deputato repubblicano in carica Jack Buechner nelle elezioni del 1990.\nLa vittoria della donna fu abbastanza sorprendente per molti dei politici del Missouri, poich\u00e9 il distretto da lei rappresentato era piuttosto favorevole ai repubblicani. Pochi mesi prima la mappa che definiva i confini dei vari distretti dello Stato era stata ridisegnata, al fine di renderla pi\u00f9 favorevole agli altri due componenti democratici della delegazione congressuale, Bill Clay e Dick Gephardt.\nIn vista delle elezioni successive la Horn chiese un nuovo ridefinimento dei distretti, ma non lo ottenne e alla fine venne sconfitta per poco dal repubblicano Jim Talent. Nel 1996 tent\u00f2 di riprendersi il suo seggio alla Camera dei Rappresentanti durante un nuovo scontro con Talent, ma questa volta fu battuta con ampio margine."}
{"id": "3714084", "revid": "110157", "url": "https://it.wikipedia.org/wiki?curid=3714084", "title": "Hnilec", "text": "Hnilec (in ungherese \"Nyilas\") \u00e8 un comune della Slovacchia facente parte del distretto di Spi\u0161sk\u00e1 Nov\u00e1 Ves, nella regione di Ko\u0161ice."}
{"id": "3714085", "revid": "834", "url": "https://it.wikipedia.org/wiki?curid=3714085", "title": "Il giorno 17", "text": ""}
{"id": "3714089", "revid": "287204", "url": "https://it.wikipedia.org/wiki?curid=3714089", "title": "Il padrone del mondo (romanzo)", "text": ""}
{"id": "3714091", "revid": "88740", "url": "https://it.wikipedia.org/wiki?curid=3714091", "title": "Alfredo Marangolo", "text": "Biografia.\nAlfredo Marangolo, conosciuto anche come Adolfo Marangolo, nacque a Messina nel 1873 da una famiglia di imprenditori dediti alla lavorazione dei limoni. Era figlio di Giovanni Marangolo (1840-1908) e Grazia Ainis; il nonno paterno, Francesco Marangolo (1806-1891), fondatore dell'azienda di famiglia, nel corso del XIX secolo, aveva gestito a Messina una attivit\u00e0 commerciale ubicata sulla centralissima strada del Corso, l'attuale corso Garibaldi.\nMarangolo perse il padre e quasi tutti i suoi fratelli e le sue sorelle nella catastrofe tettonica di Messina del 1908, compreso il fratello Gaetano Marangolo (1869-1908) che fu il primo portiere della prima squadra cittadina, il Messina football club, a partire dal 1900; oltre ad Alfredo Adolfo, scamparono alla morte solo i fratelli Guido e Carlo.\nNel 1911 Marangolo spos\u00f2 Emma Maria Antonietta Falkenburg, dalla quale ebbe 2 figli. Fu altres\u00ec Cavaliere dell'Ordine di San Gregorio Magno e Console di Romania.\nNon si conosce la data di morte.\nCarriera.\nDopo un periodo di studio all'Eton College di Londra con l'amico Ignazio Majo Pagano, durante il quale aveva scoperto il neonato gioco del \"football\", torn\u00f2 in Sicilia nei primi giorni di agosto del 1900, portando con s\u00e9 alcuni manuali con le regole del gioco, un pallone di cuoio, alcune scarpe, una divisa da arbitro i cappelli e diverse casacche da gioco bianco-blu del college inglese .\nIl 1\u00ba dicembre 1900 fu tra i fondatori, insieme con altri dieci soci (per la maggior parte inglesi), del Messina Football Club, divenendone consigliere.\nLa prima partita ufficiale del Messina fu disputata il 18 aprile 1901 in casa del Palermo e persa per 3-2, questa fu organizzata da Marangolo e da Ignazio Majo Pagano. Questa gara \u00e8 da considerarsi il primo derby assoluto di Sicilia. Secondo alcune fonti, lo stesso Marangolo arbitr\u00f2 l'incontro; secondo altre, difese la porta del Messina."}
{"id": "3714098", "revid": "287204", "url": "https://it.wikipedia.org/wiki?curid=3714098", "title": "Hrabu\u0161ice", "text": "Hrabu\u0161ice (in ungherese \"K\u00e1posztafalva\", in tedesco \"Kabsdorf\") \u00e8 un comune della Slovacchia facente parte del distretto di Spi\u0161sk\u00e1 Nov\u00e1 Ves, nella regione di Ko\u0161ice."}
{"id": "3714099", "revid": "287204", "url": "https://it.wikipedia.org/wiki?curid=3714099", "title": "Hrabusice", "text": ""}
{"id": "3714101", "revid": "767487", "url": "https://it.wikipedia.org/wiki?curid=3714101", "title": "Ashley Robinson", "text": ""}
{"id": "3714102", "revid": "287204", "url": "https://it.wikipedia.org/wiki?curid=3714102", "title": "Il padrone del mondo (film)", "text": ""}
{"id": "3714104", "revid": "1372005", "url": "https://it.wikipedia.org/wiki?curid=3714104", "title": "Butilino", "text": "Biografia.\nFratello di Leutari, egli e suo fratello vennero appoggiati ufficiosamente dal re franco Teodebaldo (figlio e successore di Teodeberto) nella loro invasione dell'Italia al momento della fine della guerra gotico-bizantina.\nNel 553 degli inviati goti giunsero alla corte di re Teodebaldo, chiedendo aiuto contro i Bizantini comandati dal generalissimo Narsete che avevano ucciso in battaglia gli ultimi re goti Totila e Teia e sembravano ormai aver vinto la guerra; pur senza l'appoggio esplicito di Teodebaldo, Butilino e Leutari decisero di aiutare i Goti contro i Bizantini mettendo in campo un esercito di 75.000 uomini (secondo almeno Agazia, ma la cifra \u00e8 stata messa in dubbio) tra Franchi e Alemanni per invadere l'Italia e conquistarla.\nAttraversato il fiume Po nell'estate 553, i Franchi occuparono Parma e sconfissero un esercito bizantino condotto dall'erulo Fulcari.\nNel corso del 554 l'esercito di Butilino e Leutari avanz\u00f2 verso l'Italia meridionale, devastando la zona; giunti nel Sannio, l'esercito si divise in due: uno comandato da Butilino, l'altro da Leutari. L'esercito di Butilino invase e devast\u00f2 il Sannio, la Campania e il Bruzio, giungendo fino a Messina. A questo punto era estate, e Leutari propose al fratello di ritornare con l'intero bottino in patria, ma Butilino rifiut\u00f2, essendo determinato a sconfiggere Narsete, e sottomettere l'Italia intera governandola come re dei Goti.\nRitorn\u00f2 quindi in Campania, dove si accamp\u00f2 a Capua in attesa di uno scontro decisivo con Narsete che avrebbe decretato il vincitore finale della guerra. Lo scontro avvenne nei pressi del Volturno e vide la vittoria totale di Narsete, facilitata da un'epidemia di dissenteria che aveva colpito i Franchi, e l'uccisione di Butilino."}
{"id": "3714108", "revid": "342524", "url": "https://it.wikipedia.org/wiki?curid=3714108", "title": "K 139", "text": ""}
{"id": "3714111", "revid": "834", "url": "https://it.wikipedia.org/wiki?curid=3714111", "title": "The Watch Below", "text": ""}
{"id": "3714114", "revid": "767487", "url": "https://it.wikipedia.org/wiki?curid=3714114", "title": "Ilia\u0161ovce", "text": "Ilia\u0161ovce (in ungherese \"Ill\u00e9sfalva\", in tedesco \"Sperndorf\" o \"Selgersdorf\", in latino \"Villa Sperarum\" o \"Ursi Villa\") \u00e8 un comune della Slovacchia facente parte del distretto di Spi\u0161sk\u00e1 Nov\u00e1 Ves, nella regione di Ko\u0161ice."}
{"id": "3714116", "revid": "287204", "url": "https://it.wikipedia.org/wiki?curid=3714116", "title": "Iliasovce", "text": ""}
{"id": "3714121", "revid": "729019", "url": "https://it.wikipedia.org/wiki?curid=3714121", "title": "Missa solemnis in do minore K 139", "text": "La Missa solemnis in do minore K 139 (detta in tedesco \"Waisenhausmesse\") \u00e8 una messa composta da Wolfgang Amadeus Mozart in occasione della consacrazione della chiesa dell'orfanotrofio di via Renn a Vienna.\nBench\u00e9 sia una composizione precoce, \u00e8 molto interessante in quanto la si pu\u00f2 immaginare come manifesto programmatico dell'attivit\u00e0 compositiva mozartiana per quanto concerne la musica sacra. Infatti \u00e8 altamente significativa la concezione di Mozart della musica da chiesa: formale ed istituzionale, concezione che si evince anche dal fatto che tanto pi\u00f9 rigidamente si attiene a questo sistema formale, tanto pi\u00f9 si sente libero da costrizioni pratiche, dovute spesso alle consuetudini liturgiche o alle direttive espresse dalla gerarchia ecclesiastica (nella fattispecie quelle emanate dall'arcivescovo di Salisburgo.\nStruttura.\nLa struttura della messa \u00e8 di normale costituzione (Kyrie, Gloria, Credo, Sanctus, Benedictus e Agnus Dei), ma i tempi appaiono dilatati, in quanto Mozart opera un'azione di sezionamento su ciascun elemento:"}
{"id": "3714122", "revid": "1781667", "url": "https://it.wikipedia.org/wiki?curid=3714122", "title": "Jamn\u00edk (Ko\u0161ice)", "text": "Jamn\u00edk (in ungherese \"Jamnik\") \u00e8 un comune della Slovacchia facente parte del distretto di Spi\u0161sk\u00e1 Nov\u00e1 Ves, nella regione di Ko\u0161ice."}
{"id": "3714123", "revid": "125131947", "url": "https://it.wikipedia.org/wiki?curid=3714123", "title": "Territori di sviluppo", "text": "Con la locuzione Territori di sviluppo (in inglese Developmental territories) ci si riferisce ad un sistema utilizzato dalle principali federazioni di wrestling statunitensi a partire dalla fine degli anni novanta; esso fu adottato per primo dalla dalla World Championship Wrestling nel 1998 e poi replicato dalla World Wrestling Federation nel 1999.\nFunzionamento.\nI territori di sviluppo sono federazioni minori ed a rilevanza locale che si associano con una federazione pi\u00f9 grande nello scopo di ottenere finanziamenti per la prosecuzione della loro attivit\u00e0 offrendo in cambio di poter essere utilizzate come \"federazioni di prova\" dei futuri campioni ed al fine di verificarne l'impatto sul pubblico, l'abilit\u00e0 sul ring e al microfono, la miglior Gimmick da far loro interpretare e la loro spendibilit\u00e0 nel parco atleti della compagnia pi\u00f9 grande. Queste federazioni godono anche della visibilit\u00e0 derivante, oltre che dal fatto stesso di essere legate a una federazione nazionale, dalle partecipazioni sporadiche di wrestler di questa nei propri spettacoli ed eventi.\nIl sistema dei territori di sviluppo presenta analogie con quello utilizzato sino agli anni ottanta dalla National Wrestling Alliance, al tempo la principale federazione al mondo di wrestling. Tuttavia il sistema NWA aveva per scopo non la formazione di nuovi talenti, ma ottenere da parte delle federazioni minori il riconoscimento dei titoli della NWA come gli unici e legittimi titoli mondiali."}
{"id": "3714127", "revid": "767487", "url": "https://it.wikipedia.org/wiki?curid=3714127", "title": "Ka\u013eava", "text": "Ka\u013eava (in ungherese \"Szepesk\u00e1rolyfalva\") \u00e8 un comune della Slovacchia facente parte del distretto di Spi\u0161sk\u00e1 Nov\u00e1 Ves, nella regione di Ko\u0161ice."}
{"id": "3714128", "revid": "300067", "url": "https://it.wikipedia.org/wiki?curid=3714128", "title": "Vuelle Pallacanestro 2006-2007", "text": "La U.S. Vuelle Pallacanestro 2006-2007, sponsorizzata \"Scavolini Spar\", ha preso parte al campionato professionistico italiano di pallacanestro di Legadue.\nStoria.\nNel corso dell'estate la societ\u00e0 cambia ufficialmente la propria denominazione in U.S. Vuelle.\nIl campionato inizia con due sconfitte, poi cinque successi consecutivi. Al termine del girone d'andata la squadra occupa il terzo posto, seppur in coabitazione con altre tre squadre. Intanto a met\u00e0 dicembre arriva il ventiseienne Rodney White, ala grande con pi\u00f9 di 200 presenze in NBA all'attivo.\nAnche nel girone di ritorno la Scavolini Spar non riesce mai a toccare la vetta, nonostante l'avvicendamento in panchina da coach Calvani a Ramagli, e l'innesto del playmaker Robert Fultz. Il piazzamento finale in classifica \u00e8 un 5\u00ba posto, che consente comunque l'accesso ai playoff.\nI quarti di finale vengono superati con un 3-0 ai danni di Ferrara. In semifinale c'\u00e8 il derby contro Rimini, con i romagnoli favoriti dopo aver sfiorato la promozione diretta: la Vuelle vince le prime due gare al 105 Stadium e blinda il passaggio del turno tra le mura amiche. La finale \u00e8 contro Pavia, formazione che vince di misura in gara1 espugnando l'Adriatic Arena: le restanti partite sono tutte appannaggio dei pesaresi, che volano in Serie A grazie al 3-1 nella serie.\nRoster.\n\"Legaduebasket: Dettaglio statistico\""}
{"id": "3714129", "revid": "287204", "url": "https://it.wikipedia.org/wiki?curid=3714129", "title": "Kalava", "text": ""}
{"id": "3714130", "revid": "767487", "url": "https://it.wikipedia.org/wiki?curid=3714130", "title": "Jessica Moore (cestista)", "text": ""}
{"id": "3714132", "revid": "767487", "url": "https://it.wikipedia.org/wiki?curid=3714132", "title": "Kolinovce", "text": "Kolinovce (in ungherese \"Kolinfalva\", in tedesco \"Kohldorf\") \u00e8 un comune della Slovacchia facente parte del distretto di Spi\u0161sk\u00e1 Nov\u00e1 Ves, nella regione di Ko\u0161ice."}
{"id": "3714135", "revid": "288031", "url": "https://it.wikipedia.org/wiki?curid=3714135", "title": "Aleksej Suvorin", "text": ""}
{"id": "3714136", "revid": "155634", "url": "https://it.wikipedia.org/wiki?curid=3714136", "title": "Tennis ai XVI Giochi panamericani - Singolare femminile", "text": "Il torneo singolare femminile di tennis dei XVI Giochi panamericani si \u00e8 tenuto al Telcel Tennis Complex di Guadalajara, Messico, dal 17 al 21 ottobre."}
{"id": "3714138", "revid": "300067", "url": "https://it.wikipedia.org/wiki?curid=3714138", "title": "Katie Feenstra-Mattera", "text": ""}
{"id": "3714140", "revid": "300067", "url": "https://it.wikipedia.org/wiki?curid=3714140", "title": "Katie Feenstra Mattera", "text": ""}
{"id": "3714141", "revid": "44265235", "url": "https://it.wikipedia.org/wiki?curid=3714141", "title": "Nguyen Ai Quoc", "text": ""}
{"id": "3714142", "revid": "300067", "url": "https://it.wikipedia.org/wiki?curid=3714142", "title": "Roneeka Hodges", "text": ""}
{"id": "3714143", "revid": "729019", "url": "https://it.wikipedia.org/wiki?curid=3714143", "title": "Aerorazzo", "text": "Un aerorazzo \u00e8 un particolare tipo di aeroplano dotato di motore a razzo.\nDescrizione.\nL'aerorazzo \u00e8 un aeroplano spinto da un endoreattore. Dato che porta con s\u00e9 sia il combustibile che il comburente, pu\u00f2 raggiungere velocit\u00e0 elevatissime e talvolta anche alzarsi sopra la linea di K\u00e1rm\u00e1n. Dagli aerorazzi si sono sviluppati gli spazioplani suborbitali e orbitali (Space Shuttle e Buran) capaci di superare stabilmente la soglia dei 100\u00a0km di quota.\nAerorazzi famosi.\nSerie X.\nLa serie di Aerei X comprende una serie di velivoli sperimentali che impiegavano il motore a razzo come l'X-1 (primo aeromobile a superare la barriera del suono), l'X-2 e l'X-15 (che in due voli raggiunse lo spazio suborbitale).\nMesserschmitt Me 163.\nDurante la Seconda guerra mondiale il Messerschmitt Me 163 fu l'unico aerorazzo militare impiegato: si trattava di un tuttala di costruzione tedesca che, a fronte di un'elevatissima velocit\u00e0 orizzontale e in salita, aveva scarsa affidabilit\u00e0 e un'autonomia di pochi minuti.\nOhka.\nL'\"Ohka\", aerorazzo giapponese, era una \"bomba volante\" giapponese destinata a missioni kamikaze."}
{"id": "3714145", "revid": "3831", "url": "https://it.wikipedia.org/wiki?curid=3714145", "title": "San Germerio", "text": ""}
{"id": "3714147", "revid": "110157", "url": "https://it.wikipedia.org/wiki?curid=3714147", "title": "What Did He Say?", "text": "What Didi He Say? \u00e8 il secondo album registrato in studio di Victor Wooten.\nTracce.\n1. \"Yo Victa\" \u2013 0:07\n2. \"What Did He Say?\" \u2013 3:20\n3. \"What You Won't Do for Love\" \u2013 4:43\n4. \"Cherokee\" \u2013 1:49\n5. \"Don't Wanna Cry\" \u2013 5:07\n6. \"The Lonliest Monk\" \u2013 4:36\n7. \"A Chance\" \u2013 2:54\n8. \"Radio W-OO-10\" \u2013 1:06\n9. \"Norwegian Wood\" \u2013 4:52\n10. \"Bro John\" \u2013 4:18\n11. \"Naima\" \u2013 5:57\n12. \"Sometimes I Laugh\" \u2013 3:20\n13. \"My Life\" \u2013 4:45\n14. \"The Sojourn of Arjuna\" \u2013 6:29\n15. \"Buzz Ntro\" \u2013 0:31\n16. \"A Little Buzz\" \u2013 2:46\n17. \"Kids Didn't Change\" \u2013 0:54\n18. \"Heaven Is Where the Heart Is\" \u2013 5:03"}
{"id": "3714148", "revid": "6923", "url": "https://it.wikipedia.org/wiki?curid=3714148", "title": "Inno (Lastra a Signa)", "text": ""}
{"id": "3714150", "revid": "125965195", "url": "https://it.wikipedia.org/wiki?curid=3714150", "title": "Doneeka Hodges", "text": ""}
{"id": "3714151", "revid": "300067", "url": "https://it.wikipedia.org/wiki?curid=3714151", "title": "Doneeka Hodges-Lewis", "text": ""}
{"id": "3714153", "revid": "300067", "url": "https://it.wikipedia.org/wiki?curid=3714153", "title": "Doneeka Hodges Lewis", "text": ""}
{"id": "3714154", "revid": "300067", "url": "https://it.wikipedia.org/wiki?curid=3714154", "title": "Doneeka Lewis", "text": ""}
{"id": "3714160", "revid": "110348795", "url": "https://it.wikipedia.org/wiki?curid=3714160", "title": "Test driven development", "text": "In informatica, nello sviluppo software, il test-driven development (abbreviato in TDD), in italiano sviluppo guidato dai test o sviluppo guidato dalle verifiche \u00e8 un modello di sviluppo del software che prevede che la stesura dei test automatici avvenga \"prima\" di quella del software che deve essere sottoposto a test, e che lo sviluppo del software applicativo sia orientato \"esclusivamente\" all'obiettivo di passare i test automatici precedentemente predisposti.\nPi\u00f9 in dettaglio, il TDD prevede la ripetizione di un breve ciclo di sviluppo in tre fasi, detto \"ciclo TDD\". Nella prima fase (detta \"fase rossa\"), il programmatore scrive un test automatico per la nuova funzione da sviluppare, che deve \"fallire\" in quanto la funzione non \u00e8 stata ancora realizzata. Nella seconda fase (detta \"fase verde\"), il programmatore sviluppa la quantit\u00e0 \"minima\" di codice necessaria per passare il test. Nella terza fase (detta \"fase grigia\" o di refactoring), il programmatore esegue il refactoring del codice per adeguarlo a determinati standard di qualit\u00e0.\nL'invenzione del metodo (o la sua riscoperta) si deve a Kent Beck, uno dei padri dell'extreme programming (XP) e delle metodologie agili. Il TDD \u00e8 una delle 12 regole base dell'XP, ma viene anche usato indipendentemente da questa metodologia; la sua applicazione \u00e8 anche parte fondamentale dello sviluppo agile del software.\nI cicli TDD.\nIl TDD si articola in brevi cicli che constano di tre fasi principali. La descrizione originale dei cicli TDD data da Kent Beck nel libro \"Test-Driven Development by Example\" \u00e8 quella usata universalmente come riferimento:\nFase rossa.\nNel TDD, lo sviluppo di una nuova funzionalit\u00e0 comincia sempre con la stesura di un test automatico volto a validare quella funzionalit\u00e0, ovvero verificare se il software la esibisce. Poich\u00e9 l'implementazione non esiste ancora, la stesura del test \u00e8 un'attivit\u00e0 creativa, in quanto il programmatore deve stabilire in quale forma la funzionalit\u00e0 verr\u00e0 esibita dal software e comprenderne e definirne i dettagli. Perch\u00e9 il test sia completo, deve essere eseguibile e, quando viene eseguito, produrre un esito negativo. In molti contesti, questo implica che debba essere realizzato uno \"stub\" minimale del codice da testare, necessario per garantire la compilabilit\u00e0 e l'eseguibilit\u00e0 del test. Una volta che il nuovo test \u00e8 completo e pu\u00f2 essere eseguito, dovrebbe fallire. La fase rossa si conclude quando c'\u00e8 un nuovo test che pu\u00f2 essere eseguito e fallisce.\nFase verde.\nNella fase successiva, il programmatore deve scrivere la quantit\u00e0 minima di codice necessaria per passare il test che fallisce. Non \u00e8 richiesto che il codice scritto sia di buona qualit\u00e0, elegante, o generale; l'unico obiettivo esplicito \u00e8 che \"funzioni\", ovvero passi il test. In effetti, \u00e8 esplicitamente vietato dalla pratica del TDD lo sviluppo di parti di codice non strettamente finalizzate al superamento del test che fallisce. Quando il codice \u00e8 pronto, il programmatore lancia nuovamente \"tutti\" i test disponibili sul software modificato (non solo quello che precedentemente falliva). In questo modo, il programmatore ha modo di rendersi conto immediatamente se la nuova implementazione ha causato fallimenti di test preesistenti, ovvero ha causato \"regression\" nel codice. La fase verde termina quando tutti i test sono \"verdi\" (ovvero vengono passati con successo).\nRefactoring.\nQuando il software passa tutti i test, il programmatore dedica una certa quantit\u00e0 di tempo a farne \"refactoring\", ovvero a migliorarne la struttura attraverso un procedimento basato su piccole modifiche controllate volte a eliminare o ridurre difetti oggettivamente riconoscibili nella struttura interna del codice. Esempi tipici di azioni di refactoring includono la scelta di identificatori pi\u00f9 espressivi, eliminazione di codice duplicato, semplificazione e razionalizzazione dell'architettura del sorgente (p.es. in termini della sua organizzazione in classi), e cos\u00ec via. La letteratura sul TDD fornisce numerose linee guida sia specifiche che generali sul modo corretto di fare refactoring In ogni caso, l'obiettivo del refactoring non \u00e8 quello di ottenere del codice \"perfetto\", ma solo di \"migliorarne\" la struttura, secondo la cosiddetta \"regola dei Boy Scout\": \"lascia l'area dove ti sei accampato pi\u00f9 pulita di come l'hai trovata\". Dopo ciascuna azione di refactoring, i test automatici vengono nuovamente eseguiti per accertarsi che le modifiche eseguite non abbiano introdotto errori.\nStile di sviluppo.\nIl principio fondamentale del TDD \u00e8 che lo sviluppo vero e proprio deve avvenire \"solo\" allo scopo di passare un test automatico che fallisce. In particolare, questo vincolo \u00e8 inteso a impedire che il programmatore sviluppi funzionalit\u00e0 non esplicitamente richieste, e che il programmatore introduca complessit\u00e0 eccessiva in un progetto, per esempio perch\u00e9 prevede la necessit\u00e0 di generalizzare l'implementazione in un futuro pi\u00f9 o meno prossimo. In questo senso il TDD \u00e8 in stretta relazione con numerosi principi della programmazione agile e dell'extreme programming, come il principio KISS (Keep It Simple, Stupid), il principio YAGNI (You aren't gonna need it), e il mandato agile di massimizzare la quantit\u00e0 di lavoro non fatto.\nI cicli TDD sono intesi come cicli di breve durata, al termine di ciascuno dei quali il programmatore ha realizzato un piccolo incremento di prodotto (con i relativi test automatici), un altro concetto tipico delle metodologie agili. L'applicazione reiterata del refactoring al termine di ogni ciclo ha lo scopo di creare codice di alta qualit\u00e0 e buone architetture in modo incrementale, tenendo per\u00f2 separati l'obiettivo di costruire software funzionante (fase verde) e quello di scrivere \"buon codice\" (fase grigia). La breve durata dei cicli TDD tende anche a favorire lo sviluppo di componenti di piccole dimensioni e ridotta complessit\u00e0.\nVantaggi.\nL'applicazione del TDD porta in generale allo sviluppo di un numero maggiore di test, e a una maggiore copertura di test del software prodotto, rispetto alla pratica tradizionale di sviluppare i test dopo l'implementazione. In parte, questo \u00e8 dovuto al fatto che in contesti non TDD il management tende a spingere i programmatori a passare all'implementazione di nuove funzionalit\u00e0 a scapito del completamento dei test. I programmatori che usano il TDD su progetti nuovi hanno, in genere, meno necessit\u00e0 di usare il debugger, essendo in grado di risolvere pi\u00f9 efficacemente eventuali errori annullando immediatamente le modifiche che li hanno causati.\nScrivendo i test prima del codice, si utilizza il programma prima ancora che venga realizzato. Ci si assicura, inoltre, che il codice prodotto sia testabile singolarmente. \u00c8 dunque obbligatorio avere una visione precisa del modo in cui verr\u00e0 utilizzato il programma prima ancora d'essere implementato. Cos\u00ec facendo si evitano errori concettuali durante la realizzazione dell'implementazione, senza che si siano definiti gli obiettivi. Inoltre, i test consentono agli sviluppatori di avere maggior fiducia durante il refactoring del codice, in quanto gi\u00e0 sanno che i test funzioneranno quando richiesto; pertanto, possono permettersi di effettuare cambiamenti radicali di design, stando certi che alla fine otterranno un programma che si comporter\u00e0 sempre alla stessa maniera (essendo i test sempre verificati).\nL'uso del Test Driven Development permette non solo di costruire il programma assieme ad una serie di test di regressione automatizzabili, ma anche di stimare in maniera pi\u00f9 precisa lo stato d'avanzamento dello sviluppo di un progetto."}
{"id": "3714161", "revid": "1977557", "url": "https://it.wikipedia.org/wiki?curid=3714161", "title": "Giancarlo Cornay", "text": " \nFu ucciso durante la persecuzione dell'imperatore Minh M\u1ea1ng.\nGiancarlo Cornay \u00e8 stato beatificato nel 1900 e canonizzato da Papa Giovanni Paolo II nel 1988.\nUna citt\u00e0 in Francia \u00e8 stata nominata in suo onore."}
{"id": "3714163", "revid": "132266", "url": "https://it.wikipedia.org/wiki?curid=3714163", "title": "Regia marina canadese", "text": ""}
{"id": "3714164", "revid": "342524", "url": "https://it.wikipedia.org/wiki?curid=3714164", "title": "K 66", "text": ""}
{"id": "3714165", "revid": "1363832", "url": "https://it.wikipedia.org/wiki?curid=3714165", "title": "Leutari I", "text": "Biografia.\nSi sa molto poco di lui: si tratta, come detto, del fratello di Butilino, il quale, alcuni anni prima (nel 539), aveva gi\u00e0 capitanato una dura incursione in Italia per conto del re franco Teodeberto; entrambi i fratelli \u2013 al servizio dei Franchi \u2013 sono tradizionalmente qualificati nelle fonti come \"duces\" degli Alamanni.\nNel 553, ambasciatori inviati dai Goti giunsero alla corte di re Teodebaldo (figlio e successore di Teodeberto) chiedendo aiuto contro i Bizantini comandati da Narsete, che avevano sconfitto e ucciso in battaglia gli ultimi re goti Totila e Teia, e sembravano ormai aver vinto la guerra; pur senza l'appoggio esplicito di re Teodebaldo, Butilino e Leutari decisero di aiutare i Goti contro i Bizantini, organizzando una spedizione forte di 75.000 uomini, tra Franchi e Alamanni per invadere l'Italia e conquistarla. Il numero, che ci \u00e8 fornito da Agazia, appare tuttavia esagerato ed \u00e8 stato da tempo messo in serio dubbio, definito com'\u00e8 stato, \"chiffre manifestement incroyable\" da uno studioso del livello di Stein.\nAttraversato il fiume Po nell'estate 553, gli invasori presero Parma e sconfissero un contingente bizantino condotto dall'erulo Fulcari.\nNel corso del 554 Butilino e Leutari, apparentemente senza incontrare una significativa resistenza, avanzarono verso l'Italia meridionale, devastando e saccheggiando i territori che attraversavano; giunti all'altezza di Roma, divisero le loro forze in due colonne, ciascuna guidata da uno dei fratelli.\nIn estate, Leutari propose a Butilino, che era si era spinto fino allo stretto di Messina, di ritornare verso nord per mettere al sicuro il bottino nella \"Venetia\", allora sotto il controllo dei Franchi, ma Butilino rifiut\u00f2, determinato com'era a sconfiggere Narsete e a sottomettere l'Italia intera, con la precisa aspirazione di governarla come \"re dei Goti\".\nLeutari decise di ritornare autonomamente verso nord, probabilmente d'accordo con il fratello, come si evince probabilmente da Agazia, II,4,9 che lascia intendere scopertamente l'intenzione di Leutari di ritornare in seguito a dar man forte a Butilino, una volta messo in sicurezza il bottino. La sua colonna, appesantita dalle prede e resa meno efficiente, venne affrontata e sconfitta presso Fano dalla guarnigione bizantina di stanza a Pesaro, guidata da Artabane e dall'unno Uldach, perdendo l'oro, gli oggetti preziosi saccheggiati nelle chiese e un gran numero di prigionieri.\nSpesso le evidenze archeologiche vengono infatti in soccorso della storia: il racconto circostanziato del sistematico saccheggio degli edifici di culto italiani ha trovato un preciso riscontro archeologico nel corso dello scavo (e dello studio) di alcune tombe Alamanniche nella zona dell'attuale Kastell H\u00fcfingen, l'antica \"Brigobannis\" della cosiddetta \"Tavola Peutingeriana\", nella regione del Baden-W\u00fcrttemberg, una ventina di chilometri dal confine con la Svizzera, in direzione di Schaffausen.\nI rinvenimenti all'interno di due tombe femminili di H\u00fcfingen (le nn. 308 e 557) consentono di focalizzare l'attenzione su due \u201cpietre montate\u201d (dette tecnicamente \"Cabochon\"), riutilizzate come ornamenti o amuleti che, per la loro fattura (ma anche per gli evidenti segni di asportazione violenta dalla loro sede originaria), rinviano alle tipiche decorazioni che si ritrovano sistematicamente \"im kirchlichen Bereich des Mittelmeer-raumes, auf Kreuzen, Reliquiaren oder Buchdeckeln (Evangeliaren)\", cio\u00e8 su Croci, Reliquiari o Evangeliari dell'area mediterranea.\nSecondo le valutazioni dei reperti archeologici, e attraverso una serie complessa di valutazioni, \"fast zwangsl\u00e4ufig f\u00fchren diese \u00dcberlegungen zu der bekannten Stelle in den Historiae des Agathias von Myrina, in der unterschiedliche Verhaltender christlichen Franken und der (noch) heidnischen Alamannen beim Heerzug des Leutharis und des Butilinus nach Italien in den Jahren 553-554 schildert\" (\u201cqueste considerazioni conducono pressoch\u00e9 inevitabilmente al noto passo delle Historiae di Agazia di Mirina, nel quale egli descrive il differente comportamento dei Franchi cristiani e degli (ancora) pagani Alamanni, nel corso della incursione in Italia di Leutari e Butilino negli anni 553-554\u201d). Insomma, non \u00e8 da escludere che quelle pietre, oggetti di piccole dimensioni e di comoda trasportabilit\u00e0, possano essere state frutto dei saccheggi narrati da Agazia.\nLeutari riusc\u00ec per\u00f2, con buona parte dei suoi, a mettersi in salvo, attraversando a fatica il Po e, puntando a nord-est, a raggiungere quella parte della \"Venetia\" gi\u00e0 occupata dai Franchi nel corso del conflitto tra Goti e Bizantini.\nGiunti a Ceneda, l'attuale Vittorio Veneto, Leutari e gli Alamanni sarebbero tuttavia periti \u2013 come vedremo \u2013 a causa di un grave morbo.\nLe spie bizantine avvertirono Narsete della misera fine del contingente di Leutari alla vigilia della battaglia che doveva vedere la sconfitta di Butilino.\nLa sua morte \"esemplare\".\nEcco la particolareggiata descrizione che Agazia fa della morte di Leutari:\nSi tratta, con palese evidenza di un richiamo ad un mito greco non molto conosciuto, quello di Erisittone (tessalo), e contiene una citazione riferibile quasi \"ad verbum\" dalle \"Metamorfosi\" di Ovidio (VIII, 877-878) dove si leggeva: \"ipse suos artos lacero divellere morsu | coepit et infelix minuendo corpus alebat\" [egli stesso cominci\u00f2 a lacerarsi gli arti a morsi | e l'infelice si nutriva a prezzo del suo corpo]).\nQuesta stessa descrizione ci introduce all'ipotesi della rabbia quale causa dei fatali eventi narrati dallo storico bizantino, e occorsi nella citt\u00e0 di Ceneda nel 554, nel tentativo di mettere pi\u00f9 coerentemente in rapporto tra loro le descrizioni dei sintomi di cui avrebbe sofferto Leutari, il capo, e quelli che annientarono via viai suoi uomini, specie le morbosit\u00e0 febbrili, allucinatorie e convulsive.\nProprio la testimonianza di Agazia pu\u00f2 condurre a ritenere che sia stata la rabbia umana (da Lyssavirus) a colpire Leutari e i suoi uomini; l'ipotesi Rabbia era stata avanzata nel 1940 dallo studioso tedesco Benno von Hagen, il quale, a detta di J. Th\u00e9odorid\u00e8s con riferimento ad Agazia, \"a \u00e9t\u00e9 le premier \u00e0 tenter une interpr\u00e9tation m\u00e9dicale de ce passage\".\nVon Hagen aveva supposto la trasmissione del morbo attraverso il morso dei cani o attraverso il sistematico contatto dei guerrieri con la saliva canina infetta. In tutte le spedizioni militari dei barbari germanici \u2013 sosteneva \u2013 quindi evidentemente anche in quella guidata da Leutari, \"das eben eine wandernde Horde war\", \u201cche pure era un'orda migrante\u201d, e che discese l'Italia \"k\u00e4mpfend und Beute machend\", \u201ccombattendo e facendo bottino\u201d, avrebbe trovato posto una grande quantit\u00e0 di cani (\"eine Menge Hunde befanden\") utilizzati per sorvegliare i carriaggi e assicurare la protezione degli accampamenti nel corso della notte: il contatto tra guerrieri e cani era senza dubbio stretto e sistematico. Secondo von Hagen i cani alamannici avrebbero potuto essere stati infettati nell'Italia meridionale da cani indigeni, affetti endemicamente dalla Rabbia, e poi, a loro volta, avrebbero progressivamente trasmesso l'infezione ai guerrieri attraverso il morso vero e proprio o, pi\u00f9 probabilmente, attraverso il contatto della saliva canina con ferite o lesioni agli arti inferiori e superiori, piuttosto frequenti \u2013 anzi addirittura croniche \u2013 in soldati sottoposti ad azione continua. L'abbondante saliva infetta del cane appare il veicolo pi\u00f9 adatto (e subdolo) a trasmettere l'infezione ad una pluralit\u00e0 di soggetti che si trovino in particolari condizioni, con ferite aperte, suppurate o ulcerose. Infatti, nel corso delle guerre, i piedi dei combattenti, a seguito di marce, del freddo e di molte altre circostanze, si presentano piagati in modo spesso irrimediabile, in assenza di presidi sanitari efficienti, e soprattutto del tempo necessario a ridurre efficacemente le piaghe stesse. L'incubazione della Rabbia umana pu\u00f2 rivelarsi piuttosto variabile, da dieci giorni a pi\u00f9 di otto mesi, e la malattia pu\u00f2 quindi manifestarsi a grande distanza nel tempo rispetto al luogo dell'infezione, al punto di apparire frutto di un'epidemia, pur non potendo la Rabbia infettare la popolazione umana in forma epidemica: il virus, com'\u00e8 noto, si muove lentamente dalla zona di inoculazione, solitamente la cute e il tessuto muscolare sottostante, verso il sistema nervoso centrale, trasportato passivamente lungo le guaine dei nervi.\nL'ipotesi dello studioso tedesco si fondava evidentemente sul rapporto intenso e sistematico che gli Alamanni dovettero coltivare con i propri cani: anche di questo l'archeologia ha fornito alcune prove, grazie alla scoperta di numerose sepolture alamanniche di uomini e cani, o di soli cani, peraltro\" referring to \u201clarge dogs\u201d..., male dogs of a considerable size\"; si sa inoltre che \"during life, these large dogswill have been used especially in defending livestock against wolves, and in warfare\". Tale ipotesi, oltre ad essere suffragata dallo speciale \u2013 storico \u2013 rapporto che legava i guerrieri Alamanni ai loro cani, con tutte le conseguenze che tale contiguit\u00e0 pu\u00f2 ingenerare in presenza della specifica patologia, potrebbe essere sostenuta in maniera del tutto originale anche attraverso la reinterpretazione di un antico toponimo cenedese (\"alla Raboxa\", attualmente via della Rabosa) la cui origine richiamerebbe il luogo di sepoltura degli Alamanni periti in seguito alla rabbia.\n\u00c8 evidente l'intento moralistico che muove Agazia nel descrivere la fine di Leutari e di tutti i suoi uomini: si tratta del filo conduttore di tutta la sua Storia: al \"peccato\" dei pagani Alamanni, colpevoli di aver saccheggiato senza piet\u00e0 le chiese di mezza Italia, deve corrispondere la punizione divina attraverso la fine dei reprobi per malattia, o \u2013 come accadr\u00e0 a Butilino \u2013 per sconfitta e morte in battaglia. Leutari e la sua morte ripugnante diventano quindi degli \"exempla\", dei moniti, per pagani e miscredenti.\nSi ignora se questo Leutari abbia avuto dei discendenti: all'incirca nella prima met\u00e0 del VII secolo si ritrova nelle fonti un altro \"dux\" degli Alamanni chiamato Leuthari II: appare tuttavia assolutamente azzardato ipotizzare per lui collegamenti, familiari o d'altro genere, con l'omonimo capo guerriero morto nel 554."}
{"id": "3714169", "revid": "169919", "url": "https://it.wikipedia.org/wiki?curid=3714169", "title": "Territori di sviluppo della WWE", "text": ""}
{"id": "3714175", "revid": "169919", "url": "https://it.wikipedia.org/wiki?curid=3714175", "title": "Territori di sviluppo della WCW", "text": ""}
{"id": "3714177", "revid": "36426", "url": "https://it.wikipedia.org/wiki?curid=3714177", "title": "Storia della Fortuna", "text": ""}
{"id": "3714181", "revid": "144796", "url": "https://it.wikipedia.org/wiki?curid=3714181", "title": "Luigi Gerolamo Pelloux", "text": ""}
{"id": "3714186", "revid": "287204", "url": "https://it.wikipedia.org/wiki?curid=3714186", "title": "New York Liberty 2011", "text": "La stagione 2011 delle New York Liberty fu la 15\u00aa nella WNBA per la franchigia.\nLe New York Liberty arrivarono quarte nella \"Eastern Conference\" con un record di 19-15. Nei play-off persero la semifinale di conference con le Indiana Fever (2-1)."}
{"id": "3714197", "revid": "287204", "url": "https://it.wikipedia.org/wiki?curid=3714197", "title": "Chicago Sky 2011", "text": "La stagione 2011 delle Chicago Sky fu la 6\u00aa nella WNBA per la franchigia.\nLe Chicago Sky arrivarono quinte nella \"Eastern Conference\" con un record di 14-20, non qualificandosi per i play-off."}
{"id": "3714201", "revid": "287204", "url": "https://it.wikipedia.org/wiki?curid=3714201", "title": "Quartetto (album)", "text": ""}
{"id": "3714202", "revid": "266224", "url": "https://it.wikipedia.org/wiki?curid=3714202", "title": "Rover Serie K", "text": ""}
{"id": "3714207", "revid": "219110", "url": "https://it.wikipedia.org/wiki?curid=3714207", "title": "Tatra T1", "text": "I tram tipo T1 erano una serie di vetture tranviarie prodotte negli anni cinquanta dalla casa cecoslovacca Vagonka Tatra Sm\u00edchov, sulla base delle vetture tipo PCC, progettate negli Stati Uniti d'America prima della seconda guerra mondiale.\nI T1 costituirono il primo modello di una lunga serie, nella quale si annovera il modello T3, prodotto in migliaia di esemplari per molti paesi del blocco orientale.\nStoria.\nDopo la costruzione di un prototipo nel 1951, le unit\u00e0 di serie furono costruite dal 1952 al 1958 per le reti di Ko\u0161ice, Most, Olomouc, Ostrava, Plze\u0148, Praga, Rostov sul Don e Varsavia, per un totale di 287 unit\u00e0.\nGli ultimi esemplari fecero servizio a Plze\u0148 fino al 1981."}
{"id": "3714209", "revid": "1372005", "url": "https://it.wikipedia.org/wiki?curid=3714209", "title": "Annette Kolb", "text": "Biografia.\nIl padre, Max Kolb (1829-1915), era figlio illegittimo della famiglia Wittelsbach. Secondo due diverse tradizioni, Max era a sua volta figlio del re Massimiliano II di Baviera, e, in tal caso, sarebbe stato fratellastro del re Ludovico II o del duca Massimiliano Giuseppe in Baviera, e, conseguentemente, anche fratellastro dell'imperatrice Elisabetta d'Austria. La madre di Annette era la pianista parigina \"Sophie Danvin\".\nI nonni materni erano una coppia celebre di paesaggisti francesi, \"Felix e Amelie Costanza Davin.\" Annette Kolb crebbe a Monaco di Baviera, trascorrendo i primi anni di scuola presso il convento scuola di Thurnfeld vicino a Hall in Tirol. Scopr\u00ec la sua passione per la scrittura e il 1899 fu l'anno della pubblicazione suo primo libro.\nDurante la seconda guerra mondiale, s'impegn\u00f2 nel pacifismo. Un veemente appello per l'applicazione della ragione ai popoli europei, scatena, l'11 gennaio 1915, dopo una conferenza a Dresda, disordini sociali. Il ministero bavarese le impose nel 1916 il divieto di viaggiare, accusandola di fomentare \"intrighi pacifisti\". Su iniziativa di Walther Rathenau, politico ed imprenditore tesdesco, ad Annette Kolb fu concesso di andare in esilio in Svizzera.\nDal 1923 la scrittrice si era stabilita nella localit\u00e0 di Badenweiler, dove aveva costruito, per opera dell'architetto Wilheln, una casa residenziale. Negli anni venti, la scrittrice giuoca un ruolo importante nel panorama letterario tedesco. Rainer Maria Rilke venne ispirato da suoi romanzi. Nel 1914 conobbe \"Ren\u00e9 Schickele\", suo vicino di casa a Badenweiler, uno scrittore alsaziano e fautore della riconciliazione franco-tedesca. Condivisero una grande amicizia fino alla sua morte, avvenuta nel 1940. \nNel 1933 si trasferisce a Parigi nel timore di persecuzioni naziste, e, nel 1936 divenne cittadina francese. Nel 1941, a 71 anni, fugge a New York. Dopo la guerra, visse, fino al 1961 tra Parigi, Monaco di Baviera e Badenweiler. Muore nel 1967, venendo sepolta in un piccolo cimitero situato sulla Neuberg Bogenhausener Strasse a Monaco di Baviera (muro a destra tomba n.10)."}
{"id": "3714212", "revid": "287204", "url": "https://it.wikipedia.org/wiki?curid=3714212", "title": "Atlanta Dream 2011", "text": "La stagione 2011 delle Atlanta Dream fu la 4\u00aa nella WNBA per la franchigia.\nLe Atlanta Dream arrivarono terze nella \"Eastern Conference\" con un record di 20-14. Nei play-off vinsero la semifinale di conference con le Connecticut Sun (2-0), la finale di conference con le Indiana Fever (2-1), perdendo poi la finale WNBA con le Minnesota Lynx (3-0)."}
{"id": "3714215", "revid": "122246", "url": "https://it.wikipedia.org/wiki?curid=3714215", "title": "Coppa dell'Imperatore (pallavolo)", "text": "La Coppa dell'Imperatore \u00e8 una competizione pallavolistica per club giapponese. Si affrontano i club della V.Premier League, le migliori formazioni della V.Challenge League pi\u00f9 alcune squadre universitarie, che accedono alla competizione su invito.\nStoria.\nLa competizione nasce nel 2007 e vede la vittoria del JT Thunders. Le tre edizioni successive vedono trionfare tre club diversi, in ordine: , Panasonic Panthers e Suntory Sunbirds. Nel 2011 il Panasonic Panthers \u00e8 il primo club a vincere per la seconda volta la competizione."}
{"id": "3714216", "revid": "729019", "url": "https://it.wikipedia.org/wiki?curid=3714216", "title": "Arteria centrale della retina", "text": "L'arteria centrale della retina \u00e8 l'arteria terminale che irrora la retina.\nDecorso.\nOrigina nel canale ottico dall'arteria oftalmica e procede verso il bulbo oculare appoggiata sulla faccia laterale del nervo ottico, condividendone la guaina durale.\nArrivata in prossimit\u00e0 del bulbo oculare l'arteria entra nel nervo e lo percorre in lunghezza fino ad arrivare alla papilla ottica.\nQui giunta, l'arteria si divide in un ramo ascendente e in uno discendente e ognuno di questi si divider\u00e0 in un ramo laterale e in uno mediale per cos\u00ec formare una rete vascolare i cui vasi non anastomizzano mai (rami terminali).\nTale rete \u00e8 localizzabile tra le fibre ottiche."}
{"id": "3714218", "revid": "287204", "url": "https://it.wikipedia.org/wiki?curid=3714218", "title": "Connecticut Sun 2011", "text": "La stagione 2011 delle Connecticut Sun fu la 13\u00aa nella WNBA per la franchigia.\nLe Connecticut Sun arrivarono seconde nella \"Eastern Conference\" con un record di 21-13. Nei play-off persero la semifinale di conference con le Atlanta Dream (2-0)."}
{"id": "3714220", "revid": "838137", "url": "https://it.wikipedia.org/wiki?curid=3714220", "title": "Ragnari", "text": "Ragnari \u00e8 stato un generale ostrogoto.\nBiografia.\nProcopio sostiene che fosse goto, mentre Agazia asserisce che fosse un unno della trib\u00f9 dei Vittori al servizio dei Goti. Avendo Agazia letto la \"Storia delle guerre\" di Procopio, di cui \u00e8 il continuatore, \u00e8 possibile che Agazia, documentandosi, avesse scoperto che Ragnari fosse in realt\u00e0 un unno e avesse ritenuto errata la notizia di Procopio che fosse un goto.\nNel 552 comandava la guarnigione gota di Taranto e apr\u00ec le negoziazioni per la resa della fortezza con il bizantino Pacurio in cambio di ostaggi e dell'entrata nell'esercito bizantino, ma udendo la notizia dell'incoronazione di Teia quale re dei Goti, decise di non onorare i patti, scontrandosi in battaglia contro Pacurio; venendo sconfitto, fu costretto a rifugiarsi ad Acerenza perch\u00e9 gli abitanti di Taranto rifiutarono di farlo entrare in citt\u00e0.\nNel 554/555 comandava una guarnigione gota di 7.000 uomini a Conza, l'unica citt\u00e0 a sud del Po ancora in mano ai Goti. Narsete lo strinse d'assedio, ma a causa delle molte provviste la citt\u00e0 resistette per vari mesi. Nella primavera del 555 Narsete e Ragnari si incontrarono per stabilire i termini per la resa, ma non avendo raggiunto un accordo, mentre Narsete stava lasciando l'incontro, Ragnari tent\u00f2 di ucciderlo scagliandogli contro una freccia, ma non solo manc\u00f2 il bersaglio, ma fu anche ferito gravemente da una guardia del corpo del generalissimo bizantino. A causa della grave ferita, per\u00ec due giorni dopo e la guarnigione si arrese."}
{"id": "3714224", "revid": "287204", "url": "https://it.wikipedia.org/wiki?curid=3714224", "title": "Indiana Fever 2011", "text": "La stagione 2011 delle Indiana Fever fu la 12\u00aa nella WNBA per la franchigia.\nLe Indiana Fever vinsero la \"Eastern Conference\" con un record di 21-13. Nei play-off vinsero la semifinale di conference con le New York Liberty (2-1), perdendo poi la finale di conference con le Atlanta Dream (2-1)."}
{"id": "3714226", "revid": "599013", "url": "https://it.wikipedia.org/wiki?curid=3714226", "title": "Jerome Kaino", "text": "Biografia.\nNato nel 1983 nelle Samoa Americane, storicamente il maggior serbatoio di giocatori di football americano fuori dagli Stati Uniti, Kaino vive, insieme con la sua famiglia, in Nuova Zelanda dal 1987.\nInizialmente dedito al XIII nelle file dei Papakura Sea Eagles, pass\u00f2 al XV per continuare a giocare con i suoi nuovi compagni di scuola.\nInizialmente schierato per la rappresentativa giovanile di , poi per l'analoga formazione nazionale neozelandese, nel 2004 debutt\u00f2 nella rappresentativa provinciale di Auckland nel National Provincial Championship e nella selezione neozelandese Under-21, risultando il miglior giocatore nella Coppa del Mondo di categoria e, a fine anno, miglior giovane dall'International Rugby Board; incluso nella squadra degli \"All Blacks\" in \"tour\" in Europa, vest\u00ec per la prima volta la maglia della Nazionale maggiore il 4 dicembre 2004 a Twickenham per un incontro con i senza valore di \"test match\"; il debutto internazionale fu un anno e mezzo pi\u00f9 tardi, nel giugno 2006, contro l' ad Hamilton.\nNonostante ci\u00f2, Kaino non fu pi\u00f9 convocato in Nazionale per due anni, complice un tamponamento a catena nel quale fu coinvolto a fine giugno 2006 a seguito del quale gli fu trovato nel sangue un livello di alcool superiore al consentito per legge; rientrato in pianta stabile dal 2008 nel ruolo di flanker, prese parte alla con sette incontri e quattro mete, e si laure\u00f2 campione del mondo con gli \"All Blacks\".\nNel marzo 2012, dopo una stagione di club in cui fu quasi sempre fuori squadra per via di un infortunio alla spalla e il contratto con la \"franchise\" dei giunto a scadenza, Kaino firm\u00f2 un triennale con la formazione giapponese dei Toyota Verblitz, precludendosi cos\u00ec la possibilit\u00e0 di giocare negli \"All Blacks\" fino al 2015, stante la clausola per i giocatori della Nazionale neozelandese di militare nelle squadre del Paese.\nA fine 2013, tuttavia, la federazione neozelandese lo rimise sotto contratto e dal 2014 torn\u00f2 ai Blues, tornando in squadra a giugno contro l' e venendo, un anno dopo, convocato per la che si aggiudic\u00f2 per la seconda volta consecutiva, contribuendo alla vittoria con una meta nei quarti di finale contro la e un'altra, pi\u00f9 determinante, contro il in semifinale.\nCon Sam Whitelock e Sonny Bill Williams condivide il record di 14 vittorie consecutive in incontri di Coppa del Mondo.\nKaino vanta anche un invito nei a dicembre 2011 per un incontro a Twickenham contro un XV dell'.\nChiude la sua carriera nel rugby giocato nel giugno 2021 accompagnando il suo Tolosa nella vittoria del Top14 nella finale vinta contro il La Rochelle."}
{"id": "3714230", "revid": "61051", "url": "https://it.wikipedia.org/wiki?curid=3714230", "title": "Mitragliatrice ad azionamento manuale", "text": "Una mitragliatrice ad azionamento manuale \u00e8 un tipo di arma da fuoco automatico prodotta tra l'inizio del XVIII e la fine del XIX secolo. In tale categoria generalmente si annoverano le prime mitragliatrici prodotte.\nCaratteristiche.\nLa caratteristica unificante di queste armi era la capacit\u00e0 di sparare, a fuoco automatico o pi\u00f9 colpi insieme, azionando una leva o manovella. Questo permetteva un volume di fuoco maggiore con un impiego di manodopera minore rispetto a fanti armati di moschetto o fucile. Furono rimpiazzate dalle armi automatiche a ciclo interno, che non richiedono un'operazione manuale per il ciclo di sparo.\nSecondo la terminologia moderna una mitragliatrice \u00e8 un'arma automatica a propulsione meccanica (es. a gas) o elettrica (es. armi a canne rotanti moderne o chain gun), ma in un senso pi\u00f9 generale ogni arma a fuoco rapido pu\u00f2 essere definita mitragliatrice. Per la seconda definizione queste armi sono definibili come le prime mitragliatrici, anche se secondo la nomenclatura moderna la prima mitragliatrice fu la Maxim azionata a rinculo.\nStoria.\nLe prime armi che potessero sparare pi\u00f9 di un colpo alla volta senza ricarica furono gli organi (detti anche ribauldequin o ribadocchini) armi di relativamente piccolo calibro (per l'epoca) con un numero di canne da due a dodici (esistono anche alcuni rari pezzi fino a 30 canne). \nSiccome dovevano essere ricaricati ad avancarica questa era un'operazione lenta e laboriosa, e poco pratica in campo aperto, quindi questo tipo di arma fu abbandonata, anche grazie all'utilizzo della munizione a mitraglia per i cannoni, pi\u00f9 veloce e meno costosa, ma ugualmente efficiente.\nIl principio fu ripreso nel XIX secolo da armi quale la Mitrailleuse che, grazie alle cartucce autocontenute e la retrocarica, aveva un rapido rateo di fuoco, e oggi stanno venendo studiate da progetti sperimentali di armi \"caseless\", quale un progetto a 36 canne della Metal Storm con un rateo di fuoco teorico di 1,62 milioni di colpi/min. Un'altra applicazione sono insiemi di varie armi per la protezione antiaerea ravvicinata sulle navi, come la Meroka spagnola.\nNel 1718 fu mostrata al pubblico la Puckle gun, una mitragliatrice revolver (per gli standard di oggi un cannone revolver) ad acciarino con un tamburo dai 5 agli 11 colpi. A causa dell'ingombro, lo scarso rateo di fuoco e la delicatezza del meccanismo fu usato solo una volta in una spedizione. A volte \u00e8 considerata la prima mitragliatrice della storia.\nCon l'invenzione delle cartucce complete (cio\u00e8 che includono proiettile, propellente, bossolo ed innesco insieme) e la retrocarica, fu possibile la costruzione di armi a pi\u00f9 canne a fuoco e ricarica rapida, come la mitrailleuse del 1851 arma con un numero di canne da 4 a 50, caricata a piastrine dalla culatta. Questo permetteva un alto rateo di fuoco (circa 100 colpi/min) con una gittata di 2000 metri, cio\u00e8 oltre la gittata massima del contemporaneo fucile Dreyse. A causa di un errato utilizzo tattico (erano messe insieme all'artiglieria da campo, dove potevano essere facilmente distrutte dai cannoni nemici), per\u00f2, la loro efficacia fu scarsa, e l'uso in guerra fu smesso dopo la massiccia introduzione delle mitragliatrici vere e proprie.\nNel 1861 R.J. Gatling invent\u00f2 la mitragliatrice Gatling, una mitragliatrice a canne rotanti azionate a manovella. Oggi l'idea di una mitragliatrice a canne rotanti sopravvive nelle armi a canne rotanti moderne azionate elettricamente o a gas. Nello stesso anno inizi\u00f2 la Guerra di secessione americana, e furono richiesti vari tipi di armi automatiche. In questo periodo quindi furono prodotti circa una dozzina di modelli, tutti azionati a manovella, sia a canna singola che multipla, come l'Agar gun (chiamato \"coffee mill\" cio\u00e8 \"macinacaff\u00e8\" a causa del caricatore a tramoggia) o il Gardner gun.\nNel 1884 Hiram Stevens Maxim invent\u00f2 la mitragliatrice Maxim il primo modello azionato grazie al proprio rinculo, e quindi ad azionamento veramente automatico. Alcuni tendono a segnare quest'arma come la prima vera mitragliatrice."}
{"id": "3714242", "revid": "287204", "url": "https://it.wikipedia.org/wiki?curid=3714242", "title": "Washington Mystics 2011", "text": "La stagione 2011 delle Washington Mystics fu la 14\u00aa nella WNBA per la franchigia.\nLe Washington Mystics varrivarono seste nella \"Eastern Conference\" con un record di 6-28, non qualificandosi per i play-off."}
{"id": "3714243", "revid": "767487", "url": "https://it.wikipedia.org/wiki?curid=3714243", "title": "G\u00f6kay Iravul", "text": "Carriera.\nClub.\nNella stagione 2010-2011 ha giocato 11 partite di campionato con il Fenerbah\u00e7e.\nNazionale.\nConta molte presenze con tutte le rappresentative giovanili turche."}
{"id": "3714244", "revid": "287204", "url": "https://it.wikipedia.org/wiki?curid=3714244", "title": "Gokay Iravul", "text": ""}
{"id": "3714246", "revid": "1573940", "url": "https://it.wikipedia.org/wiki?curid=3714246", "title": "Francesco Giovanni Ricci", "text": "Socio promotore dell'Accademia ligustica di belle arti di Genova, dal 1848 fu Senatore del Regno di Sardegna."}
{"id": "3714250", "revid": "287204", "url": "https://it.wikipedia.org/wiki?curid=3714250", "title": "Basket Falco 2001 Pesaro 2005-2006", "text": "La A.S. Basket Falco 2001 Pesaro 2005-2006, sponsorizzata \"Scavolini Spar\", ha preso parte al campionato professionistico italiano di pallacanestro di Serie B d'Eccellenza.\nStoria.\nDopo il fallimento della Victoria Libertas Pesaro il basket pesarese riparte dalla Falco di propriet\u00e0 della famiglia Vellucci, che fino ad allora rivestiva il ruolo di seconda squadra cittadina. Al vecchio sponsor Spar si affianca lo storico marchio Scavolini, con l'ingresso nella nuova societ\u00e0 proprio da parte di Valter Scavolini.\nLa campagna acquisti estiva vede l'ingaggio di giocatori gi\u00e0 protagonisti nella massima serie come Podest\u00e0, Morri, Pieri, Li Vecchi, nonch\u00e9 di Carlton Myers. Il capitano \u00e8 Fabrizio \"Bicio\" Facenda.\nAl termine della stagione regolare Pesaro chiude al 2\u00ba posto in classifica, dietro alla Vanoli Soresina.\nDurante i playoff la squadra non perde neppure una partita: arriva una doppia vittoria nei quarti di finale contro Ozzano, cos\u00ec come termina 2-0 la serie con Pistoia. In finale l'avversario \u00e8 Treviglio, ma la Scavolini Spar vince le prime due gare casalinghe per poi chiudere definitivamente i conti sul campo della formazione lombarda. Con questa vittoria, il 2 giugno 2006 la squadra ottiene la promozione in Legadue."}
{"id": "3714259", "revid": "1005847", "url": "https://it.wikipedia.org/wiki?curid=3714259", "title": "Primi ministri della Federazione di Bosnia ed Erzegovina", "text": "Il primo ministro della Federazione di Bosnia ed Erzegovina (\"Predsjednik Vlade Federacije Bosne i Hercegovine\") \u00e8 il capo del governo della Federazione di Bosnia ed Erzegovina, entit\u00e0 federata allo stato della Bosnia ed Erzegovina. L'attuale premier in carica \u00e8 Fadil Novali\u0107."}
{"id": "3714261", "revid": "164044", "url": "https://it.wikipedia.org/wiki?curid=3714261", "title": "Andrija Kaludjerovi\u0107", "text": "Carriera.\nClub.\nIl 28 gennaio 2014 venne ingaggiato ufficialmente dai norvegesi dello H\u00f8nefoss, club a cui si leg\u00f2 con un contratto triennale. Scelse la maglia numero 8.\nNazionale.\nIl 3 giugno 2011 debutt\u00f2 in Nazionale Under-21 disputando la partita di qualificazione agli Europei 2013 vinta in trasferta per 0-5 sull'Andorra."}
{"id": "3714266", "revid": "56620", "url": "https://it.wikipedia.org/wiki?curid=3714266", "title": "Edoardo Giuseppe Rignon", "text": "Biografia.\nGiovinezza ed ascesa.\nFiglio di Gaspare Felice di famiglia piemontese di banchieri ed Enrichetta Radicati, divent\u00f2 \"Conte di Marmorito\" l'11 aprile 1827 tramite intercessione del suocero marchese Vittorio Pilo Boyl allora amico del re Carlo Felice di Sardegna. \nCarriera politica.\nIl 3 aprile 1848 venne eletto Senatore del Regno di Sardegna e tra lo stesso anno e l'anno successivo Inviato straordinario e ministro plenipotenziario in Olanda e in Belgio.\nMatrimonio.\nSpos\u00f2 la nobile sarda Maria Cristina Pilo Boyl di Putifigari, figlia del marchese Vittorio e della nobile Maddalena Vacca Salazar.\nIl figlio Felice fu senatore del Regno d'Italia e sindaco di Torino.\nDiscendenza.\nEdoardo Giuseppe Rignon e Maria Cristina Pilo Boyl ebbero due figli:"}
{"id": "3714269", "revid": "123364164", "url": "https://it.wikipedia.org/wiki?curid=3714269", "title": "Valent\u00edn Paz-Andrade", "text": ""}
{"id": "3714270", "revid": "345261", "url": "https://it.wikipedia.org/wiki?curid=3714270", "title": "Valent\u00edn Paz Andrade", "text": ""}
{"id": "3714271", "revid": "2038447", "url": "https://it.wikipedia.org/wiki?curid=3714271", "title": "Stanislav Lunin", "text": "Era ancora in attivit\u00e0 quando mor\u00ec improvvisamente nel giugno del 2021, a soli 28 anni, per attacco cardiaco.\nCarriera.\nNazionale.\nIl 3 giugno 2011 ha esordito in Nazionale Under-21 disputando la partita di qualificazione agli Europei 2013 pareggiata per 0-0 in casa della Romania.\nHa esordito con la Nazionale maggiore il 7 giugno 2014 nell'amichevole Ungheria-Kazakistan (3-0)."}
{"id": "3714273", "revid": "115280541", "url": "https://it.wikipedia.org/wiki?curid=3714273", "title": "Sinduald", "text": "Sinduald \u00e8 stato un generale bizantino ma di origini erule.\nBiografia.\nFaceva parte delle truppe mercenarie erule che seguirono Narsete in Italia nel 552 e nel 554, in seguito all'uccisione in battaglia del re degli Eruli Fulcari, Narsete lo scelse come nuovo comandante degli Eruli, preferendolo all'altro candidato, Aruth.\nNel 554 si distinse nella battaglia del Volturno contro gli invasori franco-alamanni, riuscendo a convincere, prima della battaglia, i suoi compagni eruli a desistere dall'intenzione di abbandonare l'esercito bizantino a causa di un presunto torto subito per opera di Narsete (l'esecuzione di uno di loro), impedendo cos\u00ec che l'esercito di Narsete perdesse uomini importanti e contribuendo alla vittoria.\nIn un'epistola di Papa Pelagio I (Ep. 73) del 559 indirizzata a lui viene definito un \"magister militum\", carica che si \u00e8 ipotizzato potrebbe aver assunto nel 553-554, sulla base di un passo di Agazia in cui viene definito un \u03c3\u03c4\u03c1\u03b1\u03c4\u03b7\u03b3\u03cc\u03c2. Potrebbe aver contribuito alla presa delle ultime fortezze nel Nord Italia ancora in mano gota o franca (le ultime a cadere furono Verona e Brescia nel 561-562).\nNel 566, per\u00f2, si rivolt\u00f2 a Narsete con l'appoggio degli altri Eruli, che lo elessero loro re, venendo per\u00f2 rapidamente sconfitto e ucciso dall'eunuco, che lo fece impiccare su un'alta trave. Paolo Diacono lo definisce \"Brentorum rex\", forse riferendosi al posto in cui le truppe si rivoltarono; sulla base della somiglianza fonetica con il fiume Brenta, gli studiosi hanno ipotizzato che la rivolta si fosse originata nei pressi del fiume Brenta, nelle vicinanze di Trento."}
{"id": "3714277", "revid": "64990280", "url": "https://it.wikipedia.org/wiki?curid=3714277", "title": "\u2605", "text": ""}
{"id": "3714278", "revid": "149485", "url": "https://it.wikipedia.org/wiki?curid=3714278", "title": "Bauyrzhan Islamkhan", "text": ""}
{"id": "3714279", "revid": "91792", "url": "https://it.wikipedia.org/wiki?curid=3714279", "title": "Chiesa di Maria Santissima Immacolata e San Rocco", "text": "La chiesa di Maria Santissima Immacolata e San Rocco \u00e8 un luogo di culto cattolico di Palmi. \u00c8 ubicata nel centro storico e prospetta sulla \"piazza San Rocco\". Chiamata anche \"chiesa dell'Immacolata\" o \"chiesa di San Rocco\", \u00e8 sede dell'omonima confraternita. Al suo interno custodisce le venerate statue dei due santi titolari.\nStoria.\nNel 1586 \u00e8 attestata in Palmi una chiesa dedicata a san Rocco, poich\u00e9 citata nei documenti della visita \"ex limina\" in citt\u00e0 di mons. Marco Antonio Del Tufo, vescovo della Diocesi di Mileto. Sull'altare maggiore vi era un quadro di \"san Rocco\", ed inoltre vi aveva sede una confraternita dedicata al santo.\nLa chiesa \u00e8 successivamente menzionata in un breve di papa Gregorio XV relativo all'altare privilegiato di \"san Giovanni battista\", nel 1623, e in un atto del 1664 nel quale la \u00abchiesa seu cappella\u00bb veniva affidata all'arcidiacono di Oppido Mamertina. In quel secolo e nel successivo (fino al 1795), il luogo di culto fu adoperato anche per la sepoltura dei fedeli.\nIl luogo di culto \u00e8 citato nuovamente come \u00abdentro le mura\u00bb nella deposizione del 1740 dell'arciprete di san Nicola don Bruno Trifiletti, per l'elevazione della chiesa madre a collegiata. Nello stesso anno si ha notizia di una costruzione, l'oratorio dell'Immacolata, realizzata accanto alla chiesa di san Rocco.\nNel 1777, pur essendovi due luoghi di culto distinti e attigui, la devozione verso i due santi venne unificata in un'unica confraternita.\nLa chiesa di san Rocco venne distrutta dal terremoto del 1783 e fu riedificata nel 1788 dall'appaltatore don Fulvio Messina, con direzione dei lavori da parte dell'ing. Pietro Galdo. \nNel 1803, data l'inagibilit\u00e0 della chiesa madre di san Nicola, le funzioni parrocchiali furono spostate nella chiesa di san Rocco, dove furono collocati temporaneamente il quadro della \"Madonna della Lettera\" e la statua di \"san Nicola\".\nIl terremoto del 1894 danneggi\u00f2 nuovamente la chiesa di san Rocco e anche l'oratorio dell'Immacolata. Questi due luoghi di culto cittadini furono tra quelli maggiormente colpiti dal sisma. La chiesa perse per sempre l'antico orologio all'italiana che aveva collocato nella facciata.\nI due luoghi di culto vennero nuovamente colpiti dal terremoto del 1908. La chiesa di san Rocco a seguito dell'evento venne demolita e ricostruita a poche decine di metri di distanza come cappella in legno e lamiere che, sconsacrata, tuttora esiste nella stessa piazza. Fu ricostruita invece in muratura e legname, nel luogo primitivo, l'oratorio dell'Immacolata. Quest'ultimo sub\u00ec un incendio, il 30 dicembre 1924, e venne demolito nel 1949.\nNel 1951 venne infine realizzata, con progetto di Giovanni Ammendolia e costruita da maestranze locali, l'attuale chiesa che riunisce in un unico edificio il culto dell'Immacolata concezione e di san Rocco.\nNegli anni sessanta vi fu l'adeguamento della chiesa alla riforma liturgica post Concilio Vaticano II, con la rimozione del vecchio altare maggiore e l'aggiunta di una mensa marmorea, al centro del presbiterio, e due amboni, ai lati.\nNel 1979 il luogo di culto e tutta la citt\u00e0 di Palmi passarono dalla giurisdizione della diocesi di Mileto a quella nuova di Oppido Mamertina-Palmi.\nDescrizione.\nEsterno.\nLa facciata della chiesa \u00e8 di forma rettangolare e presenta un'ampia zoccolatura in pietra scura, che si sviluppa per tutta la larghezza della stessa, raccordata con delle lesene decorative anch'esse in pietra scura, che la dividono in tre settori per tutta l'altezza. Nel settore centrale \u00e8 collocato un atrio, in arretrato rispetto alla facciata e rialzato di tre gradini rispetto al sagrato, delimitato anch'esso da lesene. Nell'atrio si aprono tre ingressi, uno centrale di grandezza pari alla proiezione dell'apertura nella facciata, e due portoni laterali. Completa la facciata un ampio cornicione aggettante.\nLe facciate laterali non presentano alcun tipo di elemento architettonico, eccezion fatta per due ingressi secondari in quella destra.\nLa copertura, costituita da un solaio in cemento armato, \u00e8 piana ed aggettante con un ampio cornicione. Al centro della copertura si eleva una cupola a base quadrangolare, sorretta internamente alla chiesa da quattro pilastri, con finestre su tutte e quattro le facciate. La copertura della cupola \u00e8 formata da un tetto a quattro falde.\nSul lato destro \u00e8 collocato, in arretrato e in aderenza rispetto alla chiesa, un campanile con copertura a quattro falde e finestre su tutte e quattro le facciate. Davanti alla torre si trova un piccolo giardino, rialzato rispetto alla prospiciente via Guglielmo Oberdan e delimitato da recinzione, accessibile sia dall'interno della chiesa che dalla piazza San Rocco.\nInterno.\nAl suo interno la chiesa \u00e8 formata da una sola navata nella quale, centralmente e ai lati, sorgono due absidi trapezoidali laterali sporgenti che corrispondono a due cappelle laterali. Sia l'aula che il presbiterio, rialzato di quattro gradini, sono collocati all'interno della navata, che si conclude con una parete di fondo curvilinea.\nNavata.\nNella controfacciata \u00e8 posta, in corrispondenza dell'ingresso, una bussola centrale dalla quale si accede, ai due lati, ad altrettante bussole in legno di dimensione minore.\nLe pareti laterali risultano scandite dalla struttura portante. \nNella parete sinistra, partendo dall'ingresso, si trovano due basi processionali in legno, utilizzate per trasportare a spalla in processione delle due icone di \"San Rocco\" e di \"Maria Santissima Immacolata\", un ingresso laterale alla chiesa, un dipinto in olio su tela raffigurante \"San Rocco che intercede presso la Madonna contro la peste\" (1981) realizzato dall'artista Maurizio Carnevali, l'apertura della cappella di San Rocco e, in fondo alla parete, un ulteriore ingresso laterale.\nNella parete destra, sempre partendo dall'ingresso, \u00e8 collocato un \"Crocifisso\" (1982) in legno, \nun dipinto in olio su tela raffigurante \"San Rocco tra gli appestati\" (1981) realizzato anch'esso dall'artista Maurizio Carnevali, un confessionale in legno, l'apertura della cappella di Santa Rita e, in fondo alla parete, la porta d'accesso alla sacrestia preceduta da un secondo confessionale in legno.\nCompletano le pareti laterali le \"Stazioni della Via Crucis\" realizzate in ceramica.\nLa parete di fondo curvilinea presenta un ampio mosaico (circa 50 m\u00b2), di scuola fiorentina, raffigurante la \"colomba dello Spirito Santo tra angeli musicanti e angeli adoranti\" con la scritta \u00abtota pulchra es Maria\u00bb (XX secolo), realizzata con materiale proveniente da Murano e Ravenna e al cui centro si apre una nicchia, semicilindrica e con volta a cupola, contenente un gruppo scultoreo in gesso scolpito e dipinto rappresentate l' \"Immacolata Concezione e angeli\" (1927), di scuola romana.\nIl soffitto della chiesa \u00e8 formato da una copertura piana costituita da un solaio in cemento armato. Centralmente al solaio si innalza, sorretta inoltre da quattro pilastri, una cupola rettangolare nelle cui pareti sono posizionate cinque aperture lunghe e strette per ogni lato, dalle quali prende luce l'intero edificio.\nLa pavimentazione \u00e8 invece in lastre di marmo grigio.\nCappella di Santa Rita da Cascia.\nCentralmente alla parete laterale destra si apre la cappella dedicata a Santa Rita da Cascia, di forma trapezoidale e rialzata di un gradino rispetto alla navata.\nAddossato alla parete centrale della cappella \u00e8 collocato laltare laterale di Santa Rita, rialzato di ulteriori due gradini e realizzato in marmo bianco e policromo con edicola soprastante, al cui interno \u00e8 collocata una statua di \"Santa Rita da Cascia\" (XX secolo), in legno scolpito e dipinto. A lato destro dell'altare \u00e8 posizionata una piccola colonna in legno che sorregge una statua del \"Sacro Cuore di Ges\u00f9\", in gesso modellato e dipinto.\nCappella di San Rocco.\nCentralmente alla parete laterale sinistra si apre invece la cappella dedicata a San Rocco, anch'essa di forma trapezoidale e rialzata di un gradino rispetto alla navata.\nAddossato alla parete centrale della cappella \u00e8 collocato l'altare laterale di San Rocco (1962), rialzato di ulteriori due gradini e realizzato in marmo e bronzo sbalzato ad opera dello scultore Alessandro Monteleone. Nel bronzo sono rappresentate dall'artista la \"Salita al Calvario\", l\u2019\"Orazione di Cristo nell'orto degli ulivi\", il \"Volto di San Rocco\", una \"figura maschile di offerente\", la \"Crocifissione di Cristo\", l' \"Ultima Cena\", il \"Sacrificio eucaristico\" e \"angeli\". Al centro dell'altare \u00e8 collocata una nicchia contenente la statua di \"San Rocco\" (XVII secolo), realizzata in legno di tiglio scolpito e dipinto da artista ignoto.\nTitoli.\nInoltre la chiesa \u00e8 la sede della Venerabile congrega di Maria Santissima Immacolata e del glorioso San Rocco fin dall'apertura al culto dell'edificio attuale."}
{"id": "3714281", "revid": "762947", "url": "https://it.wikipedia.org/wiki?curid=3714281", "title": "Helen Sj\u00f6holm", "text": "\u00c8 una delle cantanti pi\u00f9 famose ed amate in Svezia grazie al musical \"Kristina fr\u00e5n Duvem\u00e5la\".\nDall'infanzia al 2000.\nPrima di 3 fratelli, Helen nacque a Sk\u00f6ns nella contea di V\u00e4sternorrland, comune di Sundsvall; ben presto dimostr\u00f2 grandi capacit\u00e0 canore: gi\u00e0 in tenera et\u00e0 faceva parte di vari cori con i quali si esibiva in varie Chiese e dintorni e lavorava anche con un direttore d'orchestra chiamato Kjell L\u00f6nn\u00e5. A fine anni ottanta si divertiva ad accompagnare in tour una band chiamata \"Just For Fun\".\nHelen debutt\u00f2 come attrice nel musical \"Trollkarlen fr\u00e5n Oz\", interpretando Dorothy; il successo arriv\u00f2 cinque anni pi\u00f9 tardi, con un musical di Benny Andersson e Bj\u00f6rn Ulvaeus, \"Kristina fr\u00e5n Duvem\u00e5la\". Helen interpret\u00f2 l'omonima protagonista e partecip\u00f2 ad esso per tutti e quattro gli anni successivi, durante tutta l'esecuzione del musical. Il \"Minneapolis Star and Tribune\" descrisse l'interpretazione di Helen come \"semplicemente straordinaria\". L'intero musical ebbe molto successo, ricevendo molte critiche positive. Nonostante la sua lunghezza, le musiche di Andersson e i testi di Ulvaeus sono riusciti ad appassionare lo spettatore fino all'ultimo. \"Kristina fr\u00e5n Duvem\u00e5la\" ricevette ben 10 minuti di standing ovation. Nel 1997, ormai conosciuta in tutta la Svezia grazie a \"Kristina\", doppi\u00f2 in lingua svedese la protagonista del film \"Anastasia\", il primo contatto con il mondo del cinema mentre la sua prima vera apparizione sul grande schermo fu due anni pi\u00f9 tardi, in \"D\u00e4r regnb\u00e5gen slutar\" di Richard Hobert; il film non riscosse particolare successo. Sempre nel 1999 Helen recit\u00f2 la parte di Fantine in \"Les Mis\u00e9rables\", fino a concludersi nel 2000 al Malm\u00f6 Musikteater.\nDal 2000 a oggi.\nGli anni 2000 furono pieni d'impegni per Helen e segnarono il massimo successo della cantante, non solo in Svezia ma anche all'estero. La Benny Anderssons Orkester nacque nel 2001, originalmente erano 14 elementi che componevano tipica musica folk svedese, con quel pizzico di pop da parte di Andersson. Sempre in quell'anno usc\u00ec il loro primo omonimo album, contenente 14 canzoni di cui 2 cantate. Non avendo una componente femmina che avesse una voce adeguata a queste ultime 2, Benny Andersson, con suggerimento di Bj\u00f6rn Ulvaeus, scelse Helen come ospite d'onore. L'unico singolo estratto dall'album fu \"V\u00e5r sista dans\", canzone interpretata dalla Sj\u00f6holm, la quale rest\u00f2 in classifica dal 18 agosto 2001 fino al 30 marzo 2002.\nSempre nel 2002, Helen tenne una tourn\u00e9e in tutta la Svezia con Georg Wadenius e Martin \u00d6stergren e pubblic\u00f2 anche il suo primo album da solista: \"Visor\", una raccolta di canti popolari svedesi abbastanza noti in patria riarrangiati da \u00d6stergren. Esso si piazz\u00f2 al quarto posto, restando in classifica per 42 settimane e fu anche considerato uno dei migliori album del 2002. Nello stesso anno continu\u00f2 la sua carriera d'attrice interpretando Florence nel musical \"Chess\", firmato Benny Andersson, Bj\u00f6rn Ulvaeus &amp; Sir. Tim Rice e considerato uno dei migliori e pi\u00f9 importanti musical nella storia. Per questo ruolo vinse la \"Guldmasken\" del 2002, ovvero il Tony Awards svedese.\nNel 2003 usc\u00ec il DVD del musical ormai concluso \"Chess:p\u00e5 svenska\". Sempre in quell'anno usc\u00ec l'album \"Genom varje andetag\", di Anders Widmark e Helen Sj\u00f6holm. Tutte le canzoni sono composte da Widmark ma l'intero album \u00e8 cantato da Helen. Oltre \"Genom varje andetag\", canzone dell'omonimo CD, l'album non riscosse particolare successo.\nOrmai Helen era considerata una delle migliori cantanti e attrici degli ultimi anni ma solo nella propria patria, all'estero si poteva dire che era semisconosciuta: tutto cambi\u00f2 nel 2004. Il ritorno nel mondo del cinema fu proprio in quell'anno, interpretando Gabriella in \"S\u00e5 som i himmelen\", meglio conosciuto internazionalmente come \"As it is in heaven\", di Kay Pollak. Il film fu candidato all'Oscar come miglior film straniero ed esso ebbe particolare successo in Australia, Nuova Zelanda, Germania, Paesi Bassi e, ovviamente, Svezia. In Italia il film non \u00e8 mai stato distribuito. La canzone \"Gabriellas s\u00e5ng\", cantata da Helen, ebbe moltissimo successo in tutto il mondo e divent\u00f2 un inno di pace contro il maltrattamento nelle donne. Nella Svensktoppen (la pi\u00f9 importante classifica svedese) la canzone rest\u00f2 tra i primi 10 posti per ben 68 settimane (dal 2004 al 2006). Adesso Helen Sj\u00f6holm non era pi\u00f9 conosciuta solo in Svezia, ma anche in molti altri Paesi del mondo. Sempre nel 2004 usc\u00ec il secondo album della Benny Anderssons Orkester, intitolato \"BAO!\" e anche questa volta le canzoni cantate sono affidate ad Helen e, in \"Midnattsdans\", in duetto con Kalle Moraeus, membro della band. Il primo singolo estratto dall'album, \"Du \u00e4r min man\", ebbe un successo enorme, inaspettato. La canzone entr\u00f2 nella Svensktoppen l'11 luglio 2004 e vi rimase fino all'8 novembre 2009, di cui 38 settimane al primo posto e le altre 240 tra i primi 5, per un totale di 278 settimane in classifica. Quindi per 5 anni le radio svedesi, come previsto dal regolamento della Svensktoppen, dovettero trasmettere almeno una volta al giorno la canzone. Gli svedesi, quando la canzone lasci\u00f2 le classifiche, scherzando festeggiando con torta e champagne e inviarono tutte le foto della grande festa ad un programma della conduttrice svedese Carolina Noren. Erik Blix defin\u00ec \"Du \u00e4r min man\" una delle canzoni migliori mai avute in Svezia e che il testo di Ulvaeus suscita delle emozioni veramente forti. Il 2004 \u00e8 stata una svolta molto importante per Helen, sia in Svezia che nel resto del mondo.\nDopo esser stata invitata alla radio svedese P1 come ospite dell'estate e 2 album con la Benny Anderssons Orkester, il 4 luglio 2009 Helen si esib\u00ec a Londra con la Benny Andersson Band (all'estero \u00e8 conosciuta cos\u00ec) in un concerto gratuito al Hampstead Heath per rappresentare la presidenza svedese nell'Unione Europea. Cantarono successi della BAO, folk tradizionale svedese, Bach, Shostakovich, l'inno dei pub britannici \"Roll Out the Barrell\", gli ABBA e il vecchio successo \"Cadillac\" degli Hep Stars. Il 6 luglio usc\u00ec il quinto album della Benny Anderssons Orkester, contenente vecchie canzoni del gruppo tradotte in inglese e una nuova chiamata \"Story of a heart\", omonimo titolo dell'album. Quest'ultima fu suonata il 25 maggio 2009 alla BBC Radio 2 allo spettacolo di Ken Bruce. Significativo per una band popolare svedese.\nL'11 giugno 2009 annunciarono che Helen avrebbe eseguito la versione in inglese di \"Kristina\", una versione da concerto al Carnegie Hall di New York, il 23 e 24 settembre 2009. Come negli anni novanta, Helen interpret\u00f2 Kristina mentre Karl Oskar il tenore Russell Watson. Questa volta, per\u00f2, il musical ricevette critiche molto contrastanti tra loro: chi lo defin\u00ec un capolavoro e chi diceva che c'era bisogno di pi\u00f9 lavoro da parte di Andersson nella musica e nei testi di Ulvaeus; forse l'unico vero sbaglio fu il \"taglio\" del musical, in origine durava pi\u00f9 di 4 ore mentre al Canergie Hall solo 2 ore circa, tagliando cos\u00ec molti pezzi essenziali della storia. \u00c8 anche da ricordare che le traduzioni dallo svedese all'inglese non furono di Ulvaeus, ma di Herbert Kretzmer con approvazione di Bj\u00f6rn. Comunque il pubblico accolse molto calorosamente il musical, che ottenne anche una standing ovation di ben 11 minuti in entrambe le serate ed Helen ricevette complimenti dalla critica per l'interpretazione di Kristina (come in passato). \"You have to be there\" (\"Du m\u00e5ste finnas\") divenne molto popolare negli Stati Uniti. Visto il particolare apprezzamento del popolo americano, decisero di lanciare un anno pi\u00f9 tardi la versione live della prima in doppio CD.\nIl 18 giugno 2010 Helen fu invitata a cantare al concerto di gala per Victoria e Daniel nella Sala dei Concerti di Stoccolma. In novembre usc\u00ec il suo secondo album da solista \"Euforia \u2013 Helen Sj\u00f6holm sjunger Billy Joel\", contenente 11 canzoni del musicista, pianista, cantautore e compositore statunitense Billy Joel, interpretate in svedese da Helen Sj\u00f6holm. L'album entr\u00f2 immediatamente nelle classifiche svedesi e raggiunse la posizione numero 6 il 3 dicembre. Alla fine di questo mese ricevette pure un disco d'oro. Come attrice, non si pu\u00f2 non ricordare la sua interpretazione nell'opera \"Aniara\" al Stockholms Stadsteater, in cui interpret\u00f2 la \"Poetessa cieca\".\nFinito il tour 2011, toccato da 16 date in tutta la Svezia, usc\u00ec a giugno \"O klang och jubeltid\", un nuovo album della Benny Anderssons Orkester. Anche se nella copertina del CD vi sia ancora scritto \"Benny Anderssons Orkester med Helen Sj\u00f6holm och Tommy K\u00f6rberg\", ormai Helen e Tommy sono considerati membri ufficiali della band, per un totale di 16 elementi. L'album fu considerato \"colonna sonora\" dell'estate 2011, arrivando alla posizione numero 1 e ricevendo 1 disco d'oro. Per il 9 dicembre 2011 \u00e8 prevista l'uscita del film \"Simon och ekarna\", internazionalmente conosciuto come \"Simon &amp; the Oaks\", in cui Helen interpreter\u00e0 la madre di Simon.\nVita privata.\nFiglia dell'ingegnere Hans Sj\u00f6holm e dell'insegnante Marie-Louise Sj\u00f6holm Wessblad, Helen attualmente vive a Nacka, nella Gamla Enskede. \u00c8 sposata dal 26 agosto 2006 con David Granditsky, sono genitori di Ruben dal 25 luglio 2007.\nDiscografia.\nHelen finora ha pubblicato 3 album da solista, comunque \u00e8 da ricordare che ha contribuito con moltissimi artisti: Benny Anderssons Orkester, Myrra Malmberg, Jojje Wadenius, Anders Ekborg ecc. "}
{"id": "3714295", "revid": "120539768", "url": "https://it.wikipedia.org/wiki?curid=3714295", "title": "Eden Studios", "text": "Eden Studios \u00e8 una casa editrice di giochi di ruolo statunitense fondata nel 1996 da George Vasilakos, M. Alexander Jurkat e Ed Healy, correntemente gestita da George Vasilakos.\nLa Eden Studios \u00e8 principalmente nota per il gioco di ruolo horror \"All Flesh Must Be Eaten\", vincitore di diversi Origins Award, per quello di cospirazione \"Conspiracy X\" e per quelli tratti dalla serie televisiva \"Buffy l'ammazzavampiri\".\nStoria.\nLa Eden Studios venne fondata da George Vasilakos, Alex Jurkat e Ed Healy il 4 luglio 1997, ma Ed Healy fu obbligato a cedere la sua parte entro la fine dell'anno, per poter lavorare nello studio di avvocati Deloitte &amp; Touche. Non appena fondata la Eden Studios acquist\u00f2 dalla precedente ditta di Vasilakos, la New Millennium Entertainment, i diritti di \"Conspiracy X\" per pubblicarne la terza edizione (1997), subito supportata da alcuni supplementi.\nNel 1998 le vendite di \"Conspiracy X\" erano in calo e cos\u00ec l'Eden Studios era alla ricerca di una nuova linea di prodotti. Questa si concretizz\u00f2 con l'acquisizione di una licenza esclusiva per la pubblicazione dei giochi di horror moderno \"WitchCraft\" e \"Armageddon\" di C.J. Carella, che li aveva in precedenza pubblicati con la Myrmidon Press. La Eden Studios pubblic\u00f2 la nuova edizione di WitchCraft nel 1999, mentre nel 2003 pubblic\u00f2 quella di \"Armageddon: The End Times\". Entrambi i giochi sono basati sull'\"Unisystem\" un regolamento universale sviluppato da Carella.\nLa linea di gioco di \"Conspiracy X\" si esaur\u00ec, nonostante un ultimo tentativo di rivitalizzarla mediante un accordo con la Steve Jackson Games che pubblic\u00f2 \"GURPS: Conspiracy X\", un'edizione del gioco che usava il regolamento generico di \"GURPS\"\nL'Unisytem divenne l'house system della Eden Studios che nel 1999 pubblic\u00f2 \"All Flesh Must Be Eaten\" (George Vasilakos e Christopher Shy), un gioco di ruolo di sopravvivenza horror che usava appunto come regolamento l'\"Unisystem\". Quest'ultimo gioco divenne rapidamente il suo prodotto pi\u00f9 popolare, e la Eden Studio pubblic\u00f2 numerosi supplementi ognuno dei quali presentava varianti del classico scenario dell'invasione di zombie incrociata con i pi\u00f9 diversi genere cinematografici e letterari, dal western ai film di azione del cinema di Hong Kong. A partire dal 2001 pubblic\u00f2 anche una serie di libri di narrativa dedicati agli zombie curati da James Lowder.\nA partire dal 2001 entr\u00f2 brevemente nel mercato dei supplementi per il \"d20 System\", pubblicando complessivamente una dozzina di libri, tra cui degni di nota quelli della serie \"Eden Odyssey\": \"Akrasia: Thief of Time\" (2001), \"Wonders Out of Time\" (2001) e \"Secrets of the Ancients\" (2003) che presentano brevi avventure che potevano essere inserite nel corso di una campagna.\nIl 21 dicembre 2001 annunci\u00f2 di aver negoziato una licenza con la Donrus Playoff (editori del gioco di carte collezionabile \"Buffy the Vampire Slayers CCG\") per la pubblicazione di un gioco di ruolo basato sulla serie televisiva \"Buffy l'ammazzavampiri\", il gioco fu basato su una variante semplificata dell'\"Unisystem\" (detta \"Cinematic Unisystem\") ed fu pubblicato pubblicato nell'agosto 2002. \"Buffy the Vampire Slayer Roleplaying Game\" incontr\u00f2 un buon successo, superando le vendite di \"All the Flesh Must Be Eaten\", fino ad allora il gioco di maggior successo della Eden. In seguito al successo di \"Buffy\", la Eden Studios pubblic\u00f2 due altri giochi basati su licenze, \"Angel Roleplaying Game\" (2003) e \"Army of Darkness\" (2005), sempre con il regolamento basato sul \"Cinematic Unisystem\".\nGli anni seguenti furono molto intensi per la Eden Studios, che oltre a pubblicare manuali dedicati alle serie su licenza, pubblic\u00f2 anche diversi manuali per gli altri suoi regolamenti, soprattutto per \"All the Flesh Must Be Eaten\", ma nonostante il successo delle nuove linee, con il termine della serie dei telefilm (\"Buffy\" nel 2003 e \"Angel\" nel 2004), le vendite subirono un netto calo e nel 2006 la Eden Studios decise di non rinnovare le licenze di \"Buffy\" e \"Angel\".\nNegli anni successivi la Eden Studios cominci\u00f2 a incontrare problemi di solvibilit\u00e0 e i ritardi nelle pubblicazioni si accumularono anche se nel 2006 riusc\u00ec a pubblicare la terza edizione di \"Conspirancy X\" basato anch'esso sull'\"Unisystem\". Comunque dal 2005 Alex Jurkat non era pi\u00f9 un proprietario della compagnia e dal 2006 la lasci\u00f2 definitivamente."}
{"id": "3714298", "revid": "339392", "url": "https://it.wikipedia.org/wiki?curid=3714298", "title": "Darla Forrester", "text": ""}
{"id": "3714300", "revid": "1186766", "url": "https://it.wikipedia.org/wiki?curid=3714300", "title": "\u00ad\u00ae", "text": ""}
{"id": "3714301", "revid": "154893", "url": "https://it.wikipedia.org/wiki?curid=3714301", "title": "\u00bc", "text": ""}
{"id": "3714302", "revid": "154893", "url": "https://it.wikipedia.org/wiki?curid=3714302", "title": "\u00bd", "text": ""}
{"id": "3714303", "revid": "305248", "url": "https://it.wikipedia.org/wiki?curid=3714303", "title": "Neustadtl", "text": ""}
{"id": "3714304", "revid": "154893", "url": "https://it.wikipedia.org/wiki?curid=3714304", "title": "\u00be", "text": ""}
{"id": "3714306", "revid": "486946", "url": "https://it.wikipedia.org/wiki?curid=3714306", "title": "Neustadtl in Unterkrain", "text": ""}
{"id": "3714307", "revid": "56620", "url": "https://it.wikipedia.org/wiki?curid=3714307", "title": "Maurizio Ror\u00e0 di Lucerna", "text": "Fu Ufficiale delle guardie e degli scudieri della regina, Sindaco di Campiglione. Dal 1848 senatore del Regno di Sardegna."}
{"id": "3714308", "revid": "1494169", "url": "https://it.wikipedia.org/wiki?curid=3714308", "title": "Neust\u00e4dtel", "text": ""}
{"id": "3714309", "revid": "486946", "url": "https://it.wikipedia.org/wiki?curid=3714309", "title": "Rudolfswerth", "text": ""}
{"id": "3714310", "revid": "1543377", "url": "https://it.wikipedia.org/wiki?curid=3714310", "title": "Tennis ai XVI Giochi panamericani - Doppio maschile", "text": "Il torneo tennistico di doppio maschile dei XVI Giochi panamericani si \u00e8 tenuto al Telcel Tennis Complex di Guadalajara, Messico, dal 18 al 22 ottobre."}
{"id": "3714320", "revid": "1310927", "url": "https://it.wikipedia.org/wiki?curid=3714320", "title": "Pavel Savicki", "text": "Carriera.\nClub.\nDal 2010 al 2017 ha giocato nella massima serie bielorussa con il , squadra con cui ha disputato oltre 200 gare tra campionato e coppe. Nel 2015 \u00e8 stato in prestito ai polacchi del .\nDal 2018 gioca nella , club con cui ha vinto il titolo di capocannoniere della Vy\u0161\u0117j\u0161aja Liha 2018.\nNazionale.\nHa giocato in tutte le selezioni giovanili bielorusse.\nIl 18 maggio 2014 ha esordito in nazionale, nell'amichevole giocata contro l' in cui \u00e8 subentrato a Sjarhej Balanovi\u010d. Tre giorni dopo mise a segno le sue prime reti in nazionale, siglando una doppietta nell'amichevole contro il ."}
{"id": "3714321", "revid": "767487", "url": "https://it.wikipedia.org/wiki?curid=3714321", "title": "Skew It on the Bar-B", "text": "Skew it on the Bar-B \u00e8 un singolo estratto da \"Aquemini\", terzo album musicale del duo hip hop statunitense degli OutKast, pubblicato nel 1998.\n\u00c8 stato realizzato in collaborazione con Raekwon, esponente del mafioso rap.\nIl brano inizia con un'introduzione ripetuta due volte ed eseguita da entrambi gli OutKast ed \u00e8 diviso in tre parti, eseguite rispettivamente da Andr\u00e9 Benjamin, Raekwon e Big Boi, intervallate dal coro-introduzione, sempre ripetuto due volte."}
{"id": "3714323", "revid": "400518", "url": "https://it.wikipedia.org/wiki?curid=3714323", "title": "Carlo Giorgio Garofalo", "text": "Biografia.\nCarlo Giorgio Garofalo nacque a Roma da Giovanni e Faustina Rinaldi. Frequent\u00f2 il Collegio Vaticano, studiando organo e composizione musicale. Successivamente segu\u00ec il compagno di classe Pietro Yon negli Stati Uniti dove, grazie al suo aiuto, trov\u00f2 impiego come direttore musicale ed organista della chiesa dell'Immacolata Concezione di Boston.\nDopo due anni trascorsi negli Stati Uniti, vinto dalla nostalgia della sua patria, rientr\u00f2 in Italia a Roma dove, tuttavia, incontr\u00f2 una certa ostilit\u00e0 negli ambienti della capitale, che intendevano emarginarlo.\nCome compositore ebbe comunque una discreta notoriet\u00e0, al punto che Nikisch e Toscanini avrebbero voluto eseguire le sue opere, ma ne furono impediti da forza maggiore.\nIn quel periodo ebbe modo di conoscere e frequentare noti compositori dell'epoca, quali Mascagni, Perosi (con cui collabor\u00f2 e strinse amicizia in giovent\u00f9) ed ingraziarsi la stima di personalit\u00e0 di spicco dell'epoca come il compositore e critico musicale Giovanni Tebaldini.\nDopo la seconda guerra mondiale, fu chiamato all'incarico di docenza all'Accademia di Santa Cecilia, mettendo cos\u00ec in mostra anche le sue qualit\u00e0 di insegnante. Fra i suoi allievi si ricorda Ennio Morricone.\nMor\u00ec a Roma nel 1962.\nOpere.\nLa maggior parte della sua produzione musicale \u00e8 caratterizzata da musica sacra (specialmente per coro ed organo) che \u00e8 stata eseguita nelle principali cattedrali italiane (fra cui Roma, Milano, Bergamo ecc.), ma egli ci ha lasciato anche numerosi lavori che spaziano nei diversi aspetti della musica classica. Fra le composizioni di musica sacra si includono ad esempio la \"Missa in Honorem Sanctissima Trinitatis\" e la \"Missa in Honorem Immaculatae Conceptionis\".\nLa musica di Garofalo \u00e8 stata eseguita sporadicamente in tutti gli Stati Uniti per mezzo secolo. La seguente recensione della \"Messa in Re\" di Garofalo apparve su \"Musical America\", il 23 agosto 1913:\n\u00ab\"23 agosto 1913 - Una splendida opera \u00e8 una messa in re di Carlo Giorgio Garofalo per voci miste e organo, in conformit\u00e0 con il Motu proprio (di Papa Pio X). \u00c8 un esempio di puro contrappunto melodioso, scritto con maestria e abbondante ispirazione. Il signor Garofalo dimostra la sua capacit\u00e0 di scrivere entro i limiti di questa forma (il Motu proprio), con insolito successo. Il materiale melodico \u00e8 insolitamente fine e il Sanctus tocca una vetta elevata. \u00c8 dedicato al coro dell'Immacolata Concezione di Boston, Massachusetts (dove \u00e8 stato direttore musicale) ed \u00e8 pubblicato dalla Boston Music Company.\u00bb\"\nFra le sue opere profane vale la pena di ricordare l'opera buffa \"Il Giocoliere\", che negli anni trenta fu posta favorevolmente all'attenzione di Beniamino Gigli, la \"Sinfonia Romantica\" e il \"Concerto per Violino\" recentemente ripubblicati dalla casa discografica Naxos, la \"Sinfonia n\u00ba 2\", la \"Sinfonia Capriccio\", il \"Quartetto per archi\", la \"Danza Bizzarra\", la trascrizione per violino e pianoforte del \"Divertimento per violino di Bartolomeo Campagnoli\" e diversi pezzi per pianoforte."}
{"id": "3714324", "revid": "1543377", "url": "https://it.wikipedia.org/wiki?curid=3714324", "title": "Tennis ai XVI Giochi panamericani - Doppio femminile", "text": "Il torneo tennistico di doppio femminile dei XVI Giochi panamericani si \u00e8 tenuto al Telcel Tennis Complex di Guadalajara, Messico, dal 18 al 21 ottobre."}
{"id": "3714325", "revid": "767487", "url": "https://it.wikipedia.org/wiki?curid=3714325", "title": "L'artiglio giallo", "text": "L'artiglio giallo (\"Charlie Chan in Shanghai \") \u00e8 un film del 1935 diretto dal James Tinling che ha per protagonista l'ispettore Charlie Chan, interpretato da Warner Oland.\nTrama.\nCharlie Chan giunge via nave a Shanghai. Appena sbarcato incontra suo figlio Lee. In suo onore viene dato un ricevimento, e durante la serata Sir Stanley Woodland, vecchio amico di Charlie, viene ucciso da un marchingegno contenuto in una scatola. Charlie inizia ad indagare e durante la notte subisce un tentativo di eliminarlo, cui sfugge abilmente.\nLa mattina seguente si reca da Diana Woodland, la nipote dell'assassinato, e apprende di alcuni sospetti che Sir Stanley aveva da confessargli. In seguito Charlie viene attirato in una trappola insieme a Lee. Riescono tuttavia a distrarre i malviventi ed a fuggire. James Andrews, agente segreto Usa, nel frattempo giunge anch'esso a Shanghai e svela a Charlie che probabilmente Woodland \u00e8 stato ucciso per via delle loro indagini congiunte sul commercio di oppio.\nProprio in quel momento subiscono un tentativo di sparatoria, il cui unico indiziato sembra essere Philip Nash, gi\u00e0 segretario di Woodland e fidanzato di Diana Woodland. Il giovane viene arrestato. Andrews e Charlie si mettono alla ricerca dei malfattori, ma trovano il loro vecchio rifuglio deserto.\nNel frattempo miss Woodland aiuta Philip Nash a fuggire dal commissariato. Il nuovo covo dei malviventi viene scoperto al Caff\u00e8 Versailles, al porto. La droga viene qui nascosta in casse di vino e poi imbarcata. La banda viene sgominata, Philip non faceva parte dei malviventi, ma aveva pianificato la fuga con Charlie per infiltrarsi tra gli spacciatori. Infine James Andrews si scopre non essere il vero James Andrews, morto in un attentato a San Francisco, ma il capo della banda.\nProduzione.\nIl film fu prodotto dalla Fox Film Corporation.\nDistribuzione.\nDistribuito dalla Twentieth Century Fox Film Corporation, il film usc\u00ec nelle sale cinematografiche USA il 14 ottobre 1935."}
{"id": "3714328", "revid": "47767", "url": "https://it.wikipedia.org/wiki?curid=3714328", "title": "Mists of Pandaria", "text": ""}
{"id": "3714330", "revid": "287204", "url": "https://it.wikipedia.org/wiki?curid=3714330", "title": "Carmide (filosofo)", "text": "Fu discepolo di Clitomaco presso l'Accademia.\nInsegn\u00f2 ad Atene nel 110 a.C. ed era considerato da Cicerone un filosofo importante. Ancora vivo nel 103 a.C., risulta deceduto dal 91 a.C.. Cicerone gli attribuiva una notevole eloquenza e grandi capacit\u00e0 mnemoniche. \nLa sua visione filosofica si avvicina a quella di Filone di Larissa."}
{"id": "3714331", "revid": "1310927", "url": "https://it.wikipedia.org/wiki?curid=3714331", "title": "Anton \u0160ram\u010danka", "text": "Carriera.\nNella stagione 2011 ha giocato 5 partite in massima serie con la maglia del Dnepr Mogilev."}
{"id": "3714334", "revid": "486946", "url": "https://it.wikipedia.org/wiki?curid=3714334", "title": "Dnepr Mogilev", "text": ""}
{"id": "3714337", "revid": "1100311", "url": "https://it.wikipedia.org/wiki?curid=3714337", "title": "Doneil Henry", "text": ""}
{"id": "3714342", "revid": "159980", "url": "https://it.wikipedia.org/wiki?curid=3714342", "title": "Eremopteryx", "text": ""}
{"id": "3714343", "revid": "767487", "url": "https://it.wikipedia.org/wiki?curid=3714343", "title": "I fiori della guerra", "text": "I fiori della guerra (\"The Flowers of War\"), \u00e8 un film del 2011 diretto da Zh\u0101ng Y\u00ecm\u00f3u che ha per protagonista Christian Bale.\nLa pellicola \u00e8 incentrata sul Massacro di Nanchino, avvenuto in Cina nel 1937. L'attore interpreta il ruolo di un becchino che si finge un missionario statunitense per difendere alcune ragazze e donne cinesi dalle atrocit\u00e0 dei soldati giapponesi\nTrama.\n1937, l'esercito giapponese inizia l'invasione della Cina, a dicembre viene occupata la capitale repubblicana Nanchino. Durante i combattimenti, per sfuggire al massacro 14 allieve cinesi dodicenni di una scuola cattolica si rifugiano nel collegio dove studiano. Uno sparuto gruppo di soldati cinesi si sacrifica per difenderle, rimane in vita solo il comandante maggiore Li e un giovanissimo soldato ferito a morte.\nAl convento arriva anche il becchino John Miller per dare sepoltura al sacerdote padre Engelmann, \ndirettore del collegio. Con suo grande piacere, quasi contemporaneamente giunge anche un gruppo di prostitute invitate dal cuoco, che nel frattempo si \u00e8 dileguato. Tra le ragazze e le donne iniziano subito dissidi e contrasti, ma una pattuglia giapponese assalta la chiesa. Le prostitute riescono a rifugiarsi in cantina, le ragazzine sono catturate dai soldati che vogliono violentarle. John Miller, che la sera precedente si \u00e8 ubriacato e travestito da sacerdote, interviene istintivamente per difenderle, ma viene percosso e ferito. Soltanto l'intervento del maggiore Li, un ufficiale cinese rimasto isolato, salva la situazione: i giapponesi lo inseguono all'esterno, dove l'ufficiale ha predisposto una trappola esplosiva e con il proprio sacrificio stermina il plotone nemico.\nSubito dopo l'episodio, al collegio arriva il colonnello Hasegawa delle forze d'invasione, che oltre a chiedere scusa per il comportamento ingiustificabile dei suoi commilitoni si dichiara un appassionato di musica; esprime il desiderio di sentir cantare entro qualche giorno le ragazzine. Nel frattempo mette soldati di guardia al convento in modo che nessuno possa entrare, ma neppure uscire. Hasegawa \u00e8 accompagnato da un interprete cinese, il signor Meng, che \u00e8 il padre dell'allieva Shu, accusata per questo dalle altre di essere una collaborazionista.\nShu, che ha preso una cotta per John Miller, \u00e8 anche gelosa di Yu Mo, la pi\u00f9 bella tra le giovani prostitute. La tensione tra queste e le educande aumenta, finch\u00e9 due ragazze di piacere escono nottetempo per tornare al bordello: vogliono trovare corde per il \"pipa\", lo strumento musicale con il quale cercano di distrarre l'agonia del giovanissimo soldato che il maggiore Li ha lasciato alle loro cure. Miller esce per rintracciarle ma arriva troppo tardi, le due sono state violentate e trucidate dagli invasori.\nIl colonnello Hasegawa torna al convento per ascoltare il coro delle educande, poi consegna l'ordine di presentarsi a cantare alla festa organizzata dal comando giapponese per l'occupazione della capitale. John Miller, entrato completamente nella parte del sacerdote, cerca di declinare l'invito perch\u00e9 teme per il destino delle ragazzine, ma l'ufficiale ribadisce che non pu\u00f2 disobbedire a un ordine. Torner\u00e0 entro qualche giorno per prelevarle.\nL'incertezza sul corretto comportamento dei giapponesi \u00e8 molto forte, c'\u00e8 seriamente da temere per l'incolumit\u00e0 delle educande. Subodorando cosa le aspetta, le ragazzine si accordano per gettarsi dalla torre del convento e sottrarsi alla sorte; Miller riesce a fermarle solo perch\u00e9 Yu Mo, presa a compassione, promette che lei e le sue colleghe si sostituiranno alle allieve.\nJohn Miller, che si \u00e8 innamorato di Yu Mo, accetta di assecondare la sostituzione solo per il ricordo della figlia, che se non fosse morta da bambina avrebbe l'et\u00e0 delle educande. Si procura tramite il signor Meng quanto occorre per rimettere in funzione il vecchio autocarro del collegio, poi taglia i capelli delle prostitute in modo che sembrino pi\u00f9 giovani. Purtroppo le sostitute sono soltanto 12 e le allieve 13, solo il sacrificio di George, l'orfano coetaneo delle ragazzine che padre Engelmann ha accolto in convento, permette di mantenere la finzione. L'adolescente indossa la divisa del collegio e una parrucca.\nIl giorno in cui i giapponesi vengono a prendere le educande, nessun soldato si accorge della sostituzione perch\u00e9 le prostitute hanno davvero l'aria di ragazzine spaventate. Solo una di loro, ad un certo punto, si fa prendere dal panico e comincia a gridare di non essere una studentessa, e soltanto Miller riesce a rincuorarla quanto basta perch\u00e9 non faccia scoprire l'inganno. Il signor Meng viene trucidato senza piet\u00e0 da un ufficiale, e John Miller pu\u00f2 rivelare a Shu che suo padre \u00e8 un eroe e non un traditore, dal momento che ha procurato un lasciapassare per uscire da Nanchino. L'ex becchino nasconde le ragazzine in un sottofondo sul retro dell'autocarro riparato, e riesce ad abbandonare la capitale portandole in salvo.\nDell'orfano George, di Yu Mo e delle altre prostitute non si avranno pi\u00f9 notizie; finiranno ingoiate dalla guerra nello spaventoso bilancio del massacro di Nanchino.\nProduzione.\nIl film \u00e8 stato realizzato e prodotto in Cina, ha avuto un costo di 90,2 milioni di dollari come budget e si annovera tra i film pi\u00f9 costosi della storia della cinematografia cinese insieme alle produzioni di John Woo.\nLa pellicola include sia parti di dialogo in cinese che in inglese. Il direttore della fotografia Xiaoding Zhao ha gi\u00e0 lavorato con Zh\u0101ng Y\u00ecm\u00f3u in \"La foresta dei Pugnali Volanti\" del 2004. Il supervisore agli effetti speciali Joss Williams invece, annovera tra i film ai quali ha collaborato \"Alien\u00b3\" (1992), \"The Bourne Ultimatum - Il ritorno dello sciacallo\" e \"Sweeney Todd - Il diabolico barbiere di Fleet Street\", entrambi del 2007. Lo scenografo Y\u014dhei Taneda ha curato le scenografie del primo capitolo di \"Kill Bill\" (2003).\nSceneggiatura.\nIl film, che doveva intitolarsi originariamente \"Gli eroi di Nanchino\", \u00e8 tratto dal libro della scrittrice cinese Geling Yan, intitolato \"Le 13 donne di Nanchino\". La sceneggiatura \u00e8 stata affidata a Liu Heng che ha gi\u00e0 collaborato con il regista nella sceneggiatura del film del 1990 \"Ju Dou\".\nSulla scelta di Christian Bale come protagonista per il suo kolossal, il regista ha dichiarato:\nRiprese.\nLe riprese del film si sono svolte nei \"Nanchino Studios\" poco fuori dalla citt\u00e0 di Nanchino (Cina).\nDistribuzione.\nL'uscita nelle sale cinematografiche in Cina \u00e8 avvenuta il 16 dicembre 2011, mentre negli Stati Uniti il 23 dicembre dello stesso anno. In Italia il film viene distribuito direttamente in Home Video (DVD e Blu-Ray) a partire dal 12 febbraio 2014. Il 27 marzo 2014 il film viene trasmesso in prima visione TV da Raitre."}
{"id": "3714344", "revid": "767487", "url": "https://it.wikipedia.org/wiki?curid=3714344", "title": "Una storia milanese", "text": "Una storia milanese \u00e8 un film del 1962 diretto da Eriprando Visconti.\nIl film \u00e8 una produzione italo-francese e fu presentato alla XXIII edizione del Festival di Venezia. Fu l'esordio cinematografico del regista.\nTrama.\nDurante l'inverno milanese sboccia l'amore tra Giampiero e Valeria, due ragazzi della borghesia cittadina. La ragazza rimane incinta, ma dopo una lunga riflessione decide di rinunciare all'amore del giovane e di abortire, senza che il suo fidanzato abbia nulla da obiettare."}
{"id": "3714346", "revid": "287204", "url": "https://it.wikipedia.org/wiki?curid=3714346", "title": "Fausto Ippoliti", "text": ""}
{"id": "3714350", "revid": "729019", "url": "https://it.wikipedia.org/wiki?curid=3714350", "title": "Battaglia delle colline dell'Ancre", "text": "La battaglia delle colline dell'Ancre \u00e8 stata una prolungata battaglia di logoramento nell'ottobre 1916, nel corso della battaglia della Somme. Hubert Gough, tenente generale della riserva, riusc\u00ec alla fine a uscire dalle posizioni occupate dalle sue truppe sin dall'inizio della battaglia della Somme (1\u00ba luglio), con l'intenzione di continuare ad esercitare pressione sulle forze tedesche, sul pianoro che si affaccia sul fiume Ancre. In tre settimane di combattimenti, la penetrazione pi\u00f9 profonda fu di circa 900 metri.\nL'esercito canadese, comandato da sir Julian Byng fu pesantemente coinvolto nello scontro, in particolare la quarta divisione canadese aggregata al secondo corpo britannico. I canadesi furono impressionati dalla condotta tenuta da Gough e manifestarono riluttanza a combattere nuovamente sotto al suo comando. Nel 1917, quando il corpo canadese era guidato dal generale canadese Arthur Currie, nel corso della battaglia di Passchendaele tale posizione si tramut\u00f2 in un completo rifiuto.\nAlle 15:15 (ora zero) del primo ottobre, i canadesi provarono nuovamente a prendere la Regina Trench (una trincea), nel corso di un acquazzone, attaccando su un fronte di oltre un chilometro. L'artiglieria aveva bombardato la trincea ma la quarta e la quinta divisione di fucilieri da montagna scoprirono che le barriere di filo spinato e le mitragliatrici tedesche erano ancora efficienti. Il ventiduesimo, il ventiquattresimo ed il venticinquesimo battaglione di fanteria dovettero fronteggiare barriere di filo spinato intonse ed un pesante fuoco di sbarramento, ottenendo successi limitati, riuscendo solo ad occupare una parte della trincea \"Kenora\". Dopo questo primo attacco la pioggia incessante rese impossibile la prosecuzione dell'offensiva per un'intera settimana, tuttavia le truppe canadesi prepararono la seconda parte dell'offensiva.\nLa seconda fase ebbe inizio sotto una fredda pioggia, alle 4:50 dell'otto ottobre. Otto battaglioni canadesi rinnovarono l'attacco contro la Regina Trench. L'artiglieria non riusc\u00ec nuovamente a danneggiare le difese tedesche e le unit\u00e0 canadesi lanciate all'attacco andarono incontro ad una forte resistenza. Nel corso di uno degli episodi pi\u00f9 toccanti della guerra, il ventiduenne James Richardson, del sedicesimo battaglione, fu decorato con la Victoria Cross per aver suonato la sua cornamusa, esposto al fuoco nemico, per infondere coraggio al suo battaglione che si trovava in una situazione di stallo. Richardson sopravvisse all'attacco ma fu ucciso pi\u00f9 tardi, lo stesso giorno. Alla fine della giornata pochi obbiettivi erano stati raggiunti, al prezzo di 1.364 vittime. Il corpo canadese in seguito si ritir\u00f2, mentre la quarta divisione fu, in un primo tempo, schierata sulla Somme.\nLa fase finale della battaglia inizi\u00f2 il 21 ottobre, malgrado le piogge trasformato il terreno in un pantano. L'ottantasettesimo ed il centoduesimo battaglione attaccarono la Regina Trench. Questa volta l'artiglieria riusc\u00ec ad interrompere i reticolati ed i canadesi catturarono la posizione in soli quindici minuti. Alle sette del mattino del 24 ottobre, il quarantaquattresimo battaglione attacc\u00f2 un'ulteriore sezione della trincea, ci\u00f2 avvenne, tuttavia, dopo un'inadeguata preparazione di artiglieria che lasci\u00f2 le difese tedesche intatte. L'artiglieria martell\u00f2 le forze attaccanti ed i soldati tedeschi si alzavano in piedi per sparare sui canadesi che avanzavano. L'attacco fall\u00ec. Inglesi e canadesi si riorganizzarono e poco dopo la mezzanotte fra il dieci e l'undici novembre lanciarono l'assalto finale contro la parte della Regina Trench ancora in mano ai tedeschi. Gli attaccanti raggiunsero i loro obbiettivi in un paio d'ore concludendo cos\u00ec la battaglia. L'artiglieria continu\u00f2 a martellare la posizione al punto che gli attaccanti la definirono 'una semplice depressione nel gesso' I vincitori passarono il resto della giornata a consolidare le posizioni conquistate e a difendersi dai contrattacchi germanici, Due giorni dopo l'artiglieria canadese entro in azione per supportare l'attacco britannico sull'Ancre..\nLa battaglia fu il preludio dell'atto finale dello scontro sulla Somme, la battaglia dell'Ancre, che ebbe inizio il 13 novembre dello stesso anno."}
{"id": "3714351", "revid": "360498", "url": "https://it.wikipedia.org/wiki?curid=3714351", "title": "Strogoff", "text": ""}
{"id": "3714357", "revid": "287204", "url": "https://it.wikipedia.org/wiki?curid=3714357", "title": "Steve Jackson Games", "text": "La Steve Jackson Games (SJG) \u00e8 una casa editrice di giochi da tavolo e di ruolo statunitense fondata nel 1980 da Steve Jackson, nota soprattutto per il gioco di carte \"Munchkin\" e il gioco di ruolo \"GURPS\".\nStoria.\nInizi.\nLa Steve Jackson Games venne fondata da Steve Jackson nell'ottobre 1980, qualche mese dopo essersi licenziato dalla Metagaming Concept in seguito a discussioni riguardanti i diritti sui giochi da lui creati.\nNel corso dei primi anni di vita la Steve Jackson Games si concentr\u00f2 nella produzione di miniwargame, contenuti in bustine ziploc 10x18 cm del costo di $ 3,00, e successivamente in \"pocket box\" di dimensioni simili.. Uno di questi, \"Raid on Iran\" ebbe un discreto successo data la recente crisi degli ostaggi in Iran. Un altro di questi giochi \"One-Page Bulge\" (1980) caus\u00f2 invece problemi legali con la Metagaming Concept, dato che questa sosteneva che il gioco era stato inizialmente proposto da loro. La causa si estese anche riguardo alla propriet\u00e0 di altri due wargame, \"G.E.V.\" e \"Ogre\" e venne chiusa il 17 novembre 1981 con un accordo che dava la piena propriet\u00e0 dei tre giochi alla Steve Jackson. Giochi degni di nota pubblicati nei primi anni sono \"Car Wars\" (1981), un gioco di combattimento tra auto che per un lungo periodo fu uno dei principali prodotti della Steve Jackson, \"Illuminati\", un gioco di controllo cospirativo.\nNel 1981 pubblica il gioco di ruolo dal vivo \"Killer\" e nel 1984 un altro gioco di ruolo, l'umoristico \"Toon\" di Greg Costikyan, ma sar\u00e0 nel 1985 che verr\u00e0 pubblicato per la prima volta un prodotto legato al suo principale gioco di ruolo, \"GURPS\". Gi\u00e0 nel 1981 Steve Jackson aveva pensato di produrre un gioco di ruolo universale adatto a qualunque ambientazione, ma il tempo necessario a gestire i prodotti legati a \"Car Wars\" gli avevano impedito di potercisi dedicare. Alla chiusura della Metagaming Concept nel 1983 tent\u00f2 di riacquistare i diritti del suo vecchio gioco \"The Fantasy Trip\", ma rinunci\u00f2 ritenendo la cifra richiesta di $ 250.000 troppo alta.\nGURPS.\nL'idea di un gioco di ruolo universale si concretizz\u00f2 in GURPS (Generic Universal Role Playing System). Il gioco venne annunciato nel 1983, ma un primo prodotto venne pubblicato solo all'Origins 1985, con il titolo \"Man to Man: Fantasy Combat from GURPS\". Questo prodotto conteneva solo il sistema di combattimento che far\u00e0 parte del \"GURPS\" vero e proprio, che venne pubblicato come set in scatola all'Origins 1986, seguito da una seconda edizione l'anno dopo. Il nuovo sistema venne supportato da supplementi generici dedicati a ambientazioni generali, come \"GURPS Horror\" (1987), \"GURPS Space\" (1988), ec... e da una rivista dedicata \"Roleplayer\". Oltre ai supplementi generici vennero pubblicate ambientazioni su licenza, come \"GURPS Conan\" (basata sul mondo di Conan il barbaro), \"GURPS Wild Cards\" (basata sull'ambientazione dei romanzi supereroistici curati da George R. R. Martin) o \"GURPS Humanx\" (basata sui romanzi del \"Ciclo del Commonwealth\" di Alan D. Foster). Nel 1988 viene pubblicata una terza edizione del manuale base.\nIl raid del Servizio Segreto.\nNel 1989 la situazione finanziaria della Steve Jackson era molto grave. La SJG aveva infatti accumulato debiti per un valore di circa 90\u00a0000\u00a0$, di cui 60\u00a0000\u00a0$ in tasse non pagate. L'anno successivo sub\u00ec inoltre un raid del Servizio Segreto statunitense (uno dei numerosi corpi di polizia statunitensi, specializzato nella lotta alla contraffazione valutaria e ai reati informatici, nonch\u00e9 nella protezione della persona del Presidente degli Stati Uniti d'America e che, nonostante il nome, non si occupa di spionaggio).\nNel corso di una indagine contro hacker e cracker, denominata Operazione Sundevil, il Servizio Segreto perquis\u00ec la casa di Loyd Blankenship, assunto l'anno prima dalla Steve Jackson Games. Ipotizzando che questi lavorasse come programmato alla Steve Jackson Games, e che la stesse istruendo in tecniche di hacking (entrambe supposizioni errate) il 1\u00ba marzo 1990, il Servizio Segreto perquis\u00ec anche la sede della Steve Jackson Games e credendo che il manuale in corso di preparazione dello stesso Blankeship, \"GURPS Cyberpunk\", fosse un manuale di hacking (era in realt\u00e0 un nuovo supplemento per \"GURPS\"), sequestr\u00f2 quasi tutti i computer, documenti e dati della Steve Jackson Games. Parte del materiale venne restituito il 26 marzo, il rimanente il 21 giugno dello stesso anno..\nLe conseguenze congiunte dell'ammanco di cassa e del raid fecero quasi fallire la Steve Jackson Games, met\u00e0 degli impiegati (8 su 18) dovettero essere licenziati e solo anni dopo la ditta si riprese dalle sue conseguenze.\nLa Steve Jackson fece causa al Servizio segreto con il supporto economico dell'appena nata Electronic Frontier Foundation. All'inizio del 1993 il giudice decise in favore della Steve Jackson, condannando il Servizio Segreto a pagare oltre 50\u00a0000\u00a0$ di danni e 250\u00a0000\u00a0$ di spese legali.. Il manuale di \"GURPS Cyberpunk\" venne rimesso insieme da vecchi backup, estratti di revisioni e dai commenti degli utenti e pubblicato con un bollino in copertina che vantava \"The book that was seized by the U.S. Secret Service!\".\nAnni novanta.\nLa crisi economica in cui si trovava la Steve Jackson Games la obblig\u00f2 a tagliare le linee meno redditizie, quindi venne interrotta la produzione di avventure per GURPS, concentrandosi piuttosto sulla produzione di ambientazioni storiche, per esempio GURPS China (1991) o GURPS Middle Ages I (1992) e supplementi generici, come \"GURPS Psionic\" (1991) o \"GURPS Vehicle\" (1993). A partire dal 1993 pubblica, su licenza della White Wolf, le versioni \"GURPS\" del Mondo di Tenebra, cominciando con \"GURPS Vampire\" (1993), ma in seguito ad alcune discussioni l'accordo fall\u00ec rapidamente e l'anno dopo viene pubblicato l'ultimo di questi manuali, \"GURPS Mage\". nel 1994 viene inoltre pubblicata la terza edizione rivista di GURPS ed anche qui l'avventura che era contenuta nell'edizione precedente viene sacrificata per lasciar maggiore spazio alle regole.\nNei primi anni novanta venne inoltre interrotta la produzione di giochi da tavolo e lentamente ridotta la produzione di supplementi per \"Car Wars\", ma gi\u00e0 nel 1994, la Steve Jackson Games entra nel campo dei giochi di carte collezionabili pubblicando \"\" (\"INWO\"), ottenendo un ottimo successo di vendite, ma ritirandosi prima del crash del mercato dei giochi collezionabili.\nNel 1997 viene aperta la nuova linea di giochi di ruolo \"In Nomine\", basata sull'adattamento di un gioco di ruolo francese, che pur ottenendo un discreto successo, venne comunque chiusa tre anni pi\u00f9 tardi a causa del ridursi del mercato per giochi di ruolo indipendenti in seguito all'avvento del \"d20 System\"..\nNel 1998 viene tentato la produzione di un supplemento solo in PDF, \"GURPS Russia\", ritenendo che il mercato per esso fosse abbastanza limitato. Il fatto che fosse acquistabile solo online dal sito della Steve Jackson Games, caus\u00f2 tensioni sia con i negozianti che con gli appassionati, ma il manuale ebbe comunque un buon successo e successivamente venne pubblicato anche in forma fisica nei soliti canali distributivi. L'esperimento non venne ripetuto come tale, ma port\u00f2 comunque all'apertura nel 1999 del negozio online Warehouse 23, che qualche tempo dopo inizi\u00f2 a proporre manuali in esclusiva.\nNel 1998 inizia la pubblicazione della linea \"GURPS Traveller\" su licenza della Far Future Enterprise, supportata da numerosi supplementi e dalla rivista online \"Journal of the Travellers' Aid Society\". Nel 1998 viene pubblicato \"GURPS Lite\", una versione condensata in 32 pagine delle regole di \"GURPS\", che viene offerta sia in scarico gratuito, sia abbinata ad alcuni supplementi, come \"GURPS Discworld\" (1998), \"GURPS WWII\" (2001) o \"Hellboy\" (2002) in modo da non obbligare all'acquisto del manuale base e rendendo pi\u00f9 accessibile l'acquisto di questi manuali. Inoltre a partire dal 2001 viene lasciata cadere la parola \"GURPS\" dal titolo dei supplementi, inserendo piuttosto la scritta \"Powered by GURPS\". L'Amarillo Design Bureau pubblica a sua volta il proprio gioco di ruolo \"Prime Directive\" usando il regolamento di \"GURPS\", su licenza della Steve Jackson Games.\nDal periodo d20 System in avanti.\nL'esplosione del \"d20 System\" nel 2000 e la riduzione del mercato per tutti i produttori di altri sistemi, unita probabilmente alla chiusura delle linee di \"In Nomine\" e \"INWO\" senza una corrispondente riduzione del personale, aveva mandato in perdita i conti dell'azienda. Situazione che per\u00f2 emerse solo con un anno di ritardo, a causa della negligenza di un contabile nel produrre un resoconto comprensivo della situazione. Comunque dopo una riduzione del personale, 13 licenziamenti su una quarantina di dipendenti, nel luglio 2001 la Steve Jackson Games si riprese economicamente.\nPur continuando a pubblicare materiale per il proprio sistema di gioco, vengono anche pubblicati alcuni prodotti legati per il \"d20 System\", nel 2000, una linea di mappe e pedine in cartoncino con quadrettatura sia esagonata (per \"GURPS\"), sia sul lato opposto quadrettata con quadretti da un pollice (per giochi \"d20 System\"). Viene tentata la pubblicazione di una rivista online, \"d20 Weekly\", chiusa per\u00f2 un anno dopo.\nIl mercato dei giochi da tavolo riprende a espandersi, vengono pubblicate nuove edizioni dei giochi classici e nel 2001 un nuovo gioco di carte, \"Munchkin\" che parodia i giochi di ruolo. Questo nuovo gioco \u00e8 un immediato successo, che supportato da numerosi supplementi gradatamente diventa uno dei prodotti principali della Steve Jackson Games, contando alla fine del 2003 per un 30% del fatturato.\nNel 2004 viene pubblicata una completa revisione del regolamento di \"GURPS\" e pubblicata la quarta edizione a cura di Sean Punch e David L. Pulver, la nuova edizione viene immediatamente supportata da nuove edizioni dei manuali supplementari, ma la loro pubblicazione viene gradatamente spostata dal formato fisico a quello digitale per la pubblicazione su e23, un negozio online di pdf aperto dalla Steve Jackson Games nel 2005.\nRiviste.\nNel corso della sua esistenza la Steve Jackson Games ha pubblicato diverse riviste dedicate al gioco:\nGiochi pubblicati.\nAl 2011 la linea principale di prodotti della Steve Jackson Games in termini di vendite \u00e8 il gioco di carte \"Munchkin\", che genera oltre l'80% del fatturato, seguito dai prodotti della linea del gioco di ruolo \"GURPS\"."}
{"id": "3714359", "revid": "57342", "url": "https://it.wikipedia.org/wiki?curid=3714359", "title": "Gregor Braun", "text": "Professionista tra il 1977 ed il 1989, vinse, in rappresentanza della Germania Ovest, due medaglie d'oro olimpiche e tre titoli mondiali nell'inseguimento.\nCarriera.\nAltern\u00f2 per tutto il corso della carriera l'attivit\u00e0 su strada e su pista, nella specialit\u00e0 dell'inseguimento, ove ottenne i principali risultati. Da dilettante fu campione nazionale nell'inseguimento individuale e mondiale in quello a squadre nel 1975. L'anno successivo lo vide campione nazionale nell'inseguimento individuale e olimpico sia nell'individuale che a squadre. Passato professionista nel 1977, alla prima stagione fu medaglia d'oro iridata nell'inseguimento individuale oltre ad imporsi in una tappa del Tour M\u00e9diterran\u00e9en. Nel 1978 fu campione europeo nel madison, campione mondiale nell'inseguimento individuale, e, su strada, campione nazionale, primo alla Henninger Turm e terzo al Giro delle Fiandre.\nNel 1979 si impose in due sei giorni e nel Tour d'Indre-et-Loire, mentre nel 1980 vinse il titolo nazionale su strada, il Giro di Sardegna, il Giro di Germania e tre sei giorni. Nel 1981 si aggiudic\u00f2 la Milano-Vignola, la Tre Valli Varesine e tre sei giorni; a seguire, nel 1982, vinse la Kuurne-Bruxelles-Kuurne e una tappa alla Tirreno-Adriatico, piazzandosi terzo alla Parigi-Roubaix. Nel 1983 fu campione nazionale su strada, oltre a vincere il Giro di Sardegna, una tappa al Giro d'Italia (quella con arrivo a Savona) e la Sei giorni di Brema. Negli ultimi anni di carriera vinse la Sei giorni di Stoccarda nel 1984, il prologo della Setmana Catalana nel 1987 e fu bronzo mondiale nell'inseguimento nel 1985."}
{"id": "3714360", "revid": "767487", "url": "https://it.wikipedia.org/wiki?curid=3714360", "title": "Chris Hillman", "text": "\u00c8 conosciuto per essere una figura chiave nella nascita del country rock, fu membro della formazione originale dei The Byrds, collaboratore con Gram Parsons nonch\u00e9 fondatore dei Flying Burrito Brothers."}
{"id": "3714363", "revid": "767487", "url": "https://it.wikipedia.org/wiki?curid=3714363", "title": "Auld Lang Syne (The New Year's Anthem)", "text": "Auld Lang Syne (The New Year's Anthem) \u00e8 una canzone incisa dalla la cantante statunitense Mariah Carey nel 2010 per l'album natalizio \"Merry Christmas II You\". Si tratta di una versione dance-pop della canzone tradizionale \"Auld Lang Syne\".\nIl brano viene pubblicato come singolo il 14 dicembre 2010, in forma di EP contenente nove remix. Il video musicale \u00e8 stato pubblicato il giorno seguente."}
{"id": "3714367", "revid": "76069", "url": "https://it.wikipedia.org/wiki?curid=3714367", "title": "Evgenij Sve\u0161nikov", "text": ""}
{"id": "3714376", "revid": "536159", "url": "https://it.wikipedia.org/wiki?curid=3714376", "title": "Foca Bianca", "text": ""}
{"id": "3714379", "revid": "152625", "url": "https://it.wikipedia.org/wiki?curid=3714379", "title": "Dove comincia il sole - 27 agosto 2011 Castello di Este", "text": ""}
{"id": "3714381", "revid": "767487", "url": "https://it.wikipedia.org/wiki?curid=3714381", "title": "Nils Gabriel Sefstr\u00f6m", "text": "Riscopr\u00ec il vanadio e gli diede questo nome.\nBiografia.\nSefstr\u00f6m era uno studente di J\u00f6ns Jakob Berzelius. Mentre studiava la fragilit\u00e0 dell'acciaio nel 1830 scopr\u00ec un nuovo elemento chimico, al quale diede il nome di vanadio, in onore della dea scandinava della bellezza \"Vanadis\" (altro nome di Freyja).\nIl vanadio per\u00f2 era gi\u00e0 stato scoperto nel 1801 dal mineralogista ispano-messicano Andr\u00e9s Manuel del R\u00edo che gli aveva dato il nome di eritronio. Successivamente il chimico francese Hippolyte-Victor Collet-Descotils aveva sostenuto che l'eritronio altro non fosse che cromo impuro e del R\u00edo accett\u00f2 queste conclusioni. Friedrich W\u00f6hler conferm\u00f2 nello stesso 1830 che eritronio e vanadio erano lo stesso elemento, rivalutando gli studi di del R\u00edo.\nSefstr\u00f6m divenne membro dell'Accademia Reale Svedese delle Scienze nel 1815."}
{"id": "3714382", "revid": "92723", "url": "https://it.wikipedia.org/wiki?curid=3714382", "title": "Fausto de Elh\u00fayar", "text": ""}
{"id": "3714384", "revid": "1924342", "url": "https://it.wikipedia.org/wiki?curid=3714384", "title": "Can't Let You Go", "text": "Can't Let You Go \u00e8 un brano musicale del rapper statunitense Fabolous, con la partecipazione dei cantanti Lil' Mo e Mike Shorey, estratto come secondo singolo dall'album \"Street Dreams\"."}
{"id": "3714386", "revid": "486946", "url": "https://it.wikipedia.org/wiki?curid=3714386", "title": "Vanadis", "text": ""}
{"id": "3714389", "revid": "92723", "url": "https://it.wikipedia.org/wiki?curid=3714389", "title": "Eritronio", "text": ""}
{"id": "3714390", "revid": "92723", "url": "https://it.wikipedia.org/wiki?curid=3714390", "title": "Piombo bruno", "text": ""}
{"id": "3714391", "revid": "92723", "url": "https://it.wikipedia.org/wiki?curid=3714391", "title": "Paracromo", "text": ""}
{"id": "3714397", "revid": "2028514", "url": "https://it.wikipedia.org/wiki?curid=3714397", "title": "Rugops primus", "text": "Rugops (il cui nome significa \"faccia rugosa\") \u00e8 un genere estinto di dinosauro teropode abelisauride vissuto all'inizio del Cretaceo superiore (Cenomaniano, circa 95 milioni di anni fa), in quello che \u00e8 oggi il Niger, Africa. \u00c8 uno dei pi\u00f9 antichi abelisauri noti, inoltre la sua scoperta avvenuta nel 2000 \u00e8 stata una svolta cruciale nella comprensione dell'evoluzione dei teropodi della zona, e dimostra che all'epoca questo continente era ancora unito nel supercontinente di Gondwana in quel periodo.\nDescrizione.\nI resti di questo dinosauro constano esclusivamente di un cranio ben conservato, da cui i paleontologi hanno potuto stimare la lunghezza complessiva dell'animale, stimando una lunghezza complessiva di circa 6 metri (20 piedi), anche sulla base dei confronti con i suoi parenti. Il \"Rugops\" era dotato, come gli altri abelisauri, di un cranio corto e alto, percorso da due file di basse protuberanze che correvano longitudinalmente dalle narici alla zona degli occhi, inoltre il cranio era percorso da numerosi vasi sanguigni, facendo supporre a Paul Sereno, che descrisse l'animale nel 2004, che il cranio dell'animale non era adatto al \"combattimento o alla frantumazione di ossa\". Probabilmente, queste protuberanze rugose reggevano, nell'animale in vita, qualche tipo di cresta (forse simili a quelle presenti in \"Dilophosaurus\"). Le rugosit\u00e0 presenti sul cranio ospitavano probabilmente numerosi vasi sanguigni, ed \u00e8 possibile che queste parti della testa fossero ricoperte da un tessuto vivacemente colorato.\nNonostante non si conosca nessun altro materiale scheletrico escluso il cranio di \"Rugops\", dal raffronto con altri abelisauridi si pu\u00f2 dedurre che l'animale aveva un corpo robusto e voluminoso, ma aveva braccia incredibilmente piccole e rigide in confronto al corpo, che nonostante la loro inutilit\u00e0 nel combattimento, potevano essere utilizzate per mantenere l'equilibrio e/o per controbilanciare la testa dell'animale.\nLa specie tipo, \"Rugops primus\", il cui nome significa \"prima faccia rugosa\", fu scoperta nel 2000 da Paul Sereno, all'interno della Formazione Echkar, nell'odierno Niger. Secondo i paleontologi il \"Rugops\" \u00e8 filogeneticamente pi\u00f9 vicino a \"Majungasaurus\".\nClassificazione.\n\"Rugops\" \u00e8 stato descritto per la prima volta nel 2004 da Paul Sereno; i resti, ritrovati nei sedimenti dell'inizio del Cretaceo superiore in Niger, sono stati subito attribuiti alla famiglia degli abelisauridi; questi erano un gruppo di dinosauri teropodi tipici dei continenti meridionali, sviluppatisi indipendentemente dai tetanuri diffusi principalmente nel Laurasia. Tra gli abelisauri, \"Rugops\" sembrerebbe essere una delle forme pi\u00f9 basali.\nImplicazioni paleogeografiche.\n\"Rugops\" \u00e8 stato il primo abelisauro ufficialmente descritto nel continente africano (se si eccettua \"Majungasaurus\", proveniente dal Madagascar) e testimonia che la diffusione di questi dinosauri teropodi era gi\u00e0 iniziata nel Cenomaniano. La presenza di \"Rugops\" in Africa dimostra inoltre che questa terra era ancora unita al Gondwana nel corso del Cretaceo; ulteriori ritrovamenti di abelisauri in terreni ancora pi\u00f9 antichi, sempre in Niger (\"Kryptops\") farebbero pensare a un'evoluzione di questi animali proprio in Africa.\nPaleobiologia.\n\"Rugops\" era senza dubbio un carnivoro, come testimonia la dentatura e le altre caratteristiche del cranio. L'eventuale presenza di creste delicate e vasi sanguigni, per\u00f2, ha portato il paleontologo Paul Sereno a ipotizzare che \"Rugops\" non fosse un cacciatore attivo: le strutture sarebbero state troppo delicate per essere utilizzate costantemente nella caccia, ed \u00e8 probabile che questo animale si cibasse piuttosto spesso di carogne.\nNella cultura di massa.\nIl \"Rugops\" appare nella serie di Discovery Channel \"Mega Beasts\" dove viene invece visto come un cacciatore di altri dinosauri e come preda di \"Spinosaurus\". Appare inoltre nel primo episodio della serie di documentari BBC \"Planet Dinosaur\", ambientato nel Cretaceo africano, dove viene visto pi\u00f9 verosimilmente come un animale saprofago, nutrendosi dei resti delle prede di uno \"Spinosaurus\".\nInoltre, il \"Rugops\" \u00e8 una delle specie il cui DNA \u00e8 stato usato per la creazione dell' \"Indominus rex\" l'ibrido carnivoro antagonista del film del 2015 \"Jurassic World\"."}
{"id": "3714398", "revid": "22356", "url": "https://it.wikipedia.org/wiki?curid=3714398", "title": "Rugops", "text": ""}
{"id": "3714407", "revid": "2062065", "url": "https://it.wikipedia.org/wiki?curid=3714407", "title": "Filipe Albuquerque", "text": "Carriera.\nFilipe Albuquerque ha iniziato la sua carriera motoristica nel 1993, Albuquerque ricorda: \"Ho iniziato ad andare sui kart per gioco, ma divenne rapidamente una cosa sempre pi\u00f9 seria\", aggiunge poi \"E 'davvero difficile ottenere sponsorizzazioni per correre. Senza la Red Bull probabilmente sarei rimasto a casa a studiare\".. Il giovane pilota portoghese ha vinto due titoli nazionali di karting, prima di approdare nella F3 Spagnola con l'aiuto della Red Bull.\nSuccessivamente Albuquerque \u00e8 approdato in Formula Renault prendendo il posto da titolare nel team dopo un'ottima sostituzione. Questo gli ha permesso di gareggiare anche nella Formula Renault Tedesca.\nAlbuquerque finisce sesto nella Formula 3 Spagnola, quinto nella Eurocup Formula Renault 2.0 e terzo nella Formula Renault Tedesca, risultando il miglior esordiente in tutti e tre i campionati. Nel 2006, Albuquerque corre in due campionati, la Formula Renault e la North European Challenge, vincendo entrambe le competizioni.\nNel 2007, Albuquerque inizia la Formula Renault 3.5 series con il team Epsilon Euskadi, e termina quarto il campionato. \u00c8 stato anche scelto per rimpiazzare Ernesto Viso nella gara di Silverstone della GP2, impossibilitato a correre dopo un incidente nella gara di Magny-Cours. Nel 2008 rimane in Formula Renault 3.5 series, ma corre solo quattro gare, a causa della sua partecipazione nella A1 Grand Prix.\nAlbuquerque ha debuttato nella A1 Grand Prix nella stagione 2007-08, rimpiazzando Jo\u00e3o Urbano dell'A1 Team Portugal a met\u00e0 stagione. Finisce in zona punti in ogni gara in cui prende parte alla partenza, con tre podi finali, e finisce undicesimo il campionato a squadre di quell'anno. Ritorna per la stagione 2008-09 come unico pilota del team, termina terzo assoluto dopo una stagione che lo ha visto vincere per la prima volta in Cina. Viene confermato per la stagione 2009-10 ma, vista una serie di difficolt\u00e0 finanziarie, la stagione venne annullata ancor prima di cominciare.\nQuando fu chiaro che l campionato l'A1 Grand Prix non sarebbe pi\u00f9 ricominciato, Albuquerque si trasferisce nel campionato italiano GT. Partecipando al Campionato Italiano GT3 nella parte finale della stagione 2009. Ha anche fatto un'apparizione in una delle gare per la stagione Superstars Series 2009, un campionato turismo, arrivando secondo in entrambe le gare, alla guida di una Audi RS4.\nNel 2010, ha gareggiato nel Campionato Italiano GT3 a tempo pieno, finendo secondo classificato nella serie con la sua Audi R8 LMS, alle spalle di Gianluca Rod campione con la Porsche 997 GT3. Ha anche fatto un'altra apparizione come ospite Superstars con Audi, vincendo una delle prove della sua gara di casa, nel Circuito di Portimao.\nAlbuquerque ha partecipato alla Race of Champions 2010 a D\u00fcsseldorf. Gareggiando assieme al connazionale \u00c1lvaro Parente nella Coppa delle Nazioni, dove sono stati eliminati nella fase a gironi. Nella competizione individuale Albuquerque ha siglato una vittoria a sorpresa, sconfiggendo il campione del mondo di Formula 1 Sebastian Vettel nella semi-finale, e il campione del mondo rally S\u00e9bastien Loeb in finale.\nNel 2011, Albuquerque compete nel DTM, alla guida di una Audi A4 del 2008, entra anche nel campionato Blancpain Endurance Series con un Audi R8 della squadra belga WRT, classificandosi secondo nella classifica finale. \nNel 2013, ha fatto il suo debutto nella 24 Ore di Daytona alla guida di un'Audi R8 Grand-Am per il team Alex Job Racing nella classe GT vincendo nella sua classe segnando un 1-2 Audi. \nNel 2014, smette di gareggiare nel campionato DTM. E si trasferisce nella European Le Mans Series nella categoria LMP2. Corre la 24 Ore di Le Mans 2014 con il team ufficiale Audi.\nNel 2017 partecipa alla 24 Ore di Daytona, si trova al comando nella fase finale della gara fino a quando non \u00e8 protagonista di un incidente con Ricky Taylor."}
{"id": "3714409", "revid": "1573940", "url": "https://it.wikipedia.org/wiki?curid=3714409", "title": "Ceruchus chrysomelinus", "text": "Ceruchus chrysomelinus () \u00e8 un coleottero della famiglia dei Lucanidi, sottofamiglia Syndesinae.\nDescrizione.\nSi tratta di un insetto di medio-piccole dimensioni, la taglia si aggira tra i 12 e i 18\u00a0mm. Ha forma allungata, con corpo cilindrico di colore nero lucido.\nIl capo \u00e8 trasverso, con una leggera incavatura sul davanti che si nota soprattutto nei maschi. La punteggiatura del capo \u00e8 fine tranne che sui lati dove \u00e8 densa e grossolana tanto da formare delle rughe.\nLe mandibole sono diritte o poco incurvate e presentano all'interno una frangia di setole. Quest'ultima \u00e8 molto pi\u00f9 vistosa e densa nei maschi che nelle femmine. Le mandibole maschili sono molto pi\u00f9 grandi di quelle femminili, pi\u00f9 lunghe del capo dell'animale, e sono provviste di due forti denti, uno basale e uno mediano rivolto verso l'alto.\nIl pronoto \u00e8 completamente ribordato.\nLe antenne sono leggermente pi\u00f9 grandi nel maschio, e in entrambi i sessi presentano una clava antennale formata da tre articoli.\nLe elitre sono oblunghe e provviste di 9-10 strie.\nLa punteggiatura su tutto il corpo \u00e8 pi\u00f9 densa e grossolana sulle femmine che sui maschi.\nBiologia.\nLe larve di questa specie sono saproxylofaghe si nutrono cio\u00e8 del legno morto in decomposizione. Si rinvengono quasi esclusivamente su legno di conifere, come abeti, pecci e pini ma sono state ritrovate saltuariamente anche in ceppi di faggio, quercia, betulla e ontano. Tipicamente vengono colonizzati solo tronchi piuttosto grandi ed in avanzato stato di decomposizione.\nGli adulti vivono negli stessi ceppi dove si rinvengono le larve, in questi scavano delle gallerie dove deporre le uova.\nL'intero ciclo biologico dura 2-3 anni, le larve si impupano in estate e gli adulti gi\u00e0 formati in autunno svernano nelle cellette pupali per poi comparire la primavera successiva.\nDistribuzione e habitat.\nL'areale di questa specie comprende i seguenti stati:\nAustria, Bielorussia, Bosnia ed Erzegovina, Bulgaria, Croazia, Cipro, Repubblica Ceca, Estonia, Finlandia, Francia (assente in Corsica), Italia, Lettonia, Lituania, Montenegro, Norvegia, Polonia, Romania, Russia (Russia europea), Serbia, Slovacchia, Slovenia, Svezia, Svizzera e Ucraina, non \u00e8 certa la presenza in Spagna.\nIn Italia \u00e8 presente solo al nord e nell'Appennino tosco-romagnolo.\nL'habitat di questo insetto sono le vecchie foreste di montagna in zone fredde ed umide, dove pu\u00f2 trovare i grossi ceppi in decadimento di cui si nutre.\nConservazione.\nNonostante l'areale di questa specie sia molto vasto in realt\u00e0 \u00e8 un insetto molto raro da incontrare, e le popolazioni sono poche, molto localizzate e in genere in declino.\nIl fatto che questo animale sia legato ad un habitat molto specifico e in rarefazione ha spinto la IUCN a classificarlo nella sua lista rossa come prossimo alla minaccia di estinzione (\"Near threatened\").\nAltri fattori di rischio oltre alla perdita e al degrado dell'habitat sono le grandi distanze che intercorrono tra una popolazione e l'altra e che in futuro potrebbero portare ad un eccessivo impoverimento genetico"}
{"id": "3714414", "revid": "466539", "url": "https://it.wikipedia.org/wiki?curid=3714414", "title": "Juan Carlos Fresnadillo", "text": "Biografia.\nNel 1985 si trasferisce a Madrid, studia Sociologia all'Universit\u00e0 Complutense e comincia gli studi di fotografia e cinema iniziando la sua carriera girando cortometraggi e spot pubblicitari. Nel 1987 fonda una propria compagnia di produzione con la quale produrr\u00e0 diversi corti e spot pubblicitari. Nel 1990 collabora come assistente di produzione al corto di Gustavo Fuertes, \"El juicio final\" e sei anni pi\u00f9 tardi debutta con il cortometraggio in bianco e nero \"Esposados\" di cui \u00e8 anche il produttore esecutivo, aggiudicandosi 40 premi nazionali ed internazionali. Il corto fu anche nominato ad un Oscar per \"Miglior Cortometraggio\" nello stesso anno.\nDebutta nel 2002 con il suo primo film, il thriller \"Intacto\", vincendo il Goya Award come Miglior Regista Esordiente; nello stesso anno completa insieme ad Alejandro Jodorowsky il corto in bianco e nero della durata di 3 minuti \"Psicotaxi\". Nel 2006 dirige \"28 settimane dopo\", sequel del film \"28 giorni dopo\" diretto da Danny Boyle. Il 7 aprile 2011 fu annunciato che sarebbe stato il regista e co-sceneggiatore per il remake del film \"Il corvo\", ma a causa di problemi relativi ai diritti di distribuzione le riprese del film sono slittate a data da destinarsi, costringendo il regista ad abbandonare il progetto.."}
{"id": "3714417", "revid": "767487", "url": "https://it.wikipedia.org/wiki?curid=3714417", "title": "Marcos Patronelli", "text": "Ha vinto tre edizioni del Rally Dakar (2010, 2013 e 2016). \u00c8 il fratello di Alejandro Patronelli, anche lui vincitore del rally nella stessa categoria.\nBiografia.\nDopo i due podi al Rally Dakar (2009 e 2010), nel novembre 2010 resta gravemente ferito in un incidente di gara, che ne pregiudica la possibilit\u00e0 di difendere il titolo nell'edizione 2011 del rally raid sudamericano, pur presentandosi al via, \u00e8 costretto presto al ritiro.\nNel 2012 ottiene il secondo posto nella classifica del Rally, alle spalle del fratello Alejandro. L'anno seguente bissa il successo del 2011, ritirandosi invece nel 2014 durante la terza tappa; torna alla vittoria due anni dopo."}
{"id": "3714419", "revid": "56620", "url": "https://it.wikipedia.org/wiki?curid=3714419", "title": "Matthew Tindal", "text": "La vita e il pensiero.\nComp\u00ec gli studi in giurisprudenza a Oxford nel 1678. Si convert\u00ec al cattolicesimo nel 1685 e torn\u00f2 all'anglicanesimo nel 1688. Sostenitore del giusnaturalismo e polemico anticlericale ader\u00ec, nell'ambito dell'Illuminismo inglese, alle tesi del deismo trattandone nella suo libro pi\u00f9 importante: \"Cristianesimo antico come la creazione\" (1730) considerato la \"Bibbia del deismo\" . Il manoscritto del secondo volume dell'opera rimasto inedito alla morte di Tindal fu bruciato dalle autorit\u00e0 ecclesiastiche.\nSebbene incompleto il libro fu oggetto di accese discussioni e tradotto in tedesco nel 1741 diffuse le teorie deiste anche in Germania.\nNell'opera Tindal afferma che la ragione universale \u00e8 il fondamento essenziale della morale e della religione naturale basata sulla esistenza di un Dio creatore razionale. Il cristianesimo \u00e8 antico quanto la creazione e pu\u00f2 essere considerato come una \"ripubblicazione\" della religione naturale. Le religioni rivelate, ad opera soprattutto della casta sacerdotale, hanno costruito artificiosamente su questa antichissima credenza naturale un complesso edificio irrazionale di mistificazioni mitologiche.\nDa queste imposture si salvava il Cristianesimo primitivo che coincideva con la religione naturale ma, la sovrapposizione delle mistificazioni bibliche, come quella del peccato originale, e la dogmatica e la liturgia della Chiesa, ne hanno alterato la naturale verit\u00e0 che tuttavia sar\u00e0 restaurata dalla vittoria del libero pensiero sulle gerarchie religiose."}
{"id": "3714420", "revid": "287204", "url": "https://it.wikipedia.org/wiki?curid=3714420", "title": "Alejandro Patronelli", "text": "Ha vinto due edizioni del Rally Dakar (2011 e 2012). \u00c8 il fratello di Marcos Patronelli, anche lui vincitore del rally nella stessa categoria.\nBiografia.\nEsordisce al Rally Dakar nel 2010 con un secondo posto alle spalle del fratello Marcos, e vince l'anno successivo, anche a causa del ritiro del fratello"}
{"id": "3714427", "revid": "124123", "url": "https://it.wikipedia.org/wiki?curid=3714427", "title": "Firdaus Kabirov", "text": "Biografia.\nPilota ufficiale del team russo Kamaz, vanta due vittorie al Rally Dakar ed altri sei podi (tre secondi ed altrettanti terzi posti)."}
{"id": "3714432", "revid": "110157", "url": "https://it.wikipedia.org/wiki?curid=3714432", "title": "Fiducia (romanzo)", "text": "Fiducia (\"Confidence\"), \u00e8 un romanzo scritto da Henry James e pubblicato inizialmente su \"Scribner's Monthly\", rivista statunitense nel 1879, quindi in forma di libro per la prima volta il 10 dicembre 1879, presso Chatto &amp; Windus di Londra (in due volumi) e per il mercato statunitense il 7 febbraio 1880 presso la Houghton, Osgood and Company di Boston.\nIn italiano il romanzo \u00e8 stato tradotto da un giovane Giorgio Manganelli nel 1946 presso l'Istituto editoriale italiano di Milano e poi ristampato da Einaudi nella collana \"Scrittori tradotti da scrittori\" nel 1990. Secondo Viola Papetti \"Manganelli affronta con innata maestria l'avvolgente sintassi jamesiana, la restituisce con lo stesso ritmo e la stessa luminosit\u00e0\".\nTrama.\nRomanzo-commedia centrato sulle figure di Bernard (detto Bernie) Longueville, artista, Gordon (detto Gordy) Wright, scienziato, e Angela (detta Angie) Vivian, una donna in qualche modo misteriosa.\nBernard, mentre sta disegnando alcuni schizzi paesaggistici, incontra Angela a Siena con sua madre e ne rimane colpito. Pi\u00f9 tardi Gordon, considerato dal primo un poco matto, lo invita a Baden-Baden per conoscere il suo parere sulla propria prossima moglie e se appunto debba sposarsi. Bernard, scoperto che \u00e8 Angela, e considerandola in qualche modo troppo leggera, gli consiglia di lasciar perdere. Gordon sposa dunque un'altra donna, Blanche Evers. Dopo un paio di anni Bernard incontra nuovamente Angela su una spiaggia francese, e si innamora, o forse si rende conto di averla amata dall'inizio e di averne sconsigliato perci\u00f2 il matrimonio con l'amico. Angela, per parte sua, gli racconta di essere stata lei a rifiutarlo. Il romanzo termina con un finale da \"tutti vissero felici e contenti\" anche perch\u00e9 lei riesce a far tornare la pace tra Gordon e Blanche che litigavano e pensavano di tradirsi.\nQuestioni filologiche.\n\u00c8 il quinto romanzo di James ed \u00e8 l'unico di cui si conservi il manoscritto per intero. Ma la storia editoriale del romanzo si complica, poich\u00e9 apparve in rivista da agosto 1879 a gennaio 1880 (su \"Scribner's Monthly\", rivista che a James non piaceva ma che pagava bene, in un momento in cui aveva bisogno di soldi), mentre ne usciva in due volumi una versione inglese (da Chatto &amp; Windus, che in quel momento gli offriva condizioni contrattuali migliori rispetto alla Macmillan, con cui aveva pubblicato il romanzo precedente) nel dicembre 1879 e quindi una americana nel febbraio 1880. Bench\u00e9 pubblicato da Chatto &amp; Windus (nuovamente in un volume solo nell'ottobre 1880 e nel settembre 1882), il romanzo fu incluso nella raccolta delle opere di Macmillan (nel volume X), ma escluso da quella americana. Nel 1891, James diede per\u00f2 alla Houghton Mifflin di Boston il permesso per una ristampa americana.\nTutte queste edizioni, a partire da quella su rivista e poi nelle varie versioni inglesi e statunitensi sono diverse tra di loro, con ritocchi di frasi e punteggiatura, ma anche con un diverso numero di capitoli. Analizzando le differenze, \u00e8 stato ipotizzato che l'autore volesse costruire due romanzi diversi, uno per ogni pubblico ai due lati dell'oceano. Non \u00e8 da escludere che sottrazione o ampliamento di testo (ma vi sono anche scelte di vocaboli diversi) avessero anche a che fare con la disposizione del romanzo in uno o pi\u00f9 volumi. Il confronto con il manoscritto mostra inoltre come le correzioni di bozze siano state occasione per ulteriori ripensamenti.\nIl tema centrale del libro che ha a che fare con la tendenza delle persone a cadere in trappola rispetto alle proprie aspettative e con l'inganno che nasce reciprocamente nelle relazioni (dove \"le cose non dette non hanno meno importanza di quelle dette\") sembra dunque riverberarsi nelle edizioni, cos\u00ec come nel punto di vista sulle cose pi\u00f9 \"scientifico\" in Gordon e pi\u00f9 \"artistico\" in Bernard."}
{"id": "3714438", "revid": "205250", "url": "https://it.wikipedia.org/wiki?curid=3714438", "title": "Francesco Perlini", "text": "Biografia.\nFiglio di Roberto Perlini, fondatore nel 1957, dell'azienda produttrice di camion Perlini, con i mezzi di famiglia si \u00e8 cimentato in alcune imprese sportive che lo hanno portato al successo in due edizioni del rally raid africano, la Parigi-Dakar, alla vittoria della Parigi-Citt\u00e0 del Capo, e ancora alla vittoria della Parigi-Pechino e al Rally dei Faraoni."}
{"id": "3714443", "revid": "1442080", "url": "https://it.wikipedia.org/wiki?curid=3714443", "title": "Coppa Italia Lega Nazionale Pallacanestro 2009-2010", "text": "La Coppa Italia Lega Nazionale Pallacanestro 2009-2010 \u00e8 stata organizzata per squadre di Serie A Dilettanti, B Dilettanti e C Dilettanti.\nLa Lega Nazionale Pallacanestro ha organizzato le fasi finali presso il PalaPaternesi di Foligno, dal 31 marzo al 2 aprile 2011. Alcuni incontri validi per le final-eight di Coppa Italia di B e C Dilettanti sono stati disputati presso il palasport di Ponte San Giovanni (Perugia)."}
{"id": "3714447", "revid": "21880", "url": "https://it.wikipedia.org/wiki?curid=3714447", "title": "Ophrys bertolonii balearica", "text": ""}
{"id": "3714448", "revid": "486946", "url": "https://it.wikipedia.org/wiki?curid=3714448", "title": "Ophrys balearica", "text": ""}
{"id": "3714454", "revid": "1318658", "url": "https://it.wikipedia.org/wiki?curid=3714454", "title": "Ta'zieh", "text": "Ta'zieh, o Taziyeh, in , designa in Iran un particolare genere teatrale religioso, in cui predominano musica e canto, con il quale si commemora il martirio dell'imam al-Husayn ibn Ali. Le sue rappresentazioni si tengono esclusivamente durante il mese di Muharram e durante l'Ashura. \nIl termine, di origine araba, significa \u00abespressione di simpatia, di lutto e di consolazione\u00bb o semplicemente condoglianza. \nIl Taziyeh risale al X secolo e ha assunto importanza durante il XVI e XVII secolo durante la dinastia safavide. La sua attuale presentazione data invece all'epoca Qajar del XIX secolo. \u00c8 infatti a questa epoca risale la costruzione, a Teheran, del primo teatro popolare destinato all'organizzazione ufficiale del Taziyeh.\nIl genere teatrale \u00e8 stato inserito nel novero dei Patrimoni orali e immateriali dell'umanit\u00e0 dell'UNESCO"}
{"id": "3714456", "revid": "56620", "url": "https://it.wikipedia.org/wiki?curid=3714456", "title": "San Giancarlo Cornay", "text": ""}
{"id": "3714458", "revid": "339392", "url": "https://it.wikipedia.org/wiki?curid=3714458", "title": "Ecole Nationale des Ponts et Chauss\u00e9es", "text": ""}
{"id": "3714459", "revid": "1442080", "url": "https://it.wikipedia.org/wiki?curid=3714459", "title": "U.S. Pro Tennis Championships 1971 - Doppio", "text": "Il doppio del torneo di tennis U.S. Pro Tennis Championships 1971, facente parte della categoria World Championship Tennis, ha avuto come vincitori Roy Emerson e Rod Laver che hanno battuto in finale Tom Okker e Marty Riessen 6-4, 6-4."}
{"id": "3714462", "revid": "1442080", "url": "https://it.wikipedia.org/wiki?curid=3714462", "title": "Colonial National Invitational 1971 - Doppio", "text": "Il doppio del torneo di tennis Colonial National Invitational 1971, facente parte della categoria World Championship Tennis, ha avuto come vincitori Roy Emerson e Rod Laver che hanno battuto in finale Tom Okker e Marty Riessen 6\u20134, 7\u20135."}
{"id": "3714467", "revid": "1013865", "url": "https://it.wikipedia.org/wiki?curid=3714467", "title": "Aleknagik", "text": "Aleknagik (\"Alaqnaqiq \"in Central Yup'ik) \u00e8 una citt\u00e0 dell'Alaska situate alla foce del fiume Wood a sud-est del Lago Aleknagik, da cui la citt\u00e0 prende il nome, e a 26\u00a0km dalla municipalit\u00e0 di Dillingham. Secondo le stime del 2010 la popolazione era di 219 abitanti.\nGeografia fisica.\nTerritorio.\nAleknagik si trova a capo di Wood River sull'estremit\u00e0 sud-est di Lake Aleknagik, a 26\u00a0km a nord-ovest da Dillingham. Aleknagik prende il nome dal lago Aleknagik.\nSecondo lo United States Census Bureau, la citt\u00e0 ha un'area totale di 49\u00a0km\u00b2, di cui 30\u00a0km\u00b2 \u00e8 terra e 19\u00a0km\u00b2 \u00e8 acqua.\nClima.\nAleknagik ha un clima subartico. Le temperature medie estive vanno dai -1 ai 19 \u00b0C, quelle invernali fra I -16\u00b0 e -1 \u00b0C. Le precipitazioni annuali variano fra i 510 e i 890\u00a0mm, mentre in un anno nevica per 240\u00a0cm. La nebbia e le nuvole basse sono comuni nei mesi di luglio e agosto; il lago e il fiume sono liberi dai ghiacci da giugno a met\u00e0 novembre.\nStoria.\nIl fiume Wood e il lago Aleknagik sono stati usati storicamente come campi estivi per la pesca, anche se non \u00e8 stato definito il luogo esatto della citt\u00e0, molti concordano nel fatto che l'originale sito chiamato Alaqnaqiq era situato pi\u00f9 a sud lungo il fiume Wood. James Van Stone, un antropologo che ha viaggiato a San Pietroburgo ed ha letto i diari degli esploratori russi del 1867, ha osservato che gli esploratori viaggiavano al lago Aleknagik. Il censo del 1929 riporta che intorno al fiume Wood vivevano 55 persone. Nel 1930, c'erano cinque famiglie che vivevano sulle rive del lago tutto l'anno, i Waskeys, i Polleys, Hanson, Yakos e Smiths. Nel 1933 fu costruita la scuola e nel 1937 l'ufficio postale. Il primo maestro fu Josie Waskey. Attratti dalla scuola e dal pesce abbondante, dalla selvaggina e dal legname, un certo numero di famiglie provenienti da Goodnews, Togiak e l'area Kulukak si trasferirono ad Aleknagik. Nel tardo XIX secolo c'erano circa 200 abitanti ad Aleknagik e negli altri villaggi su Wood River. Varie malattie uccisero la maggior parte degli abitanti dei villaggi. I pochi superstiti si trasferirono fuori dalla zona. Nell'autunno del 1930, una famiglia Yupik viveva nella parte superiore del Wood River, ed il paese \u00e8 cresciuto di circa 40 abitanti dal 1931. Negli anni quaranta una missione Avventista fu fondata sulla riva nord del fiume, mentre durante gli anni cinquanta fu costruita una chiesa russa ortodossa. Nel 1959 fu costruita una strada aperta solo d'estate che collegasse la citt\u00e0 a Dillingham, resa percorribile anche d'inverno alla fine degli anni ottanta.\nNell'agosto del 2010, l'aereo privato del Senatore Ted Stevens precipit\u00f2 nei dintorni della citt\u00e0.\nEconomia e trasporti.\nMolti residenti partecipano alle attivit\u00e0 commerciali lungo la costa della Baia Bristol durante l'estate. La pesca e la caccia sono parte integrante del sistema economico della popolazione. \nAleknagik \u00e8 l'unica citt\u00e0 della regione collegata a Dillingham con una strada lunga 40\u00a0km. Il nuovo aeroporto \"New Aleknagik\", di propriet\u00e0 dello Stato, \u00e8 lungo 2070\u00a0m, con la pista di atterraggio in ghiaia ed effettua regolari voli da Dillingham. Sono presenti altri 2 piccoli aeroporti, il Tripod Airport, con pista in erba e ghiaia, situato a 3\u00a0km circa verso sud est e quello della missione Avventista. Sul lago vengono effettuati voli con gli idrovolanti."}
{"id": "3714469", "revid": "290948", "url": "https://it.wikipedia.org/wiki?curid=3714469", "title": "Bronzo (colore)", "text": "Il bronzo \u00e8 una miscela di colori composto da marrone scuro e arancione. Pu\u00f2 essere considerato una variante del rame; inoltre esiste anche una tonalit\u00e0 di bronzo antico."}
{"id": "3714471", "revid": "1573940", "url": "https://it.wikipedia.org/wiki?curid=3714471", "title": "Mynogleninae", "text": "Mynogleninae \u00e8 una sottofamiglia di ragni appartenente alla famiglia Linyphiidae.\nDistribuzione.\nDei 20 generi oggi noti di questa sottofamiglia, ben 12 sono endemici della Nuova Zelanda, 5 dell'Africa centrale, 1 della Polinesia francese, 1 delle isole Falkland e 1 del Cile.\nTassonomia.\nA dicembre 2012, la maggioranza degli aracnologi \u00e8 concorde nel suddividerla in 20 generi:"}
{"id": "3714476", "revid": "36426", "url": "https://it.wikipedia.org/wiki?curid=3714476", "title": "Seno (mitologia)", "text": ""}
{"id": "3714477", "revid": "767487", "url": "https://it.wikipedia.org/wiki?curid=3714477", "title": "Aschio", "text": "Aschio () era una polis dell'antica Grecia ubicata nell'Acaia.\nStoria.\nViene menzionata in un decreto di prossenia di Delfi del IV secolo a.C. Esiste inoltre una fonte che cita il fatto che venne nominato un teorodoco ad Aschio, intorno al 230-220 a.C., per accogliere un teoro di Delfi. Viene citata inoltre da Stefano di Bisanzio."}
{"id": "3714478", "revid": "36426", "url": "https://it.wikipedia.org/wiki?curid=3714478", "title": "Seno e Aschio", "text": ""}
{"id": "3714479", "revid": "642594", "url": "https://it.wikipedia.org/wiki?curid=3714479", "title": "Skip Sheffield", "text": ""}
{"id": "3714486", "revid": "767487", "url": "https://it.wikipedia.org/wiki?curid=3714486", "title": "Club Universitario (Potos\u00ed)", "text": "Il Club Universitario \u00e8 una societ\u00e0 calcistica boliviana di Potos\u00ed.\nStoria.\nIn seguito alla sua fondazione prese parte al campionato del Dipartimento di Potos\u00ed. Partecip\u00f2 alla Copa Sim\u00f3n Bol\u00edvar nel 1971, 1975 e 1976. Nel 1992 debutt\u00f2 nel campionato professionistico: nel primo torneo ottenne 23 punti in 30 partite, e si classific\u00f2 12\u00ba. Nel 1993 rimase escluso, per la differenza reti, dal gruppo per il titolo, e dovette disputare il girone che determinava le squadre retrocesse. Si trov\u00f2 nel quadrangolare insieme a Metalsan, Universitario Beni e Chaco Petrolero. L'Universitario Potos\u00ed chiuse all'ultimo posto con 5 punti; pertanto, fu retrocesso in seconda divisione, insieme a Universitario Beni e Chaco Petrolero."}
{"id": "3714487", "revid": "1226", "url": "https://it.wikipedia.org/wiki?curid=3714487", "title": "Cash Recycling", "text": ""}
{"id": "3714489", "revid": "212348", "url": "https://it.wikipedia.org/wiki?curid=3714489", "title": "Linfociti T", "text": ""}
{"id": "3714491", "revid": "599013", "url": "https://it.wikipedia.org/wiki?curid=3714491", "title": "Colin Baker (calciatore)", "text": "Carriera.\nClub.\nDurante la sua carriera ha giocato solo con il Cardiff City, con cui conta 18 gol in 293 partite.\nNazionale.\nConta 7 presenze con la nazionale gallese."}
{"id": "3714492", "revid": "767487", "url": "https://it.wikipedia.org/wiki?curid=3714492", "title": "Club Universitario (Beni)", "text": "Il Club Universitario \u00e8 una societ\u00e0 calcistica boliviana di Trinidad.\nStoria.\nIn seguito alla sua fondazione prese parte al campionato del Dipartimento di Beni. Partecip\u00f2 alla Copa Sim\u00f3n Bol\u00edvar nel 1976. Nel 1993 debutt\u00f2 nel campionato professionistico: nella prima fase termin\u00f2 al 5\u00ba posto il proprio gruppo, e venne pertanto inserito nel girone che determinava le squadre retrocesse. Si trov\u00f2 nel quadrangolare insieme a Metalsan, Universitario Potos\u00ed e Chaco Petrolero. Nelle 6 partite giocate ottenne 6 punti, con 3 vittorie e 3 sconfitte: giunto secondo a pari merito con il Chaco Petrolero, fu comunque retrocesso in seconda serie, giacch\u00e9, delle quattro del gruppo, solo la prima aveva la possibilit\u00e0 di rimanere in massima serie. Prosegu\u00ec a giocare sia in seconda divisione nazionale sia nel torneo del proprio dipartimento."}
{"id": "3714498", "revid": "110157", "url": "https://it.wikipedia.org/wiki?curid=3714498", "title": "Yin-Yang (Victor Wooten)", "text": "Yin-Yang \u00e8 il terzo album del bassista Victor Wooten.\nLa linea vocale della traccia \"Pretty Little Lady\" \u00e8 stata registrata al contrario e poi inserita in reverse, in modo da sembrare naturale. Questo \u00e8 un esempio di fonetica inversa.\nSono stati girati i video delle tracce \"Zenergy\" e \"Resolution\" che vedono i \"Victor Wooten and Carter Beauford\" alle prese con la composizione e registrazione delle tracce."}
{"id": "3714505", "revid": "2093951", "url": "https://it.wikipedia.org/wiki?curid=3714505", "title": "Tomasi (famiglia)", "text": "I Tomasi (erroneamente citati da alcuni autori come Tommasi) sono un'antica famiglia nobile italiana, secondo la tradizione originaria di Bisanzio (330) e successivamente passata in Ancona (640 circa), diramatasi poi a Recanati (\"Leopardi\"), Siena (1100 circa), Cortona, Comacchio, Verona (\"Tommasi\"), Petritoli, Fermo (\"Tomassini\"), Lazio (\"Tomassi\"), Capua, Gallipoli (\"de' Tomasi\"), Puglia (\"de' Tommasi\") e in Sicilia. \nIl ramo siciliano, quello dei principi di Lampedusa, ha annoverato tra gli esponenti un santo e una venerabile e, da ultimo, lo scrittore Giuseppe Tomasi di Lampedusa (1896-1957), autore del romanzo storico \"Il Gattopardo\".\nStoria.\nOrigini.\nSecondo la tradizione, la famiglia Tomasi discenderebbe dai gemelli Artemio e Giustino, figli di un Thomaso, della famiglia romana \"Leopardi\", famiglia che sarebbe originata secondo alcuni da Thomaso stesso, secondo altri da un \"Leopardo\" o \"Licino Leopardo\" figlio di Crispo, primogenito di Costantino I.\nRamificazioni.\nI Thomasi restarono ad Ancona per circa cinque secoli e conservarono il cognome Thomasi. I fratelli Matteo e Pompeo che avevano partecipato alla Prima Crociata con due proprie galee capitanate da Pompeo vennero adottati da Goffredo di Buglione, ammirato dal loro valore, ed assunsero anche il soprannome di Buglioni ottenendo per la Casata ed i discendenti il titolo di \"Familia Illustris et Catholica\".\nPompeo ebbe due figli Arrigo e Rodolfo. Da Rodolfo, che riprese il cognome bizantino, discendono i Leopardi di Recanati mentre il primogenito Arrigo, che conserv\u00f2 il cognome Thomasi, si trasfer\u00ec a Siena. Da lui discendono vari rami della famiglia.\nI Tomasi/Tommasi del Veneto.\nLa maggior concentrazione di Tomasi si trova in Veneto; specialmente nell'alto trevigiano, concentrati nella zona prealpina. I Tomasi presenti in questa area discendono presumibilmente dai Tomasi-Leopardi discendenti dalla famiglia Thomasi-Leopardi di Costantinopoli.\nI Tomasi-Leopardi.\nLa tesi della discendenza della famiglia Leopardi dai Thomasi, sulla quale concordano diversi autori venne sostenuta da Monaldo Leopardi padre del grande poeta Giacomo Leopardi nella sua Istoria gentilizia di casa Leopardi da Recanati che indic\u00f2, quale ulteriore prova della comune discendenza con i Tomasi di Lampedusa (ebbe uno scambio epistolare anche con il \"Gattopardo\"), l'identit\u00e0 dello stemma \"indizio urgente di origine comune\" [3].\nAlla stessa agnazione appartiene altres\u00ec la nobile famiglia Leopardi, ascritta al ceto nobiliare di Amatrice, e diramatosi anche in Abruzzo, ove un ramo, prese dimora nella citt\u00e0 di Penne ove venne ascritta a quel patriziato e decorata del titolo di \"Baroni di Civitaquana e Ginestra\" ed un altro in Canzano(Te) ove visse il famoso eroe risorgimentale, Sen.Pier Silvestro Leopardi, patr. ascolano, conte sul cognome Leopardi., la cui madre era Loreta Lelj di antica progenie di Canzano (Te).\nUltimi discendenti del ramo rimasto ad Amatrice sono i fratelli conti Giuseppe e Pier Silvestro Leopardi: eredi del ramo trasferitosi a Canzano (Te) sono il Barone Virginio de Sanctis Martellacci ed il conte Mauro Rosati di Monteprandone de Filippis Delfico e da suo figlio Francesco Alfonso (1994).\nI Tomasi di Siena.\nIl ramo di Siena ebbe come capostipite Arrigo (1120 circa), il quale prese in sposa Virginia Bandinelli, sorella del futuro Papa Alessandro III. Il primogenito della coppia divenne Cardinale mentre il secondogenito Bartolomeo si spos\u00f2 ed ebbe tre figli maschi, il secondogenito dei quali, Giugurta Tomasi, consigliere senese, fu il continuatore della stirpe. Il terzogenito Nicol\u00f2 venne nominato da Federico II marchese di Montaperto nel 1227. Fra i suoi discendenti il ceppo dei Battilori (Bartolo di Fredi Battilori) che annover\u00f2 un pittore e Cecco, nato verso la fine del XIII secolo, il quale spos\u00f2 una nipote di papa Pio II ed ebbe due figli: Bandino capostipite dei Bandini marchesi di Montaperto estintisi nel 1761 e dei Tomassini; Thomaso dal quale discendono i Tommasi di Vignano, i Tommasi di Cortona, i Tomasi di Comacchio ed i Tomasi di Capua. Da Capua uno dei discendenti si trasfer\u00ec a Licata diventando il capostipite dei Tomasi di Lampedusa.\nI Tomasi/Tomassini.\nFrancesco figlio di Thomaso, nato il 1445, console fiorentino ad Ancona, dove si era trasferito, spos\u00f2 Giovanna Vittoria Tomassini e divenne il capostipite di questo ramo dei Tomasi che prese il cognome Tomassini, trasferendosi poi da Ancona a Petritoli e Fermo.\nAndrea Vitello segnal\u00f2 l'ultimo discendente diretto, il principe Ugo Giuseppe L. M. Tomassini del 1927.\nI Tomasi/Tommasi di Vignano.\nDa Giacomo, figlio di Thomaso, discendono i Tommasi di Vignano (la doppia M \u00e8 probabilmente frutto di qualche errore di trascrizione), trasferitisi intorno al 1600 a Verona. \u00c8 uno dei rami pi\u00f9 vitali dei Tomasi in quanto sono tuttora numerosi i discendenti diretti in linea maschile. Una storia della genealogia familiare \u00e8 stata scritta da Angelo Tommasi di Vignano.\nTra i discendenti viventi ha molta notoriet\u00e0 Tomaso Tommasi di Vignano.\nI Tomassi del Lazio.\nIntorno al 1200-1300 circa, ci sono prove della presenza di un ramo della famiglia con cognome \"Tomassi\" nel territorio dell'attuale Gubbio(Umbria).\nAttualmente i Tomassi risiedono nel Lazio, prevalentemente nella provincia di Roma e di Frosinone.\nI Tomasi/Tommasi marchesi di Montaperto.\nDal ceppo senese discendono anche i marchesi di Montaperto il capostipite dei quali fu Bandino, cattedratico all'Universit\u00e0 di Siena. Il ramo dei marchesi di Montaperto si \u00e8 estinto nel XVIII secolo. Annover\u00f2 giuristi, gonfalonieri, capitani del popolo, ambasciatori. Il raddoppio della M del cognome \u00e8 probabilmente dovuto ad un errore commesso dal tipografo al quale la vedova di Giugurta. Dell'ottava generazione del ramo, commission\u00f2 la stampa postuma della sua opera \"Historie di Siena\".\nI Tomasi di Comacchio.\nI conti Tomasi di Comacchio sono, secondo il comacchiese Gio Francesco Ferro un ramo dei Tomasi trasferitosi a Comacchio. Anche Pierpaolo Proli nella sua dedica \"al reverendissimo Padre Abbate D. Domenico Tomasi\" prefazione di un'opera del Bonaveri da lui ampliata e corretta richiamando il Sansovino fa risalire le origini della famiglia Tomasi di Comacchio (\"ove per la sua splendidezza e generoso trattamento \u00e8 stata sempre considerata per una delle principali nobili famiglie di quella citt\u00e0), ai gemelli anconetani.\nI Tomasi di Capua.\nI senesi Mariano Tomasi, conte di Castel Vignano, ed il suo terzogenito Luigi ospitarono Alfonso V d'Aragona nella fortezza di Montaperto quando nel 1455 questi si rec\u00f2 in Toscana per conquistare Firenze. L'impresa non riusc\u00ec; Mariano e Luigi furono mandati al confino ed i loro beni vennero confiscati. I due si trasferirono, al seguito di Alfonso, a Capua dove godettero di un trattamento privilegiato ottenendo onori e possedimenti sia da Alfonso che dal figlio di lui Ferdinando I, che nomin\u00f2 Pietro, il figlio di Luigi barone. Pietro, che alla fine venne sepolto nella cappella della famiglia all'interno della cattedrale di Capua, ebbe dalla moglie, la senese Blanditia Branchini, cinque figli, tre maschi e due femmine. I Tomasi di Capua si estinsero nel XVII secolo perch\u00e9 i numerosi maschi nati in quel secolo si dedicarono tutti alla carriera ecclesiastica.\nLa discendenza fu assicurata da Mario che nel secolo precedente si era trasferito in Sicilia al seguito del duca Marc'Antonio Colonna, diventando il capostipite dei Tomasi di Sicilia, noti in tutto il mondo, grazie al romanzo il Gattopardo come \"Tomasi di Lampedusa\".\nI de' Tomasi di Gallipoli.\nSecondo un antico manoscritto conservato nella biblioteca comunale di Gallipoli Filadelfo Mugnos scrisse che un membro della famiglia dei Tomasi di Siena, Filippo de' Tomasi, si trasfer\u00ec a Gallipoli. Un suo omonimo discendente venne nominato prima conte e poi barone. I de' Tomasi, imparentatisi con diverse famiglie nobili delle Puglie, ebbero incarichi prestigiosi. Giovanni Battista de' Tomasi' giudice giubilato della gran corte criminale e speciale, fu filologo, letterato ed archeologo. I de' Tomasi diedero cinque sindaci ed un governatore a Gallipoli. Lo stemma del casato simile, se non identico, a quello dei Tomasi di Lampedusa campeggia ancor oggi sul palazzo de' Tomasi che non appartiene pi\u00f9 alla famiglia, tuttora esistente, ed \u00e8 stato trasformato in Bed &amp; Breakfast.\nI Tomasi di Sicilia.\nIl ramo siciliano dei Tomasi, noti come Tomasi di Lampedusa caratterizzato nel XVII secolo dalla forte religiosit\u00e0 dei suoi componenti annovera, oltre allo scrittore, un santo, san Giuseppe Maria Tomasi, una beata, Isabella Tomasi, che nel romanzo Il Gattopardo diventa la Beata Corbera e numerosi ecclesiastici. La linea maschile \u00e8 estinta e sopravvivono solo discendenti nelle linee femminili; contrariamente a quanto avveniva per le famiglie nobili degli altri stati italiani nel regno delle Due Sicilie i titoli nobiliari venivano trasmessi anche in linea femminile quando si estingueva la discendenza maschile."}
{"id": "3714506", "revid": "773636", "url": "https://it.wikipedia.org/wiki?curid=3714506", "title": "Samsung Galaxy Fit", "text": "Il Samsung Galaxy Fit GT-S5670 \u00e8 uno smartphone prodotto da Samsung, facente parte della serie Samsung Galaxy e basato sul sistema operativo open source Android.\n\u00c8 stato annunciato al Mobile World Congress del 2011 come uno dei quattro smartphone low-end di Samsung, insieme con Galaxy Ace, Galaxy Gio e Galaxy mini.\nCaratteristiche.\nIl dispositivo \u00e8 equipaggiato con uno schermo QVGA TFT di 3.31\u201d con risoluzione 320x240 punti, una fotocamera da 5-megapixel e un processore da 600 megahertz. Il cellulare Fit si basa su Android 2.2 Froyo (aggiornato in seguito a 2.3 Gingerbread) ed utilizza una versione personalizzata dell'interfaccia TouchWiz, interfaccia proprietaria di Samsung.. Come connettivit\u00e0 supporta WiFi 802.11 (b/g/n), Bluetooth v 2.1 ed USB 2.0 (ad alta velocit\u00e0). Le reti di cellulari supportate sono HSDPA 7.2 Mbit/s 900/2100 ed \nEDGE/GPRS 850/900/1800/1900."}
{"id": "3714507", "revid": "528930", "url": "https://it.wikipedia.org/wiki?curid=3714507", "title": "Tommasi (famiglia)", "text": ""}
{"id": "3714510", "revid": "110157", "url": "https://it.wikipedia.org/wiki?curid=3714510", "title": "Live in America (Victor Wooten)", "text": "Live in America \u00e8 il quarto album di Victor Wooten pubblicato nel 2001. Il doppio album contiene i momenti pi\u00f9 emozionanti dello \"Yin-Yang tour\"."}
{"id": "3714513", "revid": "1543377", "url": "https://it.wikipedia.org/wiki?curid=3714513", "title": "Tennis ai XVI Giochi panamericani - Doppio misto", "text": "Il torneo tennistico di doppio misto dei XVI Giochi panamericani si \u00e8 tenuto al Telcel Tennis Complex di Guadalajara, Messico, dal 17 al 21 ottobre."}
{"id": "3714514", "revid": "217432", "url": "https://it.wikipedia.org/wiki?curid=3714514", "title": "Il racconto di una botte", "text": ""}
{"id": "3714516", "revid": "110157", "url": "https://it.wikipedia.org/wiki?curid=3714516", "title": "Annales Xantenses", "text": "Gli Annales Xantenses o \"Annali di Xanten\", sono una serie di annali probabilmente scritti nella citt\u00e0 tedesca di Lorsch, per la parte che copre il periodo compreso tra gli anni 832 e 852, fonte indipendente dal \"Chronicon Vedastinum\") e a Colonia (per la parte che giunge fino all'873). Per la parte delle cronache scritte a Lorsch, l'autore \u00e8 probabilmente Gerardo, un cappellano reale, mentre il continuatore di Colonia \u00e8 rimasto sconosciuto."}
{"id": "3714517", "revid": "1573940", "url": "https://it.wikipedia.org/wiki?curid=3714517", "title": "Ipainae", "text": "Ipainae \u00e8 una sottofamiglia di ragni appartenente alla famiglia Linyphiidae.\nDistribuzione.\nI 9 generi oggi noti di questa sottofamiglia sono diffusi prevalentemente nella Regione paleartica; uno solo, \"Metaleptyphantes\", \u00e8 diffuso nel continente africano.\nTassonomia.\nA maggio 2011, la maggioranza degli aracnologi \u00e8 concorde nel suddividerla in nove generi:"}
{"id": "3714525", "revid": "1543377", "url": "https://it.wikipedia.org/wiki?curid=3714525", "title": "Club Metalsan", "text": "Il Club Metalsan \u00e8 una societ\u00e0 calcistica boliviana di Cochabamba.\nStoria.\nIn seguito alla sua fondazione prese parte al campionato del Dipartimento di Cochabamba, vincendo il titolo nel 1992. Nel 1993 debutt\u00f2 nel campionato professionistico: nella prima fase termin\u00f2 al 4\u00ba posto il proprio gruppo, e dovette disputare il girone che determinava le squadre retrocesse. Si trov\u00f2 nel quadrangolare insieme a Universitario Beni, Universitario Potos\u00ed e Chaco Petrolero. Nelle 6 partite giocate ottenne 7 punti, con 3 vittorie, 1 pareggio e 2 sconfitte: fu l'unica delle 4 formazioni presenti nel gruppo a raggiungere la salvezza. Nel campionato 1994 ottenne 3 punti nella prima fase (gioc\u00f2 nel gruppo B), mentre nella seconda i punti furono 2 (una vittoria e 11 sconfitte su 12 incontri); in virt\u00f9 di tali risultati, tra i peggiori della storia del campionato a livello statistico, il Metalsan fu retrocesso."}
{"id": "3714532", "revid": "110157", "url": "https://it.wikipedia.org/wiki?curid=3714532", "title": "Soul Circus", "text": "Soul Circus \u00e8 il quinto album di Victor Wooten ed \u00e8 stato pubblicato nel 2005. Wooten, per la realizzazione di questo album, ha affermato di aver preso ispirazione dalla musica trasmessa dalle stazione radiofoniche negli anni '70."}
{"id": "3714538", "revid": "93556", "url": "https://it.wikipedia.org/wiki?curid=3714538", "title": "Kingston Vale", "text": "Kingston Vale \u00e8 un quartiere del borgo reale di Kingston upon Thames, a Londra.\nL'area era originariamente conosciuta come Kingston Bottom fino alla met\u00e0 del XIX secolo\nIl nome cambi\u00f2 in Kinston Vale nel 1861, dove nell'archivio di stato inglese l'area viene chiamata Kingston Vale Hamlet. Nel 1891 infine, il nome venne descritto negli archivi di stato come Kingston Vale.\nTrasporti.\nAutostrade.\nPassano per Kingston Vale:\nBus.\nKingston Vale \u00e8 raggiungibile grazie a tre linee di autobus, che collegano l'area con New Malden e Tolworth a sud, Kingston e Surbiton a sud-est e Roehampton e Putney a nord-est.\nLe linee che servono Kingston Vale sono le seguenti:\nStazioni ferroviarie.\nNell'area non \u00e8 compresa nessuna stazione ferroviaria, tuttavia sono presenti nelle vicinanze le stazioni di Putney (a nord-est) e di Norbiton (a sud-est).\nMetropolitana di Londra.\nLa stazione della Tube pi\u00f9 vicina \u00e8 quella di Putney Bridge sulla District Line. Un'altra stazione situata nelle vicinanze di Kingston Vale \u00e8 quella di Wimbledon Park."}
{"id": "3714540", "revid": "767487", "url": "https://it.wikipedia.org/wiki?curid=3714540", "title": "Sergej Petrenko", "text": "Carriera.\nClub.\nDurante la sua carriera, durata dal 1972 al 1985 ha giocato soltanto con la Torpedo Mosca.\nAllenatore.\nUna volta ritiratosi \u00e8 tornato da allenatore alla Torpedo Mosca nel 2002."}
{"id": "3714542", "revid": "228587", "url": "https://it.wikipedia.org/wiki?curid=3714542", "title": "Buggy Schlesser", "text": "Il Buggy Schlesser \u00e8 un'automobile da competizione di tipo fuoristrada appositamente ideato dal pilota francese Jean-Louis Schlesser per partecipare ai rally raid e realizzato in numerose versioni evolutive a partire dai primi anni novanta.\nTecnica.\nCaratteristiche fondamentali di tutte la serie di vetture realizzate dal pilota francese sono la leggerezza e la semplicit\u00e0 costruttiva, per questo la scelta tecnica di adoperare la trazione a due sole ruote motrici, a differenza degli avversari pi\u00f9 quotati. Il suo ideatore bas\u00f2 il suo progetto su queste caratteristiche per contrastare le pi\u00f9 complesse e pesanti vetture a trazione integrale, che di norma necessitano di un articolato sistema di assistenza tecnica da parte delle squadre ufficiali che le impiegano in gara. Schlesser, che all'epoca non aveva alle spalle una casa costruttrice che gli potesse garantire tale assistenza, cerc\u00f2 di essere competitivo impiegando meno risorse.\nLa ricerca della competitivit\u00e0 pass\u00f2 attraverso numerosi affinamenti tecnici e cambi di propulsore: il primo veicolo, l'\"X 202 Schlesser original\" fu dapprima dotato di un motore Renault 4 cilindri sovralimentato, poi sostituito da un propulsore Opel 4 cilindri 2 litri, anch'esso a sua volta rimpiazzato da un motore Porsche 6 cilindri da 3,6 litri, passando poi a motori PRV, Ford e Seat. Il telaio sempre del tipo a traliccio tubolare in acciaio \u00e8 stato pi\u00f9 volte modificato e aggiornato, nei primi anni era in configurazione monoposto, privo di copilota navigatore, di pari passo anche la carrozzeria che ha subito costanti e profonde modifiche a livello estetico, sovente inserendo timidi richiami stilistici a vetture stradali di case automobilistiche (soprattutto Renault e Ford), in cambio della fornitura del motore.\nStoria.\nSchlesser fece debuttare la vettura in gara alla Parigi-Dakar del 1991, pilotandola egli stesso in coppia con Da Silva e ottenendo come primo risultato di prestigio la vittoria del \"Trofeo 2 ruote motrici\" della \"Coppa del Mondo 1992 dei Rally Tout Terrain FIA\"\nPalmar\u00e8s.\nRally Dakar.\nI seguenti successi sono stati ottenuti tutti dal suo pilota ed ideatore Jean-Louis Schlesser."}
{"id": "3714553", "revid": "663330", "url": "https://it.wikipedia.org/wiki?curid=3714553", "title": "Gli sgommati", "text": ""}
{"id": "3714558", "revid": "110157", "url": "https://it.wikipedia.org/wiki?curid=3714558", "title": "Villa Ghirlanda Silva", "text": "Villa Ghirlanda Silva \u00e8 una villa nobiliare del XVII secolo presente a Cinisello Balsamo. Si tratta di una villa di delizia, una classica dimora suburbana che i nobili del tempo erano soliti costruire fuori dalla citt\u00e0 come veri e propri luoghi di soggiorno e villeggiatura. Il complesso comprende un elegante giardino all'inglese, oggi trasformato in parco cittadino. Sia quest'ultimo che la villa fanno parte del patrimonio culturale italiano, tutelato dalla legge Bottai (legge 1089/1939).\nLa villa.\nStoria.\nLa \"Descrizione della villa Silva in Cinisello\", del 1811, riporta che l'attuale edificio sia stato fatto costruire intorno al 1660 da Donato I Silva (1607-1675), a partire da una preesistenza risalente al Cinquecento, legata in qualche modo ad Andrea Palladio. A sovrintendere all'edificazione sarebbe stato chiamato Gian Domenico Richini, figlio del pi\u00f9 noto Francesco Maria Richini, ampiamente impegnato nel corso della seconda met\u00e0 del XVII secolo a Milano nel proseguire quanto cominciato dal padre. Le prime testimonianze grafiche della villa e del suo giardino, rappresentati nelle incisioni di Marc\u2019Antonio Dal Re e di Karl Remshart presentano un edificio appartenente per la sua struttura agli anni centrali del XVII secolo; tale datazione sarebbe inoltre compatibile con il rilevamento di diversi manufatti presenti all'interno della villa risalenti proprio alla met\u00e0 del Seicento. Parallelamente, nel corso dei restauri condotti nella prima met\u00e0 degli anni ottanta, si sono riscontrate anche le tracce di una struttura architettonica precedente rispetto all'impianto secentesco della villa, avvalorando quanto riportato nella \"Descrizione\". Alla morte di Donato I Silva, subentr\u00f2 il figlio Gerardo (1646-1714) nel proseguire l'opera di decorazione e arricchimento della quadreria gi\u00e0 cominciata dal padre.\nA Gerardo Antonio Silva succedette il figlio Donato II Silva (1690-1779), uomo di estrema cultura e letterato, fra i fondatori fra l'altro della Societ\u00e0 Palatina; egli port\u00f2 a compimento i lavori di costruzione della villa, ponendo particolare cura al giardino - all'italiana - e alle collezioni raccolte nella villa, ampliando la quadreria e fondandovi una biblioteca estremamente ricca e varia. Fece inoltre installare sul terrazzo della torretta il pi\u00f9 grande cannocchiale che si fosse mai visto fino ad allora in Lombardia, che si era fatto costruire dal famoso ottico del tempo Fran\u00e7ois de Baillou, particolarmente stimato da Donato II Silva e incoraggiato nei suoi studi. Alla sua morte - in assenza di figli - gli sarebbe succeduto il nipote Ercole Silva (1756-1840), figlio del fratello Ferdinando. Uomo anch'egli di spiccata cultura e letterato, avrebbe promosso una consistente campagna di rinnovamento, sia per quanto riguarda il giardino, che per quanto riguarda gli ambienti stessi della villa. Personale amico dell'arciduca Ferdinando d'Asburgo-Este, ebbe modo di ospitarlo nella villa di Cinisello nell'estate del 1787, insieme alla consorte Maria Beatrice d'Este, allontanatisi da Monza, in cui incombeva il pericolo del vaiolo (una lapide commemorativa a perenne memoria dell'evento venne posta sopra la porta d'ingresso principale alla \"Sala degli Specchi\"). Ercole Silva, gi\u00e0 autore nel 1801 del trattato \"Dell'arte dei giardini all'inglese\", avvi\u00f2 nel primo decennio dell'Ottocento una radicale trasformazione del giardino, prima compiuta realizzazione all'inglese condotta in Italia. Non avendo come lo zio alla propria morte eredi diretti, lasci\u00f2 insieme alla villa le molteplici collezioni naturalistiche, archeologiche e d'arte che aveva avuto modo di arricchire durante tutta la sua vita al nipote Gerolamo Ghirlanda (1789-1851), figlio di Gaspare Ghirlanda e di Teresa Silva, sorella di Ercole, ed in seguito al figlio Carlo (1825-1888). Quest'ultimo, che aggiunse al cognome di famiglia anche quello di Silva, oper\u00f2 diverse modifiche al giardino, rimasto fino a quel momento sostanzialmente come l'aveva ideato Ercole Silva nei primi anni del secolo e commission\u00f2 al pittore e decoratore Luigi Scrosati l'abbellimento stilistico della facciata orientale della villa, oltre che della torretta (1852).\nDopo che si estinse anche la famiglia Ghirlanda, la villa venne rilevata dapprima da Giovanni Frova (1886), in seguito - agli inizi del Novecento - dal conte Giuseppe Cattaneo di Proh, ospitando per un breve periodo di tempo, fino al 1910 - anno in cui venne eretto l'edificio scolastico a lato del municipio di Cinisello - le scuole cittadine, collocate insieme ad alcuni uffici comunali nell'ala meridionale della villa. Successivo proprietario, a partire dal 1926, sarebbe stato un possidente terriero locale, Emilio Cipelletti, la cui famiglia avrebbe conservato la propriet\u00e0 per quasi mezzo secolo. Solo nel 1974 dopo una lunga contrattazione venne acquistata dall'Amministrazione Comunale, che ne fece un centro civico. La villa divenne pertanto sede della biblioteca cittadina fino al 2012, venendo trasferita poi nel settembre di quell'anno nell'ex scuola Cadorna, diventata nel frattempo il nuovo Centro Culturale \"IlPertini\"; al momento sono ancora presenti al suo interno diversi uffici comunali. Alcuni saloni della villa vengono tuttora utilizzati per riunioni, mostre e cerimonie; mentre nell'ala meridionale ha sede il Museo di Fotografia Contemporanea, insediatovisi nel 2005.\nCaratteristiche.\nLa villa \u00e8 delimitata esternamente da due ali laterali che si sviluppano fin lungo la strada, alle cui estremit\u00e0 ha origine il muro di cinta frontale, che termina in quattro pilastri in muratura (sormontati da pinnacchi piramidali in pietra) che, disposti in semicerchio, racchiudono il cancello, pregevole manufatto in ferro battuto risalente probabilmente al XVIII secolo, caratterizzato dal disegno movimentato delle barre verticali con motivi di girali e volute. La sua collocazione storica non \u00e8 certa: dalle incisioni di Marc'Antonio Dal Re e di Karl Remshart si evince che al tempo vi fosse un cancello diverso da quello presente oggi; al contrario, sul retro della villa, se ne trovava uno analogo, probabilmente trasportato dove si trova oggi nel corso delle trasformazioni condotte da Ercole Silva nei primi anni dell'Ottocento.\nIl complesso si presenta con uno schema planimetrico a ferro di cavallo, in cui le ali laterali si innestano alle estremit\u00e0 del corpo centrale della villa, dando origine al cortile d'onore, la cui aiuola centrale \u00e8 occupata da un grande esemplare di \"Magnolia grandiflora\". Nell'angolo nord-occidentale del cortile si trova uno dei pochi reperti archeologici sopravvissuti, presente nella villa dai tempi di Ercole Silva: si tratta di un sarcofago in serizzo, di epoca romana, risalente al II secolo. Il corpo centrale della villa si sviluppa su due piani fuori terra, con interposti mezzani e un ultimo piano seminterrato disposto a cantina, con le luci che trovano spazio nello zoccolo; i corpi di fabbrica laterali risultano invece ribassati, mancando del piano nobile. La distribuzione interna degli ambienti, imperniata sui saloni centrali di rappresentanza presenti sia al pianterreno che al piano nobile, individua un impianto rigorosamente assiale, che destina a funzioni di servizio le ali laterali ribassate.\nLa facciata occidentale.\nLa facciata occidentale - quella dunque principale, che si affaccia verso la citt\u00e0 - si caratterizza per la presenza al pianterreno di un portico a sette fornici, lungo 25 metri e profondo 6, coperto da volte a crociera e sostenuto da colonne doriche che si innestano sugli archi attraverso un pulvino rastremato e modanato, di matrice richiniana. I quattro intercolumni laterali (due per parte) risultano racchiusi in base da balaustre sormontate da otto vasi in marmo bianco, databili alla prima met\u00e0 dell'Ottocento, scolpiti a rilievo con mascheroni a forma di teste di leone; i tre intercolumni centrali sono invece aperti, dando sulla scalinata d'ingresso. Il piano nobile presenta invece due logge architravate, con colonne ioniche e balaustre; il salone centrale \u00e8 sormontato da un attico all'interno del quale si aprono tre finestre a lunetta. Nella parte destra, si innalza una torretta quadrangolare, con decorazioni in cotto successive al periodo di fabbrica secentesca, ascrivibili al rifacimento della facciata orientale della villa, avvenuto nell'Ottocento.\nIl complesso segue inoltre una rigorosa simmetria, che doveva essere probabilmente ancora pi\u00f9 accentuata nel progetto originario, che prevedeva una seconda torretta posta sul lato sinistro della villa, riportata nelle raffigurazioni del Dal Re e del Remshart. L'alternanza di spazi pieni e spazi vuoti data dalla presenza delle due logge sovrapposte conferisce alla villa uno spiccato pittoricismo, anche grazie ai giochi chiaroscurali che ne scaturiscono. La presenza del loggiato al piano nobile peraltro costituisce un \"unicum\" nel panorama lombardo, non trovando ulteriore applicazione in altre ville di delizia al di fuori di questa.\nDal sottoportico si ha l'ingresso principale che d\u00e0 sul salone d'onore del pianterreno, conosciuto come \"Sala degli Specchi\". Al di sopra della porta \u00e8 collocata una lapide in marmo, coi caratteri in bronzo dorato, a memoria del soggiorno estivo dell'arciduca Ferdinando d'Asburgo-Este e della sua consorte Maria Beatrice d'Este, avvenuto nel 1787. All'interno della parete destra del sottoportico si trova collocato lo \"Scalone d'onore\", che conduce al piano nobile; al suo fianco una porta che immette in un corridoio che conduce alle cantine e all'ala laterale meridionale. In passato questo spazio secondario aveva tutt'altra importanza, conservando alcuni reperti antichi e presentando motti e passi letterari tratti dal Metastasio, dipinti in forma di cartigli e finte epigrafi, concepiti come parte integrante della raccolta d'antichit\u00e0. Vi erano sicuramente citati il \"Temistocle\", l\"Alessandro nell'Indie\", il \"Ciro riconosciuto\" e \"L'Olimpiade\", drammi considerati esemplari sia per il genere eroico che per quello sentimentale, dai quali erano tratte le citazioni che integravano la raccolta di antichit\u00e0, con l'obiettivo di spingere a una pi\u00f9 profonda meditazione sull\"antico\". Delle pareti affrescate sono rimaste tuttavia soltanto alcune tracce scarsamente leggibili, limitate a quella orientale. Dalla parte opposta del sottoportico, invece, frontale allo \"Scalone d'onore\" \u00e8 presente un grande affresco monocromo - attualmente in cattivo stato di conservazione - che raffigura una prospettiva architettonica di scalone a trompe-l'\u0153il, caratterizzato da pareti bugnate e da una nicchia all'interno della quale si intravede una statua femminile, che sorregge un grappolo. Concludono l'ornamento del sottoportico due grossi vasi in terracotta, realizzati da vasai toscani nella seconda met\u00e0 dell'Ottocento.\nLa facciata orientale.\nTotalmente differente rispetto alla facciata opposta appare la facciata orientale, radicalmente rinnovata nel 1852 da Carlo Ghirlanda Silva, secondo il corrente gusto romantico. Questa presenta innanzitutto ali laterali leggermente avanzate rispetto al restante corpo centrale; la facciata \u00e8 inoltre interamente percorsa da un doppio ordine di finestre sovrapposte (con due porte centrali, una che d\u00e0 sul giardino, al pianterreno, l'altra che s'affaccia su un balcone, al pieno nobile), reso pi\u00f9 evidente dalla presenza di una cornice marcapiano dentellata a rilievo. L'attico, tamponate le originarie aperture, \u00e8 stato integrato totalmente nella facciata e appare oggi come un alto timpano, sorretto ai lati da due cariatidi in terracotta; risultano tamponate \u2013 e pertanto non pi\u00f9 individuabili \u2013 anche le aperture dei piani mezzani, interposti fra il pianterreno e il piano nobili, ampiamente ritratte nelle settecentesche incisioni del Dal Re e del Remshart. Gli inserti decorativi si fondano sull'uso congiunto di terracotta e marmo bianco, coerentemente con la moda romantica del tempo, che si proponeva di riprendere \u2013 fra le altre cose \u2013 la tradizione quattrocentesca lombarda, in particolar modo nell'uso del cotto. Le terrecotte sono pertanto impiegate oltre che sulla facciata, anche sulle fronti dei corpi laterali posteriori; sono utilizzate come cornici delle porte e delle finestre, queste ultime coronate da timpani acuti al pianterreno e da timpani spezzati o curvilinei al piano nobile. Dal punto di vista compositivo contengono motivi decorativi a rilievo, fra cui teste di cherubino, teste femminili, festoni e ghirlande di foglie, fiori e frutti, spirali ed elementi geometrici.\nIn marmo bianco invece sono sei ovali collocati sulle ali laterali, ritraenti figure mezzobusto a rilievo, alte circa 80\u00a0cm: quattro di questi ovali, posti nei timpani di altrettante finestre al piano nobile, ritraggono \"Le quattro stagioni\", gli altri due invece, disposti a coronamento delle due finestre sottostanti, al pianterreno, ritraggono \"L'agricoltura\" e \"La fertilit\u00e0\". Nella raffigurazione de \"Le quattro stagioni\" ciascuna fanciulla, che sembra affacciarsi ad una finestra appoggiandosi sul davanzale, ha con s\u00e9 gli attributi tipici della stagione: nella \"Primavera\" ha fra i capelli e nella mano sinistra dei fiori, nell\"Estate\" un fascio di spighe nella mano destra, nell\"Autunno\" pampini e grappoli d'uva come corona oltre ad una coppa di vino nella mano sinistra, mentre nell\"Inverno\" la fanciulla \u00e8 invece incappucciata e non ha con s\u00e9 niente, a significare l'assenza di prodotti della terra in quella stagione. Nei rilievi del pianterreno invece sono ritratte due donne, la prima che regge due attrezzi identificabili con una vanga e il setaccio (\"L'agricoltura\"), la seconda che ha invece con s\u00e9 una cornucopia ricolma di fiori e frutti (\"La fertilit\u00e0\"). Un settimo rilievo in marmo bianco, di dimensioni maggiori, \u00e8 inoltre collocato al pianterreno, sopra il portale centrale: vi \u00e8 raffigurata una giovane donna seduta nell'atto di scrivere su un libro, che tiene sulle ginocchia; ai lati altri volumi sono accatastati per terra e due piccoli putti suonano la tromba. Quest'ultimo rilievo, che non compare nella \"Descrizione\" del 1855 pur essendo riconducibile alla stessa mano che ha realizzato gli altri sei ovali (al contrario presenti), viene interpretata come un'allegoria di una delle \"Arti\" o delle \"Scienze\".\nGli interventi decorativi e il rifacimento ottocentesco della facciata sono legati al nome di Luigi Scrosati, che avrebbe lavorato in collaborazione con Giovanni Battista Boni, a cui sono attribuiti i rilievi in marmo. Allo Scrosati era infine attribuito l'affresco detto \"L'Abbondanza\", oggi totalmente perduto, che decorava il timpano centrale.\nGli interni.\nLa sistemazione storica delle sale della villa va ricondotta a due distinti periodi storici: il primo, barocco, fra la fine del Seicento e i primi decenni del Settecento; la seconda, neoclassica, nei decenni a cavallo fra il XVIII e il XIX secolo, sotto Ercole Silva. Gli interventi condotti in questo secondo periodo sono ben documentati nella \"Descrizione\" del 1811, redatta in un periodo di poco posteriore alla trasformazione in stile neoclassico di alcuni ambienti. Essa \u00e8 inoltre indispensabile per ricostruire lo stato di fatto degli interni all'inizio dell'Ottocento, dal momento che ripercorre minuziosamente gli arredi e le collezioni, in gran parte oggi andati dispersi; risulta tuttavia pi\u00f9 superficiale nella trattazione degli ambienti e delle decorazioni risalenti alla prima fase decorativa, quella barocca, sopravvissuta agli interventi portati avanti da Ercole Silva. Le edizioni successive della \"Descrizione\", del 1843 e del 1855, pur presentandosi pi\u00f9 sintetiche ed approssimative proprio nella descrizione degli interni, sono di fondamentale importanza per operare una comparazione con i successivi interventi di Ercole Silva e con quelli del suo successore Carlo Ghirlanda Silva. Importanti infine, per concludere la ricerca storica, le fotografie di inizio Novecento pubblicate nel 1907 nel volume \"Ville e castelli d'Italia. Lombardia e laghi\", che mostrano allo stato del tempo lo \"Scalone d'onore\", la \"Sala degli Specchi\", il \"Salottino delle Belle\" e la \"Sala del Convito\".\nGli interni: il pianterreno.\nVi si accede attraverso la porta collocata sulla parete orientale del \"Salottino delle Belle\", oltre che dalle due porte presenti nella \"Sala degli Specchi\" e da quella collocata sulla parete meridionale, dall'adiacente \"Sala degli Amorini\". La sala presenta un apparato decorativo limitato al soffitto, realizzato agli inizi dell'Ottocento: nella parte esterna questo presenta una decorazione a fregi monocromi con volute, sfingi e mascheroni; nelle lunette da questi delimitate vi sono invece figure femminili con ali di farfalla e la parte inferiore del corpo caudata, che sorreggono trofei floreali. Nelle medaglie presenti agli angoli campeggiano divinit\u00e0 femminili. La \"Descrizione\" del 1811 attribuisce queste decorazioni ai pittori ornatisti \"Alberti\" e \"Cajmi\", dei quali non si \u00e8 tuttora in grado di ricostruire la reale identit\u00e0 e il catalogo delle opere. Al centro del soffitto domina una medaglia ovale raffigurante \"Il ratto di Ganimede\", opera di Giuseppe Lavelli, per molti versi assimilabile a quella presente nella \"Sala degli Specchi\", sempre sua, per il taglio compositivo, il disegno secco e linearistico, le scelte cromatiche incentrate su tonalit\u00e0 luminose e fredde e la stesura del colore a campiture compatte. Dal centro del soffitto pende inoltre un imponente lampadario, riconducibile probabilmente alla fine del XVIII secolo: questo si presenta con una struttura in ferro battuto, sulla quale si innestano pendagli di vetro di diversi tagli (ovali, sfaccettati, a stella, a grappolo d'uva) e i piatti per le candele, alcuni dei quali tuttavia sostituiti in epoca recente. Nella sala \u00e8 inoltre presente un camino in marmo rosso variegato, con cornice mistilinea, databile fra il XVII e il XVIII secolo. Entrambe le \"Descrizioni\" del 1843 e del 1855 attestano la presenza di alcuni quadri alle pareti (tuttora dispersi), tra i quali una \"Sibilla cumana\" del Guercino.\nAdiacente alla \"Sala di Compagnia\", da cui vi si accede attraverso la porta posta sulla parete settentrionale della stanza, presenta anche un accesso posto nella parete orientale dalla \"Sala dell'Aurora\", oltre ad un'uscita diretta sul giardino. Al pari della precedente sala, anch'essa protagonista del rinnovamento operato nei primi anni dell'Ottocento da Ercole Silva, presenta decorazioni solo sul soffitto, anch'esse riconducibili ad \"Alberti\" e \"Cajmi\". Un \"volo di amirini\" viene inquadrato da una cornice floreale, di gusto esotico, sorretta da cariatidi collegate tra loro con pampini d'uva; una seconda cornice, pi\u00f9 esterna, presenta grappoli d'uva e uccelli esotici di vari colori. Tale genere di decorazione, particolarmente in voga in quel periodo, \u00e8 riconducibile ai fratelli Carlo Antonio e Vittorio Raineri; se \u00e8 azzardato sostenerne una loro diretta realizzazione, \u00e8 probabile siano stati gli inconsapevoli ispiratori dell'Alberti e del Cajmi, che avevano sicuramente avuto modo di osservarne i dieci pannelli realizzati per la Villa Reale a Monza, gi\u00e0 presenti nel 1790. Il lampadario, in ferro battuto, risale al XIX secolo: presenta bracci ricurvi innestati sulla struttura centrale, a traforo con motivi vegetali; i piatti per le candele sono invece arricchiti da una corona con greche. Le \"Descrizioni\" del 1843 e del 1855 riportano la presenza di arredi ad oggi andati dispersi, come la credenza in legno nero intarsiata d'avorio e due dipinti: una \"Cena di Cleopatra\", del Tiepolo, ed un bozzetto non meglio identificato di Salvator Rosa.\nRaggiungibile attraverso una porta dalla \"Sala degli Amorini\", oltre che da un corridoio che conduce da un lato al \"Salottino delle Belle\" e dall'altro all'ala meridionale della villa, la \"Sala dell'Aurora\" si caratterizza per il particolare soffitto, decorato a finte architetture dipinte, che racchiudono centralmente una medaglia. Questa raffigura \"L'Aurora\", impersonata da una fanciulla assisa su una nuvola, cinta in abiti di colore bianco ed ocra gialla e rossa, con un manto azzurro che le lascia scoperto il seno, due mazzi di fiori nelle mani e il capo leggermente appoggiato sulla spalla destra; concludono il dipinto due putti alati, uno dei quali le porge un mazzo di fiori che al contempo le lascia cadere in grembo. Il dipinto \u00e8 stato riportato alla luce solo in seguito ai restauri condotti nei primi anni ottanta: prima di allora infatti il soffitto risultava semplicemente intonacato, con un lampadario centrale, in ferro battuto, analogo a quello presente nella \"Sala degli Amorini\", ed in seguito rimosso. Il dipinto doveva gi\u00e0 risultare coperto nell'Ottocento, tanto che nemmeno la \"Descrizione\" del 1811 ne fa riferimento. Pi\u00f9 volte attribuito erroneamente all'Appiani, risale in realt\u00e0 alla seconda met\u00e0 del Seicento, come si evince anche dalle architetture spiccatamente barocche che incorniciano il dipinto vero e proprio. Dal punto di vista stilistico peraltro il dipinto mostra diverse affinit\u00e0 con l\"Arianna a Nasso\", raffigurato sul soffitto del vicino \"Salottino delle Belle\", pi\u00f9 volte accostato all'autore degli affreschi presenti al pianterreno del Palazzo Arese Borromeo di Cesano Maderno, alcuni dei quali recentemente attribuiti al Montalto.\nVa segnalato infine all'interno della stanza un camino risalente al XIX secolo, caratterizzato da un andamento rettilineo e da un profilo in marmi intarsiati bianchi e neri, con cornice a fiori stilizzata dentro alcuni cerchi. La piastra, realizzata in ferro fuso a rilievo, presenta invece, sormontato da una corona e racchiuso tra fronde di quercia ed ulivo legate con un nastro, il monogramma di Ercole Silva.\nAlla \"Camera del Bigliardo\" si accede direttamente dal sottoportico, o anche attraverso la porta posta sulla parete settentrionale della \"Sala degli Specchi\"; risulta inoltre in comunicazione anche con la \"Sala di Venere e Adone\" (con cui \u00e8 collegata attraverso una porta) e con alcuni ambienti di servizio posti a ridosso dell'ala settentrionale dell'edificio. La sala \u00e8 dettagliatamente descritta nella \"Descrizione\" del 1811, in cui vengono minuziosamente passati in rassegna la raccolta di armature antiche qui presente, la medaglia del soffitto e i ritratti parietali dei \"Dodici Cesari\" di Salomon Adler. Di tutto quanto qui era conservato, \u00e8 sopravvissuto in loco esclusivamente un dipinto ad olio su tela, collocato al centro della volta, riquadrato in una cornice in stucco dipinta a fogliami. Si tratta di un \"Giudizio di Paride\", in cui Paride - di spalle, porge il pomo d'oro a Venere, che \u00e8 seduta davanti a lui; completano il quadro Minerva con l'asta, Mercurio col caduceo, Giunone coronata, in atteggiamento di stizza e Cupido, decentrato sulla destra, con arco e frecce, alle cui spalle si intravede l'incendio di Troia, evento ultimo scatenato dal gesto di Paride. Questa, insieme al dipinto del soffitto dell'adiacente \"Sala di Venere e Adone\", \u00e8 l'unica tela rimasta in villa in seguito alla dispersione del patrimonio artistico che vi si trovava: questo fu sostanzialmente dovuto alla difficile asportabilit\u00e0 delle tele, incastonate nel soffitto. Ignoto invece il nome dell'autore, probabilmente un pittore di formazione classicista e accademica attivo nella seconda met\u00e0 del Seicento, e in genere fatto coincidere con quel \"Crivelli\" autore del \"Venere e Adone\", nella vicina sala. Vanno citate infine le tre porte in noce scuro: di questi gli architravi e la porzione superiore degli stipiti sono decorati con motivi vegetali, nastri e conchiglie realizzati ad intaglio, mentre le sopraporte presentano un dipinto ad olio su tavola - appena leggibile - raffigurante una figura mitologica femminile fra volute e girali. La sala \u00e8 stata fino all'estate 2012 la sala d'ingresso della biblioteca civica.\nCollocata alle spalle della \"Camera del Bigliardo\", dalla quale vi si accede attraverso una porta, presenta un'altra coppia di ingressi dalla \"Sala degli Specchi\" e dalla \"Sala del Convito\". Contrariamente alla vicina \"Camera del Bigliardo\", storicamente imperniata su temi classici e di guerra, questa sala era dedicata a tematiche \"villerecce\", rappresentanti gli svaghi della vita nella villa, come la caccia e la pesca. Nella \"Descrizione\" del 1811 vengono infatti elencati tre quadri di tale soggetto, riferiti al Sebastianone, lunette con trofei di caccia e pescagione del Caccianiga ed una medaglia con \"Venere e Adone\", di un tal \"Crivelli\". Quest'ultimo, della seconda met\u00e0 del XVII secolo, \u00e8 l'unico che si conserva nella sala: presenta una forma sagomata che lo vede incastonato al centro della volta, con una cornice in stucco parzialmente dorata. Il dipinto ritrae Venere, con i fianchi cinti da un drappeggio, seduta sotto un padiglione a tende schiuse insieme a Cupido, con alcune tortore ai suoi piedi, in atteggiamento di supplica verso Adone, che trattiene con una mano la corda dei suoi due cani e con l'altra indica la campagna retrostante. Insieme al \"Giudizio di Paride\" della vicina \"Camera del Bigliardo\" \u00e8 l'unica tela sopravvissuta nella villa.\nParticolarmente imponente - oltre che di valore - il camino in pietra serena scolpita a rilievo, risalente alla met\u00e0 del Seicento, come attestano le decorazioni di stampo manierista. La fronte \u00e8 infatti riccamente decorata da rilievi ritraenti vasi baccellati con trofei di fiori e due divinit\u00e0 fluviali: vi sono un vecchio barbuto, sullo sfondo, con un'anfora zampillante in un paesaggio con castello e una ninfa che si staglia in un paesaggio con un tempietto rotondo. Al centro \u00e8 apposto uno stemma araldico, di difficile decifrazione, con castello biturrito e tralcio di vite in campi, sormontati da capo d'aquila coronata. Successiva invece la piastra in ferro fuso e cesellato, risalente questa a un periodo compreso fra il XVII e il XVIII secolo: questa presenta al centro uno stemma gentilizio lavorato a rilievo e ritraente un'aquila bicipite e tre pali sormontati da corona a cinque punte. La sala \u00e8 stata fino all'estate 2012 una sala della biblioteca civica, adibita anche a sala di lettura.\nCollegata direttamente con la \"Sala di Venere e Adone\" (con cui \u00e8 in comunicazione attraverso due porte) e connessa anche con gli ambienti di servizio a ridosso dell'ala settentrionale della villa, presenta un ingresso anche sul giardino. Un colonnato dorico taglia trasversalmente l'ambiente, reggendo una cornice architravata: in passato la sala, utilizzata per i conviti, era infatti stata pensata su due ambienti, separati ma comunicanti, cos\u00ec da tenere separato il locale per il servizio mensa e la tribuna per i suonatori (ai quali si riconduce la tematica delle decorazioni). Ad oggi sopravvivono decorazioni, riconducibili agli inizi dell'Ottocento, limitatamente all'ambiente minore. Al centro della volta, dipinta a monocromo giallo, \u00e8 ritratta l\"Invenzione della musica\": all'interno di una cornice circolare sono infatti raffigurati due fabbri al lavoro, coerentemente con la tradizione greca per la quale il filosofo Pitagora avrebbe derivato la regola delle proporzioni musicali proprio dal suono dei martelli dei fabbri. Circondano il soggetto principale tutta una serie di strumenti e spartiti musicali, in gruppi, all'interno di cornici floreali. Il cattivo stato di conservazione e le molteplici ridipinture susseguitesi nel corso degli anni rendono oggi praticamente impossibile un'attribuzione certa dell'opera, che sembra tuttavia riconducibile - almeno in relazione agli spunti compositivi - ai disegni di Giuseppe Levati, pi\u00f9 volte impegnato nei cantieri della villa.\nFra gli arredi attualmente sopravvissuti alla dispersione, vi \u00e8 una vasca in marmo di Carrara, con basamento e rivestimento interno in marmo rosa, decorata frontalmente da un mascherone dalla testa leonina lavorato a rilievo. Collocata sulla parete di fondo della stanza, \u00e8 databile anch'essa agli inizi dell'Ottocento. Al di sopra di questa, posto in una nicchia, \u00e8 invece collocato un gruppo scultoreo a tutto tondo, originariamente adibito a fontana - anch'esso in marmo di Carrara - ritraente tre putti e un delfino rovesciato.\nL'ambiente maggiore, oggi totalmente spoglio e privo di qualsiasi forma di decorazione residua, \u00e8 discretamente trattato nella \"Descrizione\" del 1811. Vi sono infatti riportati sulle pareti \"Il giudizio di Paride\", di Cristoforo Storer e \"Mos\u00e8 salvato dalle acque\", del Montalto. Si cita infine un'immagine dei primi del Novecento, ritraente la \"Sala del Convito\" provvista degli originali arredi e di tutte le decorazioni, pubblicata nel \"Ville e castelli d'Italia. Lombardia e Laghi\" del 1907. La sala ha fatto parte fino all'estate 2012 della biblioteca civica, adibita anche a sala di lettura.\nCompletano il quadro degli ambienti del pianterreno tutta una serie di sale, dislocate nelle due ali laterali della villa. Si tratta di ambienti al pi\u00f9 attualmente privi di qualsiasi valore storico o artistico, impiegati come locali della biblioteca civica (quelli collocati nell'ala settentrionale) o come locali del Museo di fotografia contemporanea (quelli nell'ala meridionale), che in passato hanno vantato tuttavia una pi\u00f9 rilevante destinazione d'uso.\nLe sale dislocate nell'ala settentrionale, occupate fino all'estate 2012 dalla biblioteca civica, costituivano originariamente l\"appartamento cinese\", che si componeva di due stanze e di tre gabinetti arredati e decorati secondo la moda orientale, particolarmente in voga fra il XVIII e il XIX secolo. Per quanto si sia perso tutto, sia per quanto riguarda le decorazioni, che per quanto concerne gli arredi, la \"Descrizione\" del 1811 riporta alcune decorazioni a paesaggio cinese eseguite da Carlo Caccianiga, oltre alle decorazioni delle sopraporte del Gerli. Alcuni mobili tuttavia pubblicati dalla casa d'aste Alberici nel 1969 e da Alvar Gonz\u00e1lez-Palacios nel 1986, riferiti come provenienti da Villa Silva, \u00e8 verosimile provenissero proprio da queste stanze: si citano ad esempio alcune sedie con sedili incannucciati, motivi decorativi scolpiti a rilievo di stampo orientale e gambe costituite da telamoni abbigliati alla cinese, oltre ad un tavolino in legno policromo, che riporta al centro della traversa in basso un tempietto, al di sotto del quale siede un uomo, anche questo vestito secondo la moda orientale.\nLe sale dislocate invece nell'ala meridionale, oggi utilizzate dal Museo di Fotografia Contemporanea, erano in origine adibite a dispensa, cucine e ghiacciaia. Ciononostante sono presenti all'interno di questi ambienti alcuni manufatti di pregio. Innanzitutto il grosso camino in pietra serena, collocato nella sala di ingresso, frontalmente alla porta. Vi sono rappresentanti due telamoni che sorreggono un architrave scolpita in fronte a volute fronzute, in uno stile che risente ancora dell'influenza manierista, per quanto comunque il manufatto sia datato alla met\u00e0 del Seicento. La piastra invece, scolpita a rilievo in pietra scura, reca l'arma della famiglia Stampa di Soncino, proprietaria dal 1740 dell'omonima villa a Balsamo. Vi \u00e8 inoltre un secondo camino, collocato nella prima sala a sinistra rispetto all'ingresso, di epoca successiva (primi dell'Ottocento): realizzato in marmo di Carrara, presenta linee pi\u00f9 sobrie ed essenziali, componendosi di due colonne doriche a sostegno della mensola. Vanno segnalate infine anche le porte secentesche, realizzate in noce, con stipiti e architrave arricchiti da decorazioni ad intaglio con motivi vegetali. Particolare inoltre la serie di cinque porte chiuse alla sommit\u00e0 da una lunetta in legno, posta al di sopra dell'architrave, che contiene altrettanti ritratti femminili (ad eccezione di uno, andato perduto). I caratteristici dipinti, ad olio su tela, risalgono alla seconda met\u00e0 del Seicento, affini alle decorazioni presenti nel \"Salottino delle Belle\".\nSul lato meridionale del sottoportico si apre lo \"Scalone d'onore\", che conduce attraverso una doppia rampa al piano nobile. Questo \u00e8 provvisto di una balaustra in pietra chiara porosa, scolpita a traforo, decorata con volute fronzute e fiori di melograni, la cui robusta e corposa fattura spingerebbe a datare il manufatto intorno alla met\u00e0 del Seicento. Il pilastro del primo pianerottolo sostiene una scultura (anch'essa in pietra chiara porosa) raffigurante un leone seduto, con arma della famiglia Ghirlanda Silva; il pilastro del secondo pianerottolo presenta una scultura analoga per materiale ed esecuzione, raffigurante un levriero seduto. Di poco anteriore, in quanto alla datazione, il basamento per vaso in pietra porosa che si trova sul primo pianerottolo, caratterizzato da una fronte e dai lati decorati da mascheroni in rilievo, che si rifanno a uno stile con reminiscenze di carattere manieristico.\nLe pareti del vestibolo riportano ancora oggi, per quanto in un precario stato di conservazione, malgrado siano stati strappati, restaurati e ricollocati negli anni ottanta, un affresco per parte; raffigurano col trompe-l'\u0153il statue di \"Ercole\" e \"Iole\" poggiate su un basamento riportante rispettivamente il nome del personaggio ritratto, inserite in finte nicchie sormontate da timpani, analogamente al trompe-l'\u0153il sul lato settentrionale del sottoportico, che lascia intravedere prospetticamente una delle due nicchie, recante una figura femminile con un grappolo in mano. L\"Ercole\" appare coronato d'alloro, appoggiato alla clava e col fuso nella mano destra; \"Iole\" \u00e8 invece nuda, drappeggiata in un mantello. Le due finte nicchie sono incorniciate da una decorazione a monocromo ocra e bruno, volta a simulare conci in pietra e fasce marmoree. La volta del soffitto al di sopra dello scalone, invece, presenta al proprio centro un illusionistico sfondato di cielo, collocato in un oculo sagomato; in passato, ai lati, vi erano gli stemmi delle famiglie Ghirlanda e Silva, oggi scomparsi. Le decorazioni dello \"Scalone d'onore\" sono ascrivibili ad un discreto ornatista degli inizi dell'Ottocento, incompatibile quindi con l'attribuzione fatta nella \"Descrizione\" del 1811, che vuole invece l'attribuzione ai \"Bibiena\".\nGli interni: i piani mezzani.\nInterposti fra il pianterreno e il piano nobile vi sono i piani detti mezzani, accessibili attraverso una porta posta al primo pianerottolo dello \"Scalone d'onore\". Risalenti secondo la \"Descrizione\" del 1811 al 1733, che ne affronta poi approfonditamente la trattazione, si articolavano in due bracci e comprendevano oltre all'appartamento personale di Ercole Silva anche la sua biblioteca, la galleria con le raccolte naturalistiche-mineralogiche, oltre ad ulteriori stanze da letto, gabinetti vari e una cappella.\nPer quanto riguarda le numerose e varie raccolte presenti, \u00e8 sicuramente accertata la dispersione di quella di storia naturale, i cui pezzi sarebbero stati alienati nel 1887 dalla casa d'aste Giulio Sambon, finendo in seguito al Museo civico di storia naturale, a Milano. Dai registri di carico vengono riportati minerali provenienti da giacimenti italiani ed europei (axinite del Delfinato, fluorite, cabasite di Aussig, apofillite...), reperti fossili (\"Bison priscus\", \"Cervus alces\", pesci di Bolca...) e resti zoologici (fra i quali un corno anteriore di \"Diceros bicornis\", proveniente dall'Africa meridionale). Tuttavia, malgrado la destinazione museale, l'intera raccolta and\u00f2 ugualmente perduta in parte nel disordine dovuto ai traslochi del museo nella nuova sede di corso Venezia (1893-1894), in parte sotto i bombardamenti dell'agosto del 1943.\nAnaloga fine ebbe la biblioteca, che contava quasi quattromila volumi, variamente composta da libri relativamente recenti di agricoltura, botanica, arte, letteratura, filosofia, storia naturale e periegetica, oltre che da un gran numero di edizioni rare - manoscritte e a stampa - che comprendevano testi greci e latini (Platone, Plutarco, Cesare, Cicerone, Ovidio, Sallustio, Svetonio), alcune Bibbie, i \"Secreta\" medievali, gli \"Horti Sanitatis\", l'apologetica, i classici italiani (Dante, Boccaccio, Petrarca, Bembo) e le opere degli umanisti e della trattatistica di carattere tecnico e scientifico del Quattrocento. Di tutta la raccolta, l'unico testo di cui si conosca la fine \u00e8 il \"Repertorium seu interrogatorium sive confessionale\" di Matteo da Milano, risalente al 1516, acquistato nel corso degli anni novanta dalla Biblioteca Trivulziana di Milano.\nParticolare cura nella sistemazione delle stanze dei piani mezzani dedic\u00f2 Ercole Silva negli ultimi anni della sua vita, come attestato dai rilievi della \"Descrizione\" del 1843. Egli si dedic\u00f2 infatti alla risistemazione degli arredi, oltre che all'ampliamento delle varie raccolte, con la creazione di un nuovo gabinetto per le antichit\u00e0, contrariamente all'idea iniziale di disperdere i reperti nel giardino. Tra i pezzi presenti - ovviamente oggi andati perduti - vi erano rilievi egizi e romani (di et\u00e0 repubblicana), avori medievali, medaglie, armature e perfino un bronzo di Donatello, oltre ad alcuni marmi di Michelangelo e del Bernini. Durante quegli anni oper\u00f2 anche alcuni spostamenti di opere dalla quadreria del piano nobile alla nuova collocazione, sulle pareti del gabinetto archeologico. Maggiore rilevanza ebbe tuttavia il trasferimento delle quattro tempere su tela raffiguranti il \"Ratto di Europa\", dell'Appiani (1787-1790), da Palazzo Silva di Biandrate a Milano, dov'erano collocate, alla villa di Cinisello, in cui Ercole Silva si era definitivamente trasferito negli ultimi anni della sua vita. Attualmente i quattro dipinti si trovano in una collezione privata milanese. All'interno della cappella gentilizia, invece, erano riportati una statua di San Michele, scolpita in pietra del Gargano ed un crocifisso in avorio, identificabile con quello della fine del XVII secolo presente oggi nella vicina chiesa di Sant'Ambrogio. Nel corso dei restauri condotti a partire dal 1986 dall'Amministrazione Comunale sull'ala sud della villa, sono stati strappati alcuni affreschi, qui conservati, sebbene in precario stato per via dell'umidit\u00e0 e delle infiltrazioni, trasferiti quindi nel palazzo comunale (\"Venere in ovale tra ornamenti floreali\", \"La denudazione di Giunone da parte di amorini\", \"Un centauro con amorino\", \"Offerte alla divinit\u00e0 con fauni musicanti\", \"Il Parnaso\") e nel palazzo degli uffici tecnici di via Giordano. Da questi locali sono state inoltre asportate e restaurate otto porte, insieme con due camini di marmo (risalenti al XIX secolo), ai quali va infine aggiunta anche una cornice in stucco decorata con motivi vegetali sorretta da due cariatidi a rilievo, originariamente collocata sopra uno dei due camini, probabilmente come sostegno di una specchiera. Oggi i piani mezzani - completamente ristrutturati - ospitano le sale del Museo di Fotografia Contemporanea (nell'ala meridionale della villa), ed alcuni uffici comunali (nell'ala settentrionale).\nGli interni: il piano nobile.\nDalla \"Sala grande\" si accede attraverso una porta collocata sulla parete settentrionale alla \"Quadreria\" ospitata nelle \"sale settentrionali\"; attraverso una seconda porta sempre dalla \"Sala grande\" si accede inoltre al loggiato sinistro. Questi ambienti in origine erano adibiti a stanze da letto, ampiamente adorni di dipinti, collezione andata anch'essa dispersa. La collezione di dipinti del Seicento lombardo comprendeva fra le opere principali un \"San Francesco stimmatizzato\" di Daniele Crespi, un\"Assunta in gloria\" del Nuvolone, un\"Estasi di San Francesco\" del Cerano, un ritratto di Giovan Battista Moroni, una \"Giustizia\" di Francesco Cairo e una \"Venere\" sempre del Nuvolone.\nLe pareti appaiono pertanto prive di qualsivoglia decorazione, mentre i soffitti in legno - a cassettoni - presentano dipinti a tempera \"a passasotto\"; sono impiegati motivi a cartocci, festoni vegetali e floreali, oltre che finti rilievi architettonici. Le decorazioni risalgono al Settecento e si presentano oggi in uno stato discreto di conservazione, compromesso dalle infiltrazioni di umidit\u00e0 e dalle cadute di colore. Pregevole il monumentale camino secentesco in pietra serena, con la fronte scolpita con trofei guerreschi. Due sculture sono invece state qui collocate in tempi recenti, dopo essere state trasferite dal giardino: si tratta di due vecchi barbuti in piedi, l'uno con un mantello che gli copre anche il capo e che tiene con la mano destra, l'altro con la mano destra levata in atto di brandire e la sinistra che regge un lembo del mantello drappeggiato sulla parte inferiore del corpo. Di difficile identificazione, quest'ultimo potrebbe essere riconosciuto come Giove, o come un'altra divinit\u00e0 classica maschile. Questi ambienti, in cui figura anche l'ascensore di recente costruzione, hanno ospitato fino all'estate 2012 alcune zone di servizio della biblioteca civica, comprese le sale di lettura.\nIl parco.\nUn passaggio porticato, posto nell'ala settentrionale del complesso della villa, conduce ad una piccola corte laterale, in cui \u00e8 conservata un'ara in serizzo, priva di epigrafi, risalente al II secolo; da qui, costeggiando il fianco settentrionale della villa, si accede al suo parco. Questo si estende per una superficie di 5,44 ha, all'interno di un perimetro recintato da un muro, accessibile solo in tre punti (dalla suddetta corte laterale, da un accesso posto all'estremit\u00e0 sud-est, caratterizzato per la presenza di un \"lodge scozzese\", e da un ultimo ingresso posto sul fianco settentrionale del muro di cinta.\nIl parco oggi costituisce un'importante \"emergenza\" all'interno del tessuto urbano di Cinisello Balsamo, sotto diversi aspetti: innanzitutto rappresenta un'importante area verde - per giunta storica - in un contesto estremamente urbanizzato; inoltre costituisce uno dei rari esempi di parchi storici giunti a noi praticamente inalterati nella loro fisionomia e preservati da edificazioni o lottizzazioni al loro interno. Oltre a ci\u00f2 non va dimenticata l'estrema importanza di questo giardino, divenuto nei primi anni dell'Ottocento la prima sperimentazione compiuta del giardino all'inglese in Italia, introdotto peraltro in Italia proprio da Ercole Silva, autore del celebre trattato \"Dell'arte dei giardini inglesi\" (1801) e proprietario della villa dalla morte dello zio Donato II Silva, nel 1779 fino alla sua, avvenuta nel 1840. Sia Donato (che aveva curato la sistemazione del giardino all'italiana, nel corso del Settecento), che Ercole (che ne aveva invece deciso la successiva trasformazione), si dedicarono assiduamente al giardino, introducendovi peraltro alcune specie fino ad allora sconosciute o comunque esotiche.\nMalgrado le inevitabili trasformazioni che questo ha subito nel corso degli anni, esso si presenta ancora oggi nella sua veste romantica, contaminata in alcune sue parti dall'inserzione di alcuni elementi pi\u00f9 o meno estranei al contesto, avutasi nei decenni pi\u00f9 recenti. Tuttavia dal punto di vista sociale riesce comunque a coniugarsi perfettamente con la nuova destinazione d'uso data alla villa dal Comune al momento della sua acquisizione, come luogo di aggregazione e fruizione quotidiana da parte della cittadinanza, tanto da esserne diventata quasi un luogo identificativo per gran parte della citt\u00e0 stessa.\nStoria: il giardino all'italiana.\nIl parco di Villa Silva ha origine intorno alla met\u00e0 del Seicento come giardino all'italiana, fedele a quei canoni codificati dal Rinascimento italiano e ripresi in seguito nel giardino alla francese, particolarmente in voga tra la fine del Seicento e gli inizi del Settecento. Secondo la concezione con cui nasceva il giardino formale, la natura era vista come la materia da plasmare secondo l'abilit\u00e0 e l'immaginazione dell'uomo: cos\u00ec facendo i giardini apparivano estremamente regolari, caratterizzati da un tracciato simmetrico di viali e di aiuole rispondenti a un impianto assiale. Il viale principale assumeva la funzione di catalizzatore dell'assetto generale del giardino: si costituiva come un cannocchiale prospettico regolare, che aveva principio col corpo dell'edificio e si andava a sviluppare in profondit\u00e0; ai lati le aiuole e le siepi squadrate fungevano da complementi decorativi della griglia prospettica.\nCome riportatoci dalle incisioni settecentesche di Marc'Antonio Dal Re e Karl Remshart, l'originario giardino di Villa Silva presentava un impianto quasi del tutto analogo, che si sviluppava a partire dal grande parterre centrale, suddiviso in sei aiuole a decorazioni geometriche, adiacenti ai viali rettilinei da passeggio che lo intersecavano perpendicolarmente. Nella zona terminale, prossima al perimetro esterno del parco, si sviluppavano due spazi minori: una piccola collinetta con percorso a rond\u00f2 ed un ninfeo detto \"Giardino dei Semplici\", delimitato da fitte siepi di carpini che formavano una specie di galleria, chiuso alle estremit\u00e0 da tre nicchie di fogliame e dalla statua di una divinit\u00e0 classica - probabilmente Bacco. Sul fianco sinistro del corpo centrale della villa si estendeva un piccolo giardinetto a tappeto geometrico detto \"delle Uccelliere\", che conduceva a un teatro pergolato detto \"de Lauri\". Questo si presentava come un emiciclo, con colonne tortili e due ingressi ad arco: gli intercolumni erano ornati da tre sculture (due busti ed una figura intera), al pari degli archi (sormontati questi da figure semisdraiate e appaiate); nel \"giardino delle Uccelliere\" era invece presente una copia dell\"Ercole Farnese\".\nDal punto di vista botanico il giardino doveva comprendere tutte quelle specie duttili e pronte ad essere profilate in forme geometriche, che meglio si adattavano al tempo come siepi, bordure e gallerie vegetali: il tasso, il bosso, il ligustro, l'acero, l'alloro, il mirto e il leccio. Per quanto riguarda le piante da fiore impiegate nelle aiuole dovevano essere quasi sicuramente presenti il gelsomino, la viola, la cineraria, la begonia, il tulipano, il narciso ed il giacinto. Accanto alla coltivazione di piante arboree arbustive ed erbacee ornamentali, doveva essere gi\u00e0 presente il \"frutteto\" e un \"agrumeto\"; arricchivano la variet\u00e0 presenti alcune specie decisamente esotiche o comunque sofisticate, quali l'ananas (presente dal 1733), il pistacchio, la \"Dracaena reflexa\", l\"Arum bicolor\" e la stessa pianta del t\u00e8.\nStoria: il giardino all'inglese.\nA partire dalla seconda met\u00e0 del Settecento, in concomitanza con la nascita di una nuova sensibilit\u00e0 che avrebbe portato in seguito al Romanticismo, si diffuse a partire dall'Inghilterra un nuovo modello di giardino, detto romantico o all'inglese. La natura non viene pi\u00f9 vista come quella materia che l'uomo deve governare e modellare secondo la propria visione, ma viene presentata nella sua totale libert\u00e0 e spontaneit\u00e0, selvaggia, in cui l'intervento ordinatore dell'uomo, pur essendovi, rimane sostanzialmente impercettibile. Le geometrie e la regolarit\u00e0 di moda fino ad allora vengono stravolte a favore di un disegno irregolare, che cerca di rifarsi il pi\u00f9 possibile alla variet\u00e0 di scorci e repertori presenti in natura, capaci di suscitare le emozioni pi\u00f9 varie in chi si trova a guardarle.\nFu proprio il conte Ercole Silva ad importare questo modello in Italia, col suo trattato \"Dell'arte dei giardini inglesi\", dato alle stampe nella sua prima edizione nel 1801. Egli speriment\u00f2 personalmente il nuovo modello inglese, stravolgendo il precedente impianto - eccessivamente angusto e artificioso - di cui conserv\u00f2 comunque gli alberi pi\u00f9 antichi e i resti dell\"uccelliera\" e del \"teatro de' Lauri\". Ai larghi viali che caratterizzavano la precedente sistemazione piccoli vennero preferiti sentieri sinuosi che si perdevano nella boscaglia, con la funzione di dilatare la percezione dello spazio reale, che non appariva pi\u00f9 angusto come nella precedente connotazione geometrica; ai bordi dei nuovi sentieri dispose in ordine apparentemente casuale finti ruderi misti a reperti archeologici qui trasportati dal Palazzo Silva di Biandrate di Milano. Ercole Silva nella realizzazione del nuovo giardino della sua villa volle cos\u00ec primeggiare, rivaleggiando il primato con le pi\u00f9 precoci realizzazioni di Villa Sommi Picenardi a Torre de' Picenardi, di Villa Cusani a Desio e di Villa Belgiojoso a Milano, che avevano preso forma in quegli anni.\nUno degli aspetti portanti che viene sostenuto nel \"Dell'arte dei giardini inglesi\" \u00e8 il fatto che il giardino - nella sua progettazione e realizzazione - non sia disegnato da un architetto, che si baserebbe troppo sui calcoli e sulle regole geometriche, ma da un artista giardiniere, affiancato da un pittore paesaggista o di teatro. L'arte dei giardini divenne cos\u00ec una sorta di arte pittorica, ed Ercole Silva si avvalse pertanto di Giuseppe Levati (1738-1828), pittore di rovine e insegnante di prospettiva a Brera, considerato uno degli artisti pi\u00f9 versatili del tempo. La nuova sistemazione del giardino \u00e8 ampiamente trattata nella \"Descrizione della villa Silva in Cinisello\" del 1811, ripresa e riportata anche nella seconda edizione del trattato \"Dell'arte dei giardini inglesi\" (1813), in cui sono inoltre inserite tre tavole illustrative - opera di Gaetano Riboldi - che si rifanno direttamente alla villa.\nTenendo le spalle alla villa, rivolgendosi dunque verso est, si apriva un profondo cannocchiale prospettico, caratterizzato per la presenza di un obelisco ben visibile fra i vicini pini, che aveva la funzione di centralit\u00e0 prospettica. Dirigendovisi, seguendo il sentiero sulla destra, si attraversava una macchia costituita da alberi da frutto (peri e meli) e da piante arbustive con fiore (magnolie, catalpe e robinie), oltre la quale, a ridosso del muro di cinta, era posta un'esedra di marmo, detta della \"Salute\". Questa presentava statue di \"Igea\", \"Minerva medica\" e \"Giunone pronuba\", collocate ciascuna in una nicchia; l'architrave era invece sormontato dal gruppo scultoreo \"Ebe che versa da bere a Giove\". Da questa aveva origine un triplice vialetto fiancheggiato da olmi che si addentrava quindi nel bosco di sempreverdi (pini, ginepri, tassi e lauri) in cui spiccava l'obelisco; qui erano inoltre collocati diversi sedili per la lettura, oltre che un'antica olla cineraria ed una lapide coronata a timpano, che riportava un'iscrizione di dedica a Johann Gutenberg, l'inventore della stampa. Superato il bosco di sempreverdi si entrava in una macchia di arbusti, fra i quali trovava spazio una colonnetta votiva in marmo di epoca romana, risalente al I secolo, con dedicazione a Minerva Medica. A ridosso del muro di cinta, in corrispondenza del punto in cui la \"contrada per Monza\" si diramava in un secondo tracciato per il cimitero, lungo il quale deviava anche il muro, sorgeva un edificio che voleva sembrare un tempio in rovina, dedicato a Giano, sulla falsariga dell'arco quadrifonte presente al Foro Boario, a Roma. Al corpo di fabbrica principale si affiancava inoltre un casolare destinato a un pastore; tutt'attorno il complesso, invece, erano disseminati diversi frammenti architettonici, immaginati come caduti dal tempio in rovina. Fra questi, un frammento di ara in serizzo dedicata ad Ercole dai \"Modiciates\", risalente al I secolo. Il tempio in rovina e il casotto del pastore vennero trasformati tuttavia gi\u00e0 verso la met\u00e0 dell'Ottocento da Carlo Ghirlanda Silva in un \"lodge scozzese\", a ridosso dell'ingresso posteriore del parco, assumendo la conformazione che tutt'oggi mantiene.\nVolgendo le spalle all'edificio, attraverso un \"largo sentiero opaco\", si giungeva ad una collinetta da cui si poteva godere una \"veduta varia, abbondante, riserrata, aperta\": sulla sommit\u00e0 vi sorgeva un bagolaro secolare, i fianchi erano invece ricoperti di arbusti da fiore intervallati da aree lasciate a prato. Ai piedi di questa piccola altura si estendeva un bosco costituito da platani e ippocastani che mascherava una grotta scavata nella collina. Su uno dei fianchi era inoltre presente un tempietto dorico a pianta circolare, dedicato alla Fortuna Avita, in seguito sostituito anche questo da Carlo Ghirlanda Silva con uno \"chalet svizzero\" nel corso dell'Ottocento, tuttora esistente. Un torrente inoltre, che aveva principio da uno scoglio artificiale posto sulla collinetta, la fiancheggiava biforcandosi lungo il suo percorso, in modo da dare origine a un'isoletta che ospitava un'ara votiva in marmo bianco dedicata a Giove, risalente al II secolo. Sulla riva destra del corso d'acqua invece, all'altezza del ponticello in legno che lo attraversava, era collocato un \"sarcofago\" a cuspide, sul cui coperchio vi era incisa l'iscrizione \u00abET IN ARCADIA EGO\u00bb, celebre motto desunto dall'altrettanto celebre dipinto del pittore francese Nicolas Poussin. Oltre il torrente si estendeva una prateria caratterizzata dalla rada presenza di ciliegi e viti, alle cui spalle aveva invece inizio un bosco di querce, attraversato da due sentieri. Lungo il sentiero di sinistra era collocato un cippo sepolcrale, una sorta di edicola funeraria in calcare risalente alla fine del I secolo - proveniente dalla Chiesa di San Carpoforo a Milano, gi\u00e0 conservato presso Palazzo Silva di Biandrate - il cui fronte presentava iscrizioni ed era scavato per poter ospitare i ritratti degli offerenti. Usciti dal bosco si incontravano i ruderi di un vecchio acquedotto, immerso fra cespugli di spini; poco pi\u00f9 avanti si innalzava invece una piramide, circondata da pini e tassi. Da qui aveva origine il \"sentiero di Flora\", orlato di viburni, lill\u00e0 e cespugli di rose: questo conduceva ad un vigneto, nel quale era presente un tempietto a pergolato dedicato a Bacco ed un vivaio. Si arrivava cos\u00ec ad un quadrivio, dominato da piante ad alto fusto (platani, aceri e pini) e piante con fiori (tulipifera): dal punto di vista prospettico, all'estremit\u00e0 di ciascun sentiero era posto un elemento architettonico diverso (un padiglione di caccia, una serra, l'obelisco e l'uccelliera). L'area settentrionale del giardino era destinata all'orto e al frutteto: collocata sopra un poggio vi era un'elegante ara funeraria romana in marmo di Musso, databile verso la fine del II secolo e con iscrizione di dedica di Attilio Macrino Secondo, anch'essa proveniente da San Carpoforo a Milano e anch'essa gi\u00e0 presente in precedenza nella collezione di Palazzo Silva di Biandrate. Non distante sorgeva inoltre un tempietto dorico dedicato al \"Genio degli alberi\" delle giovani spose di Cinisello. Nei pressi della villa sorgeva infine un altro tempietto \"dipinto a pergolato\" ed un \"nicchione colla statua di una Musa\".\nLe edizioni successive della \"Descrizione\" (date alle stampe la prima nel 1843, la seconda nel 1855), riportano gi\u00e0 diverse variazioni: al di l\u00e0 delle nuove realizzazioni e delle conseguenti demolizioni (\"chalet svizzero\", \"lodge scozzese\"), riportano diverse specie botaniche fino ad allora inedite. Fra queste, alcune piante erbacee (come l'acanto) ed alcuni imponenti alberi per cos\u00ec dire \"solitari\" (come la sughera, il ginkgo e il cedro del Libano).\nCaratteristiche attuali.\nAncora oggi il parco di Villa Ghirlanda Silva conserva quasi interamente lo storico impianto all'inglese, valorizzato ulteriormente dall'intervento di recupero agronomico selvi-colturale condotto nel corso del 1999, malgrado la gran parte degli esemplari arborei presenti sia relativamente recente. Sul retro della villa si apre ancora il parterre centrale, abbastanza profondo, chiuso prospetticamente a corona sul fondo da alcuni gruppi di piante, alle spalle delle quali si snodano i diversi sentieri. Fra gli alberi presenti meritano una citazione alcuni \"imponenti solitari\", un tiglio (\"Tilia americana\") e alcuni cedri (\"Cedrus atlantica\"); uno di questi, posto praticamente al centro del corridoio prospettico pu\u00f2 considerarsi un esemplare monumentale, avendo ormai raggiunto il secolo d'et\u00e0. Le tonalit\u00e0 glauche dei cedri creano un forte contrasto con la scura boscaglia di tassi (\"Taxus beccata\"), che peraltro hanno totalmente coperto l'obelisco. La fascia di prato pi\u00f9 prossima alla villa presenta alcuni arredi scultorei in pietra grigia porosa, risalenti al XVIII secolo: vi sono un putto seduto a cavalcioni su un mostro marino, un leone con uno scudo araldico ormai indecifrabile e due figure femminili provviste di drappeggio che lascia scoperto il petto e i fianchi, l'una con una cornucopia, l'altra che si appoggi ad una fiaccola rovesciata. Lo stato di conservazione di questi arredi \u00e8 pessimo, ampiamente compromesso dagli agenti atmosferici e dai fattori dell'inquinamento. Non distante, invece, sono collocati due vasi in terracotta di manifattura toscana analoghi a quelli presenti nel sottoportico occidentale; fino alla fine degli anni settanta i vasi registrati qui collocati erano in numero di cinque e si presume che i tre mancanti - pi\u00f9 piccoli di dimensioni - siano andati distrutti. Sul lato della villa, dall'altra parte del sentiero, sono presenti due coppie di vasi in pietra chiara porosa, di forma svasata, sul cui basamento a sezione quadrata sono presenti a rilievo le iniziali di Carlo Ghirlanda Silva, che permettono di datare si soggetti verso la met\u00e0 del XIX secolo.\nProseguendo sul sentiero, superati alcuni elementi scultorei disposti sull'erba come se fossero reperti antichi, si giunge alla gi\u00e0 citata esedra dedicata \"alla Salute\", attualmente recintata da una cancellata. Il piccolo edificio presenta una sezione rettangolare, all'interno della quale \u00e8 ricavata un'edicola semicircolare chiusa, verso l'esterno, da colonne ioniche, rivestite in marmo; il muro perimetrale interno \u00e8 percorso da un'unica seduta in pietra porosa, al di sopra della quale si aprono le tre nicchie, attualmente sprovviste di statue; il catino absidale \u00e8 invece decorato con formelle azzurre, a motivo di rosone. Sulla cornice dell'esedra \u00e8 collocato il gruppo scultoreo in pietra porosa raffigurante \"Ebe che versa da bere a Giove\", quest'ultimo rappresentato sotto le spoglie di un'aquila. Nei pressi dell'esedra il sentiero si dirama, per poi ricongiungersi in seguito; la vegetazione di questa zona \u00e8 piuttosto fitta, e si compone di tassi (\"Taxus baccata\"), bagolari (\"Celtis australis\"), platani (\"Platanus hybrida\") e carpini (\"Carpinus betulus\"). Lungo il vialetto settentrionale, sulla sinistra, si scorge ancora il vecchio obelisco, quasi completamente nascosto dalla vegetazione e in un cattivo stato di conservazione. Giunti laddove si riuniscono i sentieri, si arriva al \"lodge scozzese\" eretto da Carlo Ghirlanda Silva sui resti del precedente tempio di Giano in rovina, a ridosso dell'ingresso posteriore del parco, che d\u00e0 sull'attuale via Sant'Ambrogio. In origine questo era collocato sull'altro lato dell'edificio, e venne spostato nella posizione attuale solamente nel 1933, probabilmente per facilitare l'accesso, rendendolo cos\u00ec pi\u00f9 diretto. Il lodge, in passato utilizzato come sede di diverse associazioni, si presenta comunque differente da come doveva essere in origine: costituito da un blocco compatto di forma quadrata, al quale \u00e8 annesso un secondo corpo, di forma poligonale, con ingresso ad ogiva (oggi murato, con l'inserimento di un'edicola votiva in terracotta invetriata), l'edificio non presenta pi\u00f9 la cornice merlata sul tetto, sostituita dai coppi; inoltre alcune finestre originariamente presenti sono state chiuse e integrate nella muratura dell'edificio.\nQui, oltre ai sopracitati, convergono altri due sentieri: quello pi\u00f9 esterno prosegue costeggiando il muro di cinta, salendo in seguito alla collinetta; quello pi\u00f9 interno invece costeggia il margine orientale del parterre, addentrandosi nel parco. Qui \u00e8 stata fatta costruire in tempi relativamente recenti una pista di pattinaggio, in cemento, che si presenta oggi particolarmente deteriorata. Una fitta vegetazione, costituita in prevalenza da bagolari (\"Celtis australis\", caratterizza e ricopre la collinetta, fino alla sua sommit\u00e0. Sul fianco di questa, laddove gi\u00e0 sorgeva il tempietto dedicato alla Fortuna Avita, vi \u00e8 lo \"chalet svizzero\", una costruzione che si sviluppa su due piani fuori terra, con la parte inferiore intonacata a rustico e quella superiore rivestita con assi di larice decorati con motivi floreali e alcune iscrizioni. Il legno \u00e8 impiegato anche nella copertura del tetto, a capanna, oltre che nella realizzazione dei balconcini, della scala esterna e del ponticello che lo collega con la sommit\u00e0 della collina. Una rampa d'accesso, anche questa in legno, sopraelevata e con andamento a chiocciola, \u00e8 stata introdotta nel corso dei recenti restauri per garantire una migliore accessibilit\u00e0 all'edificio, oggi sede di un centro ricreativo per anziani. Alla base della collinetta, nascosto fra la vegetazione, \u00e8 collocato il finto coperchio di sarcofago a cuspide, riportante l'iscrizione \"Et in Arcadia ego\", al di sopra del quale \u00e8 collocato un secondo coperchio, a doppio spiovente, probabilmente antico. Un centinaio di metri a nord della collinetta vi \u00e8 l'ingresso settentrionale al parco, da via De Ponti; ad est invece si estende un'area attrezzata a parco giochi per i bambini, caratterizzata dalla presenza di alcuni platani (\"Platanus hybrida\") di grosse dimensioni. Addossato all'angolo nord-occidentale del parco, laddove in passato si estendevano le serre e i vivai (gi\u00e0 orti e frutteti), \u00e8 collocata una spianata dotata di strutture di proiezione, che ospitano d'estate il \"Cinema nel Parco\". A sud di questo, separato da una fila di cedri (\"Cedrus atlantica\") sorge un piccolo laghetto artificiale realizzato verso la met\u00e0 degli anni settanta, posto in una posizione leggermente rialzata rispetto al piano del parco; la discesa verso la villa avviene percorrendo un vialetto, fiancheggiato nel suo tratto terminale da una coppia di pinnacoli in pietra grigia porosa, sormontati a loro volta da pigne scolpite a tutto tondo, probabilmente residui dell'antico coronamento dei pilastri di un cancello."}
{"id": "3714568", "revid": "1543377", "url": "https://it.wikipedia.org/wiki?curid=3714568", "title": "Dylan Everett", "text": "\u00c8 conosciuto soprattutto per il suo ruolo in \"Wingin' It\" e in \"Essere Indie\".\nBiografia.\nIl primo ruolo di Dylan \u00e8 stato in una serie per bambini canadese (\"The Doodlebops\") per due episodi all'et\u00e0 di 10 anni. Ha poi interpretato ruoli in film come \"The Devil's Mercy, Booky &amp; the Secret Santa, Everything Is Connected, Breakfast with Scot, For All the Marbles\" e ha fatto una comparsa in The Dresden Files come Scott Sharpe. All'et\u00e0 di 13 anni interpreta 'Big Ben' nella serie The Latest Buzz. Ha anche espresso 'Wolfy' nella serie \"Super Why!\". \u00c8 poi apparso in altri ruoli fino alla sua grande occasione nel 2009 con \"Essere Indie\" (\"How to Be Indie\") come Marlon Parks, poi nel 2010 ha continuato interpretando il protagonista della serie Family Channel \"Wingin' It\", della quale ha filmato una seconda e terza stagione come Carl Montclaire. Ha anche ripreso il suo personaggio come Marlon Parks per filmare una seconda serie di \"How to be Indie\" che ha debuttato nell'autunno 2010. Nel febbraio 2012 Everett si aggiunge al cast di \"Degrassi\" come Campbell \"Cam\" Saunders.\nNel 2013 ha preso parte alla serie \"Supernatural\" dove nella puntata 9x07 \"Bad Boys\" interpreta il ruolo di Dean Winchester da giovane."}
{"id": "3714575", "revid": "769352", "url": "https://it.wikipedia.org/wiki?curid=3714575", "title": "Stemonyphantinae", "text": "Stemonyphantinae \u00e8 una sottofamiglia di ragni appartenente alla famiglia Linyphiidae.\nDistribuzione.\nL'unico genere oggi noto di questa sottofamiglia \u00e8 diffuso nella regione olartica, soprattutto nella fascia compresa fra l'Europa e il Kazakistan; alcuni esemplari sono stati reperiti anche in Russia, in Cina, in USA e Canada.\nTassonomia.\nA dicembre 2012, la maggioranza degli aracnologi \u00e8 concorde nell'attribuirvi un solo genere:"}
{"id": "3714580", "revid": "287204", "url": "https://it.wikipedia.org/wiki?curid=3714580", "title": "Nazionale Under-19 di calcio della Repubblica Ceca", "text": "La Nazionale di calcio della Repubblica Ceca Under-19 \u00e8 la rappresentativa calcistica Under-19 della Repubblica Ceca ed \u00e8 sotto il coordinamento della Federazione calcistica della Repubblica Ceca. Partecipa al Campionato europeo di categoria, che si tiene ogni due anni."}
{"id": "3714581", "revid": "62004", "url": "https://it.wikipedia.org/wiki?curid=3714581", "title": "Giovanni Renosto", "text": "Professionista dal 1980 al 1990, vinse una tappa al Giro d'Italia e un campionato mondiale nel mezzofondo.\nCarriera.\nInizi\u00f2 la carriera professionistica correndo su strada, vincendo una tappa al Giro d'Italia 1981 e una tappa al Postgirot Open nel 1984; colse anche il secondo posto alla Milano-Torino nel 1981, preceduto da Giuseppe Martinelli. Successivamente si dedic\u00f2 alla pista, nella specialit\u00e0 del mezzofondo. In questa particolare tipologia di gara partecip\u00f2 pi\u00f9 volte ai campionati del mondo, ottenendo un terzo posto nel 1986 e la vittoria nel 1989. Fu inoltre campione italiano nella stessa specialit\u00e0 per quattro anni consecutivi, dal 1986 al 1989."}
{"id": "3714583", "revid": "767487", "url": "https://it.wikipedia.org/wiki?curid=3714583", "title": "Gli scassinatori", "text": "Gli scassinatori (\"Le casse\") \u00e8 un film del 1971 diretto da Henri Verneuil, interpretato da Jean-Paul Belmondo, Omar Sharif, Robert Hossein e Renato Salvatori.\nTratto dall'omonimo romanzo di David Goodis, il film \u00e8 famoso soprattutto per il celebre inseguimento automobilistico tra Jean-Paul Belmondo e Omar Sharif per le strade di Atene, realizzato dalla troupe acrobatica dello stuntman francese R\u00e9my Julienne.\nTrama.\nAd Atene un gruppo abili ladri, guidato da Azad, deruba un potente miliardario greco della sua preziosa collezione di smeraldi. Le indagini sul furto vengono affidate ad un avido poliziotto del luogo, dai metodi spicci, il commissario Abel Zacharia, che giunge presto alla soluzione del caso e non tarda ad entrare in trattative con Azad per la restituzione dei diamanti, ricattandolo e offrendogli in cambio la libert\u00e0. Dopo la morte di Renzi, uno della banda, Azad e il suo fedele complice e amico Ralph decidono di desistere, ma Azad viene fotografato in un night da una compagna di Zacharia e viene ricercato dalla polizia.\nDopo una fuga rocambolesca, aggrappato ad un autobus, Azad riesce a dileguarsi in un luna park e a ritrovarsi col gruppo. Dopo aver incontrato la sua ragazza, anch'essa membro della banda, accetta l'offerta di Zacharia e s'incontra con lui al porto di Atene, in compagnia di Ralph e della fidanzata. Dopo una violenta colluttazione all'interno della nave, Zacharia muore e Azad e i suoi fuggono, in cerca di colpi migliori.\nColonna sonora.\nParticolare attenzione \u00e8 stata data anche alla colonna sonora del maestro Ennio Morricone, che aveva gi\u00e0 collaborato con il regista Verneuil per \"I cannoni di San Sebastian\" (1968) e \"Il clan dei siciliani\" (1969), il cui sodalizio continuer\u00e0 anche successivamente, con pellicole come \"Il serpente\" (1973), \"Il poliziotto della brigata criminale\" (1975), e \"I... come Icaro\" (1979)."}
{"id": "3714587", "revid": "1543377", "url": "https://it.wikipedia.org/wiki?curid=3714587", "title": "Wilhelmina von Bremen", "text": "Biografia.\nStudi\u00f2 al Western Women's College. Ai Giochi olimpici di Los Angeles 1932 vinse la medaglia di bronzo nella gara dei 100 m piani, preceduta dalla polacca Stanis\u0142awa Walasiewicz (medaglia d'oro) e dalla canadese Hilda Strike (medaglia d'argento), nonch\u00e9 l'oro nella staffetta 4\u00d7100 metri con le connazionali Mary Carew, Evelyn Furtsch e Annette Rogers."}
{"id": "3714589", "revid": "1305772", "url": "https://it.wikipedia.org/wiki?curid=3714589", "title": "Helga Anders", "text": "Biografia.\nNella sua ventennale carriera di attrice, iniziata tra la fine degli anni cinquanta e l'inizio degli anni sessanta e interrottasi con la sua scomparsa, recit\u00f2 in 150 diversi ruoli tra cinema e televisione e in 40 parti teatrali.\nTra i suoi ruoli pi\u00f9 famosi, vi sono quello di Angela nel film per la televisione \"M\u00e4dchen, M\u00e4dchen\" (1966) e quello di Julka nella serie televisiva \"Vacanze a Lipizza \" (\"Ferien in Lipizza\", 1966-1967). Era inoltre un volto noto al pubblico anche per le sue apparizioni in vari episodi di serie televisive quali \"L'ispettore Derrick \", \"Il commissario K\u00f6ster \", ecc.\nCome doppiatrice, prest\u00f2 la propria voce ad attrici quali Laura Antonelli, Genevi\u00e8ve Bujold, Barbara De Rossi, Edwige Fenech, Melanie Griffith, Jill Ireland, Barbara Lass, Ornella Muti, ecc.\nDefinita la \"Lolita\" del cinema tedesco degli anni sessanta (periodo in cui fu, tra l'altro, spesso diretta in commedie sexy dal regista Roger Fritz, che fu suo marito dal 1968 al 1974) ed esponente della cosiddetta \"Scuola di Monaco\", \u00e8 spesso ricordata - a dispetto della pur prolifica attivit\u00e0 artistica - pi\u00f9 per gli eccessi, in particolare per i problemi con alcol e droghe (quali hashish e LSD), i collassi nervosi, i ripetuti tentativi di suicidio (almeno sei) e gli incidenti automobilistici che caratterizzarono la sua breve vita, che per le sue interpretazioni, passate inesorabilmente in secondo piano.\nInfanzia.\nHelga Scherz, pi\u00f9 tardi nota come Helga Anders, era nata a Schwaz, nei pressi di Innsbruck, in Tirolo (Austria), l'11 gennaio 1948, figlia di un insegnante di sci austriaco e di una donna di estrazione contadina originaria della Hallertau (Baviera)..\nAll'et\u00e0 di 2 anni, dopo il divorzio dei genitori, si trasferisce con la madre, in Germania, dapprima a Ruhpolding (Baviera) e poi a Bielefeld (Renania Settentrionale-Vestfalia, dove la madre gestisce saltuariamente una fattoria..\nNella cittadina renana, il suo precoce talento viene notato dall'attore Peter Gehrmann, marito di un'insegnante di scuola della piccola Helga, nonch\u00e9 direttore del Teatro Statale di Bielefeld.\nGrazie all'interesse di Gehrmann, la Scherz ottiene il permesso di iscriversi ad una scuola di ballo.\nInizia quindi ad esibirsi in teatro ad appena 8 anni, quando sale sul palcoscenico del Teatro statale di Bielefeld interpretando la parte di Heinerle nell'operetta di Leo Fall \"Der fidele Bauer\".\nIn seguito, dopo il trasferimento con la madre sulle rive del Tegernsee, la sua carriera teatrale prosegue nei teatri bavaresi.\nGli anni sessanta.\nGli inizi nel mondo del cinema e della televisione.\nNel 1961, durante un'esibizione sul palcoscenico del Bauerntheater am Tegernsee, viene scoperta dalla sceneggiatrice Maria von der Osten-Sacken e scelta, a soli 13 anni, per il suo primo ruolo cinematografico, quello di Brigitte in \"Max, der Taschendieb\" (1962), dove recita (con il nome di Helgi Anders) al fianco di Heinz R\u00fchmann.\nNel frattempo, sempre nel 1962, aveva gi\u00e0 recitato al fianco di Michael Ande, anche nel film per la televisione \"Peter Pan\", dove interpreta il ruolo di Wendy Darling, e in altre produzioni televisive.\nNella prima met\u00e0 degli anni sessanta inizia anche la sua attivit\u00e0 di doppiatrice, prestando la propria voce a Barbara Lass in \"Halt mal die Bombe, Liebling\" (1963) e a Gila Golan in \"Das Narrenschiff\" ( 1965).\nL'incontro con Roger Fritz e l'appellativo di \"Lolita\".\nNel 1966, recita nel film TV \"M\u00e4dchen, M\u00e4dchen\" nel ruolo di Angela, ruolo che le vale, nel 1967 il \"Bundesfilmpreis\" nel 1967, nonch\u00e9 l'assegnazione, da parte dei lettori della rivista giovanile \"BRAVO \", del \"BRAVO Otto\" d'oro nella categoria \"star televisive\".\nSul set di quel film, inoltre, la diciottenne Helga Anders conosce il ventinovenne fotografo e regista Roger Fritz (regista del film), che, appena un anno dopo, nel luglio del 1967 diventa suo marito . Dal matrimonio, nascer\u00e0 una figlia, Tatjana Leslie.\nDal marito verr\u00e0 in seguito diretta anche nei film \"La peccatrice adolescente \" (H\u00e4schen in der Grube, 1968), \"M\u00e4dchen... nur mit Gewalt\" (1969), ecc.\nSempre nella met\u00e0 degli anni sessanta, recita anche nei film di Johannes Schaaf \"Il tatuaggio\" (1967), nonch\u00e9 in 8 episodi della serie televisiva \"Der Forellenhof\" (1965-1966), dove interpreta il ruolo di Christa Buchner, e, ai fianchi di Inge Meysel e Joseph Offenbach e in alcuni episodi della serie televisiva \"Die Unverbesserlichen\" (1965-1967) nel ruolo di Lore Scholz.\nRecita inoltre nel ruolo della protagonista Julka nella serie televisiva \"Vacanze a Lipizza \" (\"Ferien in Lipizza\", 1966-1967).\n\u00c8 in quel periodo che la Anders si guadagna nel \"Lexikon der deutschen Film und TV-Stars\" di Heinzelmeier e Schulz la definizione di \"Lolita\" del cinema tedesco degli anni sessanta.\nGli anni settanta-ottanta.\nIl divorzio da Roger Fritz e la dipendenza da alcol e droghe.\nNel 1970, la Anders - probabilmente a causa dell'assunzione di alcolici - abortisce il figlio che stava aspettando.\nNel 1974, la Anders partecipa nel ruolo di Roswitha Meinecke al secondo episodio della serie televisiva \" L'ispettore Derrick \", episodio intitolato \"Johanna\" e che vede come guest star l'attrice Lilli Palmer.\nIl 1974 \u00e8 anche l'anno che segna la fine del matrimonio, durato appena sei (o sette) anni, con Roger Fritz.\nDopo il divorzio, la Anders apre un locale a Monaco di Baviera, ma sprofonda ben presto nel tunnel della dipendenza da alcol e droghe e conosce cos\u00ec anche uno stop nella propria carriera, tanto che i quotidiani iniziano a parlare pi\u00f9 della sua vita privata che della sua attivit\u00e0 di attrice.\nL'attrice decide cos\u00ec di sottoporsi ad una cura per disintossicarsi.\nGli ultimi anni di carriera.\nDopo la cura, nella met\u00e0 degli anni settanta, ritroviamo la Anders impegnata, tra l'altro, come guest star in serie televisive quali \" L'ispettore Derrick \", \" Il commissario K\u00f6ster \", \"Tatort\", ecc.\nDella serie L'ispettore Derrick, in cui - come detto - aveva gi\u00e0 esordito nel 1974, partecipa tra il 1977 e il 1984 agli episodi \"Un cappio al collo\" (1977), \"Morte di una fan\" (1978), \"Un caff\u00e8 da Beate\" (1978), \"In una fattoria\" (1980), \"Il canale\" (1981) e \"Il primo della classe\" (1984). Degna di nota \u00e8, in particolare, la sua interpretazione di Beate Schill, protagonista dell'episodio \"Un caff\u00e8 da Beate\" (1978).\nSi dedica inoltre al doppiaggio.: sua \u00e8 la voce di Pinocchio nella versione tedesca dell'omonimo cartone animato giapponese del 1976.\nNel 1979, ottiene il ruolo di Charlotte nel film, diretto da Mario Monicelli, \"Temporale Rosy \" , dove la Anders recita al fianco di G\u00e9rard Depardieu..\nNegli anni ottanta, le partecipazioni della Anders sul piccolo e grande schermo si fanno sempre pi\u00f9 rare. L'assenza dal set coincide molto probabilmente anche con una ricaduta nella dipendenza da alcol e droghe.\nL'attrice trascorre cos\u00ec gli ultimi anni della sua vita nella pi\u00f9 completa indigenza.\nNel 1986, recita in un episodio della serie televisiva \"Irgendwie und sowieso\", suo ultimo ruolo prima della prematura scomparsa.\nLa prematura scomparsa.\nHelga Anders muore improvvisamente a soli 38 anni, ufficialmente per un arresto cardiaco (probabilmente causato dai continui abusi di alcol e droghe, anche se rimane il sospetto di un possibile suicidio) in una clinica di Haar, nei pressi di Monaco di Baviera, la domenica di Pasqua (30 marzo) del 1986 (secondo alcune fonti, il 31 marzo 1986).\nLa mattina di quel giorno, l'attrice viene dapprima ricoverata nella \"Interne Klinik\" del Dott. Agirov di Kempfenhausen (comune di Berg) in evidente stato di ebbrezza. Da l\u00ec, viene in seguito trasferita in una clinica di Haar, dove in serata ne viene dichiarato il decesso, che - secondo quanto riportato dal referto medico - sarebbe giunto in modo del tutto inaspettato.\n\u00c8 sepolta nel cimitero di Gmund am Tegernsee, in Baviera."}
{"id": "3714590", "revid": "287204", "url": "https://it.wikipedia.org/wiki?curid=3714590", "title": "7\u00b0 reggimento Alpini", "text": ""}
{"id": "3714598", "revid": "205197", "url": "https://it.wikipedia.org/wiki?curid=3714598", "title": "Unit\u00e0 periferica di Tino", "text": ""}
{"id": "3714600", "revid": "205197", "url": "https://it.wikipedia.org/wiki?curid=3714600", "title": "Unit\u00e0 periferica di Tinos", "text": ""}
{"id": "3714604", "revid": "205197", "url": "https://it.wikipedia.org/wiki?curid=3714604", "title": "Unit\u00e0 periferica di Andro", "text": ""}
{"id": "3714605", "revid": "205197", "url": "https://it.wikipedia.org/wiki?curid=3714605", "title": "Unit\u00e0 periferica di Andros", "text": ""}
{"id": "3714612", "revid": "125402208", "url": "https://it.wikipedia.org/wiki?curid=3714612", "title": "Rodrigue Boisfer", "text": "Carriera.\nGiocatore.\nNasce a Marsiglia da padre martinicano e madre della Guadalupa nelle Antille francesi. Cresciuto nelle giovanili del Monaco, arriva in Italia nel 1998 nel dove debutta in Serie B a 18 anni. Rimane col club rossoblu per sette stagioni cadette totalizzando 91 presenze.\nNel gennaio 2005 viene ceduto in prestito al dove gioca una gara di Serie B. Nella stagione seguente viene ceduto al , dove disputa una stagione da titolare in Serie C1. Nell'estate 2006 passa a titolo definitivo alla Sangiovannese ancora in terza serie. Tra il 2007 e il 2009 milita ancora in Serie C1 da titolare con la maglia della Pro Sesto. Nell'estate 2009 passa al dove, sempre da titolare, contribuisce prima alla promozione dalla Seconda Divisione alla Prima Divisione e poi alla vittoria del campionato successivo, che porta gli eugubini in Serie B, sotto la guida di Vincenzo Torrente, suo compagno ai tempi del Genoa. Segna il suo primo gol in B con gli umbri il 1\u00ba novembre 2011 al 90\u00ba minuto contro il consentendo alla squadra di vincere la partita. Si ripete il 14 gennaio seguente siglando il 4-0 contro il . Il 16 gennaio prolunga il contratto con il Gubbio fino al 30 giugno 2013. Conclude la stagione con 25 presenze e 3 gol retrocedendo.\nDopo altri due anni consecutivi al Gubbio in Lega Pro, il 4 luglio 2014 viene annunciato il suo passaggio al Sestri Levante in Serie D e ne diventa il capitano. Il 4 gennaio 2015 segna il suo primo gol con la maglia dei corsari, siglando il momentaneo 2-0 contro il Sancolombano, partita che termina poi sul 2-2. Si ripete l'ultima giornata del campionato, nuovamente contro il Sancolombano (2-1 a favore dei corsari). Nella stagione 2016-2017 passa al Rapallo Ruentes nel campionato di Eccellenza, debuttando il 18 dicembre 2016 nel derby tra i ruentini e la Sammargheritese (1-2 per la squadra ospite).\nAllenatore.\nRitiratosi a fine stagione, dopo essere stato collaboratore tecnico di Gennaro Volpe all'Entella Under-17, nel 2020 torna al come vice di Vincenzo Torrente, suo allenatore proprio al club umbro.\nStatistiche.\nPresenze e reti nei club.\n\"Statistiche aggiornate al 13 novembre 2016.\""}
{"id": "3714617", "revid": "1013865", "url": "https://it.wikipedia.org/wiki?curid=3714617", "title": "Santorini (unit\u00e0 periferica)", "text": "L'unit\u00e0 periferica di Santorini () \u00e8 una delle tredici unit\u00e0 periferiche in cui \u00e8 divisa la periferia dell'Egeo Meridionale.\nIl territorio comprende le isole di Santorini, Anafi, Policandro, Io, Sicandro oltre a numerose isole dell'Egeo.\nSuddivisione amministrativa.\nL'unit\u00e0 periferica \u00e8 stata istituita il 1\u00ba gennaio 2011 a seguito dell'entrata in vigore della riforma amministrativa detta \"piano Kallikratis\". Precedentemente era parte della prefettura delle Cicladi. L'unit\u00e0 periferica di Santorini \u00e8 suddivisa nei seguenti comuni (i numeri fra parentesi si riferiscono alla posizione del comune nella mappa qui a fianco):"}
{"id": "3714619", "revid": "205197", "url": "https://it.wikipedia.org/wiki?curid=3714619", "title": "Thira (unit\u00e0 periferica)", "text": ""}
{"id": "3714621", "revid": "205197", "url": "https://it.wikipedia.org/wiki?curid=3714621", "title": "Unit\u00e0 periferica di Thira", "text": ""}
{"id": "3714625", "revid": "36426", "url": "https://it.wikipedia.org/wiki?curid=3714625", "title": "Giuditta di Betania", "text": ""}
{"id": "3714626", "revid": "599013", "url": "https://it.wikipedia.org/wiki?curid=3714626", "title": "Karl Corneliusson", "text": "Carriera.\nClub.\nHa giocato per la maggior parte della carriera nella prima divisione svedese; ha inoltre trascorso un biennio (dal 2003 al 2005) in Italia, Paese nel quale ha giocato in Serie C1 per un biennio con le maglie di e .\nNazionale.\nHa partecipato agli Europei Under-21 del 1998; tra il 2000 ed il 2001 ha totalizzato invece 9 presenze ed una rete con la nazionale maggiore svedese."}
{"id": "3714628", "revid": "547034", "url": "https://it.wikipedia.org/wiki?curid=3714628", "title": "Nicolas Chaperon", "text": "Biografia.\nFiglio di Jehan Chapron e di Marie Brissard, Nicolas fu allievo di Simon Vouet. Nel 1642, assieme a Nicolas Poussin, si trasfer\u00ec a Roma dove rimase diversi anni. Il censimento dello Stato Pontificio ne indica la presenza a Roma per l'ultima volta nel 1652. La sua presenza romana \u00e8 nota soprattutto per le incisioni delle \"Logge\" di Raffaello, realizzate nel 1649.\nNel 1653-1655 i consoli di Lione, desiderando abbellire il municipio della citt\u00e0, fecero venire Chaperon da Roma, ma questi era talmente ammalato e prossimo alla morte, che essi affidarono l'incarico a Thomas Blanchet. Chaperon, difatti, mor\u00ec a Lione nei primi mesi dell'anno seguente, a soli 44 anni.\nOpere.\nIncisioni.\nChaperon fu celebre per le sue incisioni delle Logge Vaticane di Raffaello: una serie di 54 opere, edite a Roma nel 1649."}
{"id": "3714629", "revid": "767487", "url": "https://it.wikipedia.org/wiki?curid=3714629", "title": "Pavel Medynsk\u00fd", "text": "Carriera.\nClub.\nAllenatore.\nHa iniziato la sua carriera da allenatore nel 2005 e nel 2008 ha ricoperto il ruolo di vice allenatore del Bohemians 1905, e nel maggio del 2011 \u00e8 diventato l'allenatore dei \"Klokani\"."}
{"id": "3714637", "revid": "459531", "url": "https://it.wikipedia.org/wiki?curid=3714637", "title": "San Martino in Val di Saline", "text": ""}
{"id": "3714641", "revid": "251304", "url": "https://it.wikipedia.org/wiki?curid=3714641", "title": "Jo Bonnier", "text": ""}
{"id": "3714644", "revid": "767487", "url": "https://it.wikipedia.org/wiki?curid=3714644", "title": "Joe Avezzano", "text": "\u00c8 scomparso a Milano nel 2012 all'et\u00e0 di 68 anni, a causa di un attacco cardiaco mentre si allenava su un tapis roulant\nCarriera da giocatore.\nAvezzano ha giocato con buoni risultati nel College a Florida State University nel ruolo di centro. Nella NFL \u00e8 stato scelto dai Boston Patriots indossando in seguito la maglia n. 50 in tre partite della stagione 1966. Nel 1967 \u00e8 stato inserito nel roster \"pre stagionale\" dei Pittsburgh Steelers.\nCarriera da allenatore.\nAvezzano ha cominciato la carriera d'allenatore alla Washington High School a Massillon, Ohio, passando nel 1968 alla prestigiosa Florida State University e successivamente, dal 1969 al 1972, a Iowa State. Con l'incarico di responsabile dell'attacco contribuisce dal 1973 al 1976 ai successi della University of Pittsburgh che culminano nel titolo nazionale del 1976. Dal 1977 al 1979 \u00e8 offensive coordinator alla University of Tennessee.\nNel 1980 Avezzano viene assunto alla Oregon State University dove ottiene il primo incarico di capo allenatore della sua carriera. Questo periodo con i \"Beavers\" non fu per\u00f2 particolarmente fortunato. Nei 5 anni trascorsi a OSU ottenne un record complessivo di 6-47-2 venendo licenziato al termine della stagione 1984.\nIl successivo incarico di Joe Avezzano fu quello di allenatore della linea d'attacco alla Texas A&amp;M nel quadriennio 1985-1988 durante il quale gli Aggies vinsero tre titoli della Southwest Conference e due Cotton Bowl Classic. Grazie all'ottimo lavoro svolto Avezzano ricoperse anche il ruolo di offensive coordinator alla Texas A&amp;M nel 1988.\nDallas Cowboys.\nNel 1990 Avezzano raggiunse la NFL venendo ingaggiato da Jimmy Johnson con l'incarico di allenatore degli special team dei Dallas Cowboys. Grazie al suo lavoro nel 1991 i Cowboys primeggiavano nella NFL per punti segnati dagli special team (20) e per percentuale su ritorni di kickoff (21,7 yarde) Inoltre i texani avevano un giocatore tra i primi tre in classifica per yarde ritornate su punt e kick off: fatto mai successo fino allora nella storia della franchigia.\nNel 1998 i Dallas Cowboys erano una delle due sole squadre della NFL ad essere state capaci di posizionarsi tra le prime 12 nelle quattro principali statistiche relative al gioco su calcio (kicking game categories) inclusa quella su ritorno di kickoff operato dagli avversari (16,5 yarde concesse di media): fatto che frutt\u00f2 ad Avezzano il suo terzo titolo di miglior allenatore degli special team dell'anno. Esaltando il concetto di special team Avezzano vinse nel 1993 il secondo titolo di NFL Special Teams Coach of the Year. La curiosit\u00e0 consiste nel fatto che in quell'anno Dallas, oltre che a vincere il Superbowl, fu capace d'issarsi nei primi 10 posti nelle quattro maggiori classifiche relative al \"kicking game\". La cosa diede ulteriore fama a Joe Avezzano che ormai veniva considerato un autentico \"guru\" nel proprio settore.\nNel 2002 Avezzano ricopr\u00ec il doppio ruolo d'allenatore degli special team dei Dallas Cowboys e di capo allenatore dei Dallas Desperados dove rimase fino al 2003. Con la franchigia della AFL colse un record di 17-13 ottenendo un titolo divisionale e due apparizioni nei play off. Con l'avvento nel 2003 di Bill Parcells, quale capo allenatore, Avezzano lasci\u00f2 i Dallas Cowboys dopo una permanenza durata 12 anni.\nOakland Raiders.\nNello stesso anno fu assunto dietro indicazioni di Norv Turner, con il quale aveva lavorato a Dallas dal 1991 al 1993, come allenatore degli special team degli Oakland Raiders. In California rest\u00f2 fino al 2005, data che coincise con il licenziamento dello stesso Turner.\nSeamen Milano.\nNel 2011, con grande scalpore, Joe Avezzano ha annunciato il suo ingaggio come capo allenatore ad opera dei Seamen Milano, formazione che disputa la massima serie italiana (IFL). Avezzano diviene cos\u00ec il primo allenatore, con trascorsi nella NFL ad arrivare in Italia.\nRecord.\nAvezzano \u00e8 il solo allenatore nella storia della NFL ad avere vinto tre titoli di miglior allenatore dell'anno degli special team. La sua squadra ha saputo primeggiare nelle statistiche di ritorno di punt, ritorno di kick off e protezione su ritorno di punt e kick off. Per le statistiche i Dallas Cowboys, sotto la sua direzione, hanno bloccato 23 calci e ritornato in touchdown 18 kickoff/punt.\nFuori del football.\nAvezzano era membro della Delta Tau Delta fraternity.\nEra proprietario del \"Coach Joe's\" bar and grill a Frisco, Texas. Il ristorante, aperto nel 2007, si trova di fianco al \"Randy White's Hall of Fame BBQ\" , locale di propriet\u00e0 dell'ex giocatore dei Dallas Cowboys Randy White."}
{"id": "3714651", "revid": "1543377", "url": "https://it.wikipedia.org/wiki?curid=3714651", "title": "Mary Carew", "text": "Biografia.\nAi Giochi olimpici di Los Angeles 1932 vinse l'oro nella staffetta 4\u00d7100 metri con le connazionali Evelyn Furtsch, Annette Rogers e Wilhelmina von Bremen."}
{"id": "3714652", "revid": "1005847", "url": "https://it.wikipedia.org/wiki?curid=3714652", "title": "Kn\u00fakur (Bor\u00f0oy)", "text": "Kn\u00fakur \u00e8 un rilievo alto 642 metri sul mare situata sull'isola di Bor\u00f0oy, situata nell'arcipelago delle Isole F\u00e6r \u00d8er, in Danimarca."}
{"id": "3714653", "revid": "1543377", "url": "https://it.wikipedia.org/wiki?curid=3714653", "title": "Ranulf de Glanvill", "text": "Biografia.\nEra nato circa nel 1112 a Stratford nel Suffolk ma ci sono poche informazioni circa i suoi primi anni di vita. Se ne \u00e8 sentito parlare prima come \"High Sheriff\" dello Yorkshire, Warwickshire e Leicestershire dal 1163 al 1170 quando, insieme alla maggioranza degli \"alti sceriffi\", fu rimosso dall'incarico per corruzione. \nTuttavia, nel 1173 era stato nominato \"High Sheriff\" del Lancashire e custode dell'onore di Richmond.\nNel 1174, quando era \"High Sheriff\" di Westmorland, fu uno dei capi inglesi alla Battaglia di Alnwick, ed \u00e8 a lui che il re di Scozia, Guglielmo il Leone, si arrese. Nel 1175, fu riconfermato \"High Sheriff\" di Yorkshire; nel 1176 divenne giudice della Curia Regis (\"Corte del re\") e giudice itinerante nel circuito del Nord e nel 1180 Gran giustiziere d'Inghilterra. \nFu con la sua assistenza che Enrico II complet\u00f2 le sue famose riforme giudiziarie, anche se molte erano state effettuate prima che lui assumesse l'ufficio. Divenne il braccio destro del re e durante le frequenti assenze di re Enrico fu di fatto il reggente d'Inghilterra. Nel 1176 fu anche nominato custode della regina Eleonora d'Aquitania, che era confinata nei suoi appartamenti nel castello di Winchester.\nDopo la morte del re Enrico II nel 1189, Glanvill venne rimosso dal suo incarico da Riccardo Cuor di Leone il 17 settembre 1189 e imprigionato fino a quando non avesse pagato un riscatto, secondo una autorit\u00e0, di \u00a3 15.000. Poco dopo aver ottenuto la sua libert\u00e0 partecip\u00f2 alla Terza Crociata, morendo nell'Assedio di San Giovanni d'Acri nel 1190.\nRainulfo aveva sposato Bertha de Valognes; ebbero diverse figlie. Fond\u00f2 due abbazie, entrambe nel Suffolk: Butley, per i Frati Neri (Domenicani), fu fondata nel 1171, e Leiston, per i Frati Bianchi (Carmelitani), nel 1183. Costru\u00ec anche un lebbrosario a Somerton, nel Norfolk.\n\"Tractatus de legibus\".\nForse su insistenza del Re Enrico II, Glanvill scrisse o supervision\u00f2 la scrittura del \"Tractatus de legibus et consuetudinibus regni Angliae\" (\"Trattato sulle leggi e costumi del Regno d'Inghilterra\"), un trattato pratico sulle forme di procedura della \"Corte del Re\". Come fonte della nostra conoscenza per quanto riguarda la prima formazione della \"Curia regis\", e per le informazioni sui leggi e costumi medievali inglesi \u00e8 di grande valore per lo studente di storia. \u00c8 stato generalmente accettato che l'opera di Rainulfo di Glanvill sia di data anteriore al libro della \"legge scozzese\" conosciuto dalle sue prime parole come \"Regiam Majestatem\", che ha una stretta somiglianza con il suo \"Tractatus\".\nIl \"Tractatus\" di Glanvill venne pubblicato la prima volta nel 1554 in latino. Una traduzione in inglese, con note e introduzione di John Beames, fu pubblicata a Londra nel 1812. Una versione francese si trova in vari manoscritti, ma non \u00e8 mai stata stampata. Il trattato fu poi modificato e tradotto da G.D.G. Hall nel 1965 per la Oxford University Press.\nLa paternit\u00e0 del \"Tractatus\" \u00e8 discussa: sebbene certamente redatto nell'ambito di Ranulf, altri candidati alla paternit\u00e0 o alla paternit\u00e0, compreso il nipote di Ranulf Hubert Walter, Gran Giustiziere e Lord cancelliere d'Inghilterra sotto Riccardo I d'Inghilterra e Osbert fitzHervey."}
{"id": "3714654", "revid": "1516566", "url": "https://it.wikipedia.org/wiki?curid=3714654", "title": "Residenti generali di Francia in Tunisia", "text": "I Residenti generali di Francia in Tunisia furono i rappresentanti ufficiali del governo francese a Tunisi nel corso del protettorato francese in Tunisia (1881-1956). Furono chiamati Ministri residenti di Francia in Tunisia fino al 23 giugno 1885; poi Alti Commissari di Francia in Tunisia a partire dal 1\u00ba settembre 1955.\nStoria.\nDurante la Seconda guerra mondiale, i Residenti Generali Peyrouton ed Esteva restarono fedeli al Governo di Vichy. Bisogner\u00e0 attendere la liberazione di Tunisi, il 7 maggio 1943 per vedere il generale Charles Mast, vicino politicamente al gen. de Gaulle, assumere la funzione di Residente Generale."}
{"id": "3714659", "revid": "124432125", "url": "https://it.wikipedia.org/wiki?curid=3714659", "title": "Kitai", "text": "Kitai (cinese: , ), o Kathai, o Khitan, o Qidan o Ch'i-tan, fu una popolazione mongola, originaria della Mongolia interna, che si trasfer\u00ec in Manciuria, nell'odierna Cina, nel IV secolo. Dominarono una vasta area della Cina settentrionale e fondarono nel X secolo la Dinastia Liao, ma hanno lasciato poche costruzioni i cui resti siano giunti fino ai giorni nostri. Dopo la caduta di Liao nel 1125, molti Kitai si diressero a ovest e fondarono lo stato di Kara Khitay, che fu definitivamente distrutto dall'Impero mongolo nel 1218.\nEtimologia.\nNon c'\u00e8 consenso sull'etimologia del nome Kitai. Esistono tre teorie differenti. Feng Jiasheng sostiene che derivi dai nomi dei capitrib\u00f9 Yuwen. Zhao Zhenji crede che il termine origini da Xianbei e significhi \"un posto dove Xianbei risiedette\". Lo studioso giapponese Otagi Matuo considera \"Xidan\" come nome originario di Kitai, che significa \"persone simili agli Kumo Xi\" o \"persone che abitano con gli Xi\".\nLa parola \"Kitai\" sopravvive nella traduzione bulgara e russa della parola Cina (\u041a\u0438\u0442\u0430\u0439, \"Kitay\"), come anche in sloveno (\"Kitajska\") e nelle forme arcaiche indicanti la Cina in lingua inglese (\"Cathay\"), Italiana (\"Catai\"), portoghese (\"Catai\"), e spagnola (\"Catay\").\nStoria.\nPrima del 388 : le origini.\nEsistono diverse storie circa la l'origine del popolo Kitai. Secondo le documentazioni Kitai (\"Tavola Memoriale di Yelu Yuzhi\" e di Liaoshi), il loro primo antenato fu Qishou Khagan, un discendente di Tanshihuai Khan dello stato Xianbei. Qishou Khagan fu un uomo divinit\u00e0 che cavalcando un cavallo bianco lungo il fiume Laoha incontr\u00f2 Kedun, una fanciulla divina che guidava un carro trainato da un bue grigio che discendeva il fiume Xar Moron. All'intersezione dei due fiumi, ai piedi della montagna sacra Muye, si incontrarono e si unirono, dando alla luce otto figli, gli antenati delle otto antiche trib\u00f9 dei Kitai. Un tempio con i ritratti degli antenati dei Kitai fu costruito sul monte Muye, la loro pi\u00f9 sacra montagna. Questa storia \u00e8 molto simile a quella delle origini di Gengis Khan, che parla di un \"Lupo blu nato in paradiso\" e \"Splendida femmina\" che attraversano un mare (\"Tengis\") e si unirono alle sorgenti del fiume Onon, ai piedi del monte Burkhan Khaldun, che divent\u00f2 poi la montagna sacra dei mongoli del clan Borjigin. il \"Qidan Guozhi\" (Documentazione dello Stato Kitai, completato nel 1247) documenta la prefazione di una leggenda Kitai::\nOriginari del popolo Xianbei, fecero parte della trib\u00f9 Kumo Xi fino al 388, quando i gruppi tribali Kumo Xi-Kitai furono duramente sconfitti dai Wei del nord, arrivati da poco nel territorio, permettendo cos\u00ec ai Kitai di riesumare le loro vecchie trib\u00f9 e la loro identit\u00e0.\n388-907 : Kitai predinastico (trib\u00f9 indipendente, ma sempre vassalla).\nDal V al VII secolo, subirono la dominazione dei popoli della steppa provenienti dall'occidente (prima i G\u00f6kt\u00fcrk, poi dagli Uiguri, durante l'VII e il IX secolo) e dai cinesi dal sud delle dinastie del nord o Tang, rispettivamente durante il V e il VI secolo, e dal VII al X secolo. Sotto questa tripla dominazione e oppressione, crebbe la voglia di potere e indipendenza dei Kitai. La crescita fu lenta, comparata ad altri casi. Lenta perch\u00e9 fu frequentemente frenata dalle potenze vicine, che usavano i soldati Kitai in caso di necessit\u00e0, ma pronti a frenare le ambizioni Kitai, rischiando di creare una quarta potenza indipendente nella regione. La ribellione Li-Shun del 696-697 \u00e8 molto istruttiva riguardo al modello \"2 adulti e 1 ragazzo\": i Kitai furono incoraggiati dai Turchi a correre il rischio di rivoltarsi contro i Tang, i quali poi li attaccarono alle spalle, forti dell'appoggio del rinato Impero Turco.\n907-1125 : Dinastia Liao, l'era d'oro.\nSfruttando l'emigrazione degli Uiguri verso ovest, e la caduta della Dinastia Tang all'inizio del X secolo, i Kitai si fondarono la Dinastia Liao nel 907. La Dinastia Liao si dimostr\u00f2 una potenza rilevante a nord della pianura cinese, espandendosi continuamente verso sud e verso ovest, guadagnando cos\u00ec il controllo sui vecchi territori degli Uiguri. Alla fine caddero sotto il dominio della Dinastia J\u012bn della popolo Jurchen (o Manci\u00f9) nel 1125.\nDopo il 1125 : La migrazione e curiosit\u00e0.\nDopo la caduta della Dinastia Liao, un considerevole numero di esponenti della nobilt\u00e0 dei Kitai fugg\u00ec verso le Regioni Occidentali, fondando il breve Khanato Kara Khitay o Dinastia Liao occidentale, e dopo la sua caduta, una piccola parte della popolazione fond\u00f2 con Buraq Hajib una dinastia locale nella provincia meridionale del Kirman in Persia. Questa colonia di Kitai fu velocemente assorbita dalle locali popolazioni turche e iraniane, vennero cos\u00ec islamizzate e non lasciarono cos\u00ec nessuna influenza. Anche a causa della ancora non completa decifrazione della lingua Kitai, rimane difficoltoso creare una storia dettagliata dei loro movimenti.\nNon ci sono prove chiare che esista un gruppo etnico discendente dei Kitai nella moderna Cina nord-orientale, ma alcuni recenti studi e ricerche sulla genealogia della famiglia hanno motivato l'ipotesi che il gruppo etnico Daur della Mongolia Interna sia un possibile discendente degli antichi Kitai; e alcuni clan degli Han dello Yunnan come gli Ahn, i Mang, i Jiang, pi\u00f9 un'altra dozzina di clan si autoidentificano come discendenti di Yelu e sono chiamati popolo Ben dagli altri gruppi etnici dello Yunnan che pure si considerano discendenti dei Kitai. Inoltre, il clan Liu, conosciuto nella zona col nome di Yelu Zhuang si considerano anche loro discendenti dal clan di Yelu dei Kitai. Durante il periodo della Dinastia Liao, l'etnia Kitai fu divisa in due grandi gruppi, Yelu e Xiao; Yelu fu in seguito sinizzato. Il linguaggio Daur \u00e8 classificato come Mongolo.\nLingua e sistema di scrittura.\nLa lingua kitai (conosciuta anche come Liao, Kitai [ISO 639-3] \u00e8 una lingua ormai estinta, una volta parlata dal popolo Kitai.\nLa lingua kitai \u00e8 ritenuta geneticamente imparentata con il proto-mongolico.\nCi furono due sistemi di scrittura, conosciuti come \"calligrafia grande\" e \"calligrafia minuta\". Erano testualmente indipendenti tra loro ed erano usati simultaneamente nei territori dell'Impero Liao. Furono entrambi usati anche dopo la caduta dei Liao. Esempi di questa calligrafia appaiono per lo pi\u00f9 negli epitaffi e sui monumenti.\nMolti studiosi confermano che le calligrafie Kitai non sono del tutto decifrate, e che molte ricerche e scoperte sarebbero necessari per una completa comprensione di questo linguaggio.\nSebbene esistano molti indizi sulle loro origini, che puntano in diverse direzioni, la lingua kitai \u00e8 riconosciuta per lo pi\u00f9 come una discendente del pre-proto-mongolico (e quindi imparentata con le lingue mongoliche). Il Memoriale di Yel\u00fc Yanning (risalente al 986) \u00e8 una delle pi\u00f9 antiche iscrizioni in calligrafia grande kitai.\nEconomia.\nI Kitai, popolazione nomade, furono originariamente impegnati nell'allevamento, nella pesca e nella caccia. Il saccheggio dei villaggi e delle citt\u00e0 cinesi a meridione, cos\u00ec come delle trib\u00f9 confinati, era fonte di schiavi, artigianato cinese, cibo, soprattutto in tempi di carestia.\nSotto l'influenza della vicina Cina e seguendo le necessit\u00e0 per un'amministrazione sedentaria, i Kitai cominciarono ad impegnarsi nell'agricoltura, nella coltivazione e nella costruzione delle citt\u00e0. Diversamente dai contadini cinesi e Balhae, che coltivavano grano e miglio a sorgo, gli agricoltori Kitai coltivavano soprattutto miglio a pannocchia. La classe dominante della Dinastia Liao ancora prendevano parte a campagne di caccia a fine estate, nella tradizione dei loro antenati. Dopo la caduta della dinastia Liao, i Kitai tornarono ad una vita maggiormente nomade.\nReligione.\nLa religione originaria dei Kitai era la venerazione di numerosi fenomeni naturali, creduti divinit\u00e0, su tutti il Sole. Cos\u00ec, l'Impero Liao guardava verso est, dove il sole sorge, anzich\u00e9 verso sud come facevano gli Imperatori cinesi.\nSebbene il fondatore dell'Impero, Abaoji, ordinasse la costruzione di templi buddisti, confuciani, e taoisti, gli imperatori successivi abbracciarono totalmente il Buddismo. Un aumento notevole nella devozione al buddismo pu\u00f2 essere ricondotta al regno dell'imperatore Shengzong. Nel giro di un secolo, gli uffici del governo locale nel 1078 confermano la presenza di circa 360.000 monaci e monache, pari a circa il dieci per cento della popolazione. Anche se appare un dato esagerato, \u00e8 chiaro che il buddismo fu parte integrante della vita dell'Impero Liao.\nLetteratura.\nPochissimi resti di poesie e letteratura Kitai si sono conservati. Poich\u00e9 la lingua Kitai non \u00e8 completamente decifrabile, ci sono ancora molte difficolt\u00e0 nella comprensione dei documenti in lingua Kitai.\nGran parte dei documenti Kitai venne scritta in lingua cinese, in particolare i documenti politici. Il libro cinese della storia ufficiale della dinastia Liao, \"Shi Liao\", compilato durante la Dinastia Yuan, si basa su alcuni documenti autentici (shilu?) compilati durante il periodo Liao."}
{"id": "3714660", "revid": "922800", "url": "https://it.wikipedia.org/wiki?curid=3714660", "title": "Scarpa d'oro 1986", "text": "La Scarpa d'oro 1986 \u00e8 il riconoscimento calcistico che \u00e8 stato assegnato al miglior marcatore assoluto in Europa tenendo presente le marcature segnate nel rispettivo campionato nazionale nella stagione 1985-1986. Il vincitore del premio \u00e8 stato Marco van Basten con 37 reti nella Eredivisie."}
{"id": "3714661", "revid": "88740", "url": "https://it.wikipedia.org/wiki?curid=3714661", "title": "Fredrik Idestam", "text": "Nel maggio 1865 Idestam ottenne il permesso di costruire una cartiera che fu fondata a Tampere, in Finlandia. Il mulino cominci\u00f2 ad operare nel 1866. Nel 1871 insieme Leo Mechelin, dopo aver fondato la Nokia Ltd., trasferirono le operazioni della societ\u00e0 nella citt\u00e0 di Nokia, in Finlandia, dalla cui gestione si ritir\u00f2 nel 1896."}
{"id": "3714664", "revid": "11959", "url": "https://it.wikipedia.org/wiki?curid=3714664", "title": "Muhammad III as-Sadiq", "text": ""}
{"id": "3714665", "revid": "59338", "url": "https://it.wikipedia.org/wiki?curid=3714665", "title": "Omaro", "text": ""}
{"id": "3714671", "revid": "287204", "url": "https://it.wikipedia.org/wiki?curid=3714671", "title": "Fortunato Libanori", "text": "Biografia.\nL'infanzia.\nLa famiglia d'origine veneta, della provincia di Rovigo, si trasfer\u00ec nel quartiere di Gorla, perch\u00e9 il padre era stato assunto alla Pirelli come operaio.\nNell'estate del 1944 con la madre e i quattro fratelli sfoll\u00f2 nel paese natale, ma l'avvicinarsi delle truppe alleate sul fronte orientale fece decidere per un ritorno a Milano, considerata pi\u00f9 sicura.\nLa mattina del 20 ottobre 1944 si trovava nella scuola elementare \"Francesco Crispi\" di Gorla, quando gli aerei alleati la colpirono, causando una tremenda strage. Al momento dello scoppio la 5\u00aa classe di Fortunato aveva fatto in tempo ad uscire dall'edificio, ma sotto le macerie rimasero il fratello minore Giancarlo e il cugino Gianfranco.\nIl motociclismo.\nLibanori inizi\u00f2 giovanissimo ad interessarsi di meccanica, dimostrando anche spiccate capacit\u00e0 tecniche e di guida, ma le modeste condizioni economiche della famiglia certo non gli consentivano la carriera sportiva di pilota.\nTuttavia, grazie alla sua abilit\u00e0 della meccanica, durante la prima met\u00e0 degli anni cinquanta fu assunto alla MV Agusta, dove le sue doti nella guida vennero subito comprese e prima utilizzate come collaudatore e come pilota in gare minori, poi facendogli disputare le stagioni 1956 e 1957 del Motomondiale, nelle classi 125 e 250.\nPresto finita la sua partecipazione al Motomondiale, Libanori continu\u00f2 a fare il collaudatore sia nel reparto corse, sia nel reparto produzione, anche partecipando saltuariamente ad alcune gare dimostrative, fino alla chiusura dell'azienda.\nLa motonautica.\nParallelamente all'attivit\u00e0 lavorativa in fabbrica, Libanori prestava la sua consulenza tecnica per la preparazione dei propulsori sportivi impiegati in varie discipline motoristiche, compresa la motonautica, molto praticata in quegli anni sul lago di Varese, su quello di Como e, soprattutto, sull'Idroscalo, promossa dall'attivissima Federazione Italiana Motonautica, fondata proprio a Milano, dal principe Ferdinando di Savoia, nel 1923.\nEbbe cos\u00ec modo di competere nel settore motonautico, iniziando casualmente una prestigiosa carriera sportiva che si svolse dal 1959 al 1970, confortata da numerose e importanti affermazioni. A Libanori bastarono pochi mesi per impadronirsi della tecnica di guida sull'acqua e gi\u00e0 dalla seconda stagione divenne uno dei piloti protagonisti del campionato nazionale.\nNel 1962 conquista sia il campionato italiano, sia il campionato europeo nella categoria \"Racers 2500\". Due anni dopo, ottiene nuovamente il titolo nazionale nella categoria \"Racers 2500\" e nel 1965 vince due titoli europei nelle categorie \"Racers 2500\" e \"Runabout 2000\".\n\u00c8 del 1966 il suo primo titolo iridato nella categoria \"LZ 2500\", seguito dalla stagione opaca del 1967 e da quella trionfale del 1968, nella quale vince i titoli nazionale, europeo e mondiale della categoria \"LZ 2500\".\nIl suo ultimo titolo \u00e8 quello europeo del 1969, sempre nella categoria \"LZ 2500\", e l'anno successivo chiude la sua carriera sportiva, con un palmar\u00e8s impressionante che comprende 3 titoli italiani, 5 titoli europei e 2 titoli iridati, con un totale 40 vittorie in gare\ninternazionali."}
{"id": "3714675", "revid": "1005847", "url": "https://it.wikipedia.org/wiki?curid=3714675", "title": "Il Bardo", "text": "Il Bardo () \u00e8 una cittadina situata a qualche chilometro a ovest di Tunisi.\nFacente parte del governatorato di Tunisi, essa costituisce un comune di 70.244 abitanti (nel 2004), di cui la cittadina vera e propria conta 22.240 abitanti. \nStoria.\nCostruita dalla dinastia Hafside nel XV secolo, il nome \"Bardo\" deriva dalla parola spagnola \"pardo\", che indica un \"giardino\".\nIl Bardo divenne residenza ufficiale della corte tunisina nel XVIII secolo con l'ascesa al potere della dinastia Husaynide, il Bardo si trasform\u00f2 in un centro politico, intellettuale e religioso. \nNel 1881 venne firmato nel Palazzo Ksar Sa\u00efd il trattato del Bardo, che instaur\u00f2 il protettorato della Francia sulla Tunisia, che dur\u00f2 fino al 20 marzo del 1956, quando la Repubblica di Tunisia riconquist\u00f2 la propria indipendenza.\nNel 2015 \u00e8 stato teatro dell'attentato al museo nazionale del Bardo.\nEdifici.\nL'antica residenza beylicale, fondata nel XV secolo ospita oggi la sede dell'Assemblea dei rappresentanti del popolo (prima della Rivoluzione dei Gelsomini del 2011 il parlamento tunisino era bicamerale, essendo composto dalla Camera dei deputati e dalla Camera dei consiglieri), come pure il Museo nazionale del Bardo fondato nel 1882, celebre tra l'altro per la sua grande quantit\u00e0 di splendidi mosaici romani, appartenenti alle locali \"domus\" repubblicane e imperiali, molti dei quali di grandi dimensioni."}
{"id": "3714676", "revid": "599013", "url": "https://it.wikipedia.org/wiki?curid=3714676", "title": "Rally Transib\u00e9rico", "text": "Il Rally Transib\u00e9rico (denominato Baja Portugal 1000 sino al 2005) \u00e8 un rally raid, organizzato dalla Autom\u00f3vel Club de Portugal, che si svolge in Portogallo dal 1988.\nLa denominazione ufficiale del rally, in omaggio allo sponsor era Rally Vodafone Transib\u00e9rico.\nStoria.\nIl Baja Portugal 1000 si \u00e8 disputato sino al 2005, in quell'anno il neonato Rally Transib\u00e9rico, tenne la sua prima edizione concomitante col Baja Portugal, ma dal 2006 ne prese definitivamente il posto.\nDal 2010 il rally raid \u00e8 stato sostituito dall'Estoril-Portim\u00e3o-Marrakech che ha tuttavia disputato solo una edizione, mentre nel 2011 ne la 2\u00aa edizione \"Estoril-Portim\u00e3o-Marrakech\" ne la 6\u00aa del \"Rally Transib\u00e9rico\" sono stati disputati, pertanto l'unico rally raid portoghese, organizzato dall\"'Autom\u00f3vel Club de Portugal\", per il 2011 \u00e8 stato il Baja Portalegre 500, che ha celebrato la sua 25\u00aa edizione."}
{"id": "3714677", "revid": "216537", "url": "https://it.wikipedia.org/wiki?curid=3714677", "title": "Baja Portugal", "text": ""}
{"id": "3714678", "revid": "216537", "url": "https://it.wikipedia.org/wiki?curid=3714678", "title": "Baja Portugal 1000", "text": ""}
{"id": "3714679", "revid": "599013", "url": "https://it.wikipedia.org/wiki?curid=3714679", "title": "Evelyn Furtsch", "text": "Biografia.\nAi Giochi olimpici di Los Angeles 1932 vinse l'oro nella staffetta 4\u00d7100 metri con le connazionali Mary Carew, Annette Rogers e Wilhelmina von Bremen.\n\u00c8 morta nel 2015 all'et\u00e0 di 100 anni."}
{"id": "3714681", "revid": "216537", "url": "https://it.wikipedia.org/wiki?curid=3714681", "title": "Schlesser Original", "text": ""}
{"id": "3714683", "revid": "767487", "url": "https://it.wikipedia.org/wiki?curid=3714683", "title": "Associazione Sportiva Ischia Isolaverde 1994-1995", "text": "Questa voce raccoglie le informazioni riguardanti l'Ischia Isolaverde nelle competizioni ufficiali della stagione 1994-1995.\nStagione.\nNel 1994-1995 l'Ischia Isolaverde prese parte al suo settimo campionato di Serie C1, classificandosi al 16\u00ba posto. Infatti, dopo un campionato costellato dal raggiungimento di parecchi record negativi (peggior quoziente reti, peggior attacco e minimo di vittorie in casa) e dall'avvicendarsi di ben 3 direzioni tecniche (Gianni Balugani, poi Pasquale Casale, poi il duo Impagliazzo - Rispoli), l'Ischia riusc\u00ec a garantirsi l'ultimo posto utile per disputare i playout. L'avversario fu il allenato da Gianni Balugani. La squadra guidata dal duo Impagliazzo\u00a0\u2013 Rispoli (che annoverava in rosa, in quel campionato, Vincenzo Matrone e Alessandro Toti), vinse la gara d'andata per tre reti a uno e pareggi\u00f2 verso lo scadere la gara di ritorno, il 18 giugno 1995, garantendosi il diritto di rimanere in C1. A fine stagione Giovanni Martusciello, dopo 7 campionati in maglia gialloblu, pass\u00f2 a titolo definitivo all'Empoli.\nMaglie e sponsor.\nLo sponsor tecnico per la stagione 1994-1995 \u00e8 Legea, mentre lo sponsor ufficiale \u00e8 Banca Popolare di Napoli.\nOrganigramma societario.\nArea direttiva\nArea organizzativa\nArea tecnica\nArea sanitaria\nRosa.\n \nStatistiche.\n\"Statistiche aggiornate al 22 ottobre 2011\""}
{"id": "3714687", "revid": "253269", "url": "https://it.wikipedia.org/wiki?curid=3714687", "title": "Mark Burns", "text": ""}
{"id": "3714695", "revid": "287204", "url": "https://it.wikipedia.org/wiki?curid=3714695", "title": "Sporting \u00c9toile Club de Bastia 1975-1976", "text": "Questa voce raccoglie le informazioni riguardanti lo Sporting \u00c9toile Club De Bastia nelle competizioni ufficiali della stagione 1975-1976.\nStagione.\nBench\u00e9 potenziato nell'attacco grazie agli acquisti di Dragan D\u017eaji\u0107 nella sessione estiva e di Fran\u00e7ois F\u00e9lix nella sessione invernale di calciomercato il Bastia, pur ottenendo lo stesso numero di punti della stagione precedente, concluse a ridosso delle posizioni medio-alte dopo un campionato di media classifica. In Coppa di Francia il Bastia, dopo aver ottenuto l'accesso ai quarti di finale in seguito alla rinuncia del a disputare la ripetizione della gara di ritorno (il cui risultato era stato annullato a causa di incidenti sugli spalti), fu eliminato dal Metz, che prevalse di misura in una gara influenzata dalle pessime condizioni del campo.\nMaglie e sponsor.\nViene confermato lo sponsor tecnico Adidas, ma nelle maglie non appare nessuno sponsor."}
{"id": "3714696", "revid": "196390", "url": "https://it.wikipedia.org/wiki?curid=3714696", "title": "Presidente della Repubblica Serba di Bosnia-Erzegovina", "text": ""}
{"id": "3714698", "revid": "120792672", "url": "https://it.wikipedia.org/wiki?curid=3714698", "title": "Francis Hunter", "text": "Biografia.\nNato a New York ha studiato alla Cornell University.\nConquista la sua prima finale in un torneo del Grande Slam a Wimbledon 1923 ma contro \"Little Bill\" Johnston, che aveva gi\u00e0 sulle spalle sei finali degli U.S. National Championships, viene sconfitto nettamente in tre set.\nNel 1924 arrivano i primi successi, tutti nel doppio maschile insieme a Vinnie Richards. A giugno trionfano a Wimbledon contro Richard Williams e Watson Washburn in un lungo match conclusosi solo al quinto set per 6-3, 3-6, 8-10, 8-6, 6-3. Un mese dopo ai Giochi olimpici di Parigi sconfiggono in serie tutti e quattro i \"moschettieri\", in semifinale infatti superano Jean Borotra e Ren\u00e9 Lacoste mentre nella finale per la medaglia d'oro sono Brugnon e Cochet a doversi arrendere in cinque set consegnando cos\u00ec la medaglia pi\u00f9 ambita al team americano.\nNel 1927 sono tre i titoli dello Slam vinti da Hunter, a Wimbledon arriva in finale nel doppio insieme a \"Big Bill\" Tilden e nel doppio misto insieme a Elizabeth Ryan e riesce a conquistare entrambi i titoli. Nello stesso anno arriva in finale anche agli U.S. National Championships 1927 e insieme a Tilden conquista il suo primo titolo a New York.\nNel 1928 arriva la sua prima finale a Parigi, agli Internazionali di Francia infatti raggiunge la finale del doppio misto insieme a Helen Wills Moody ma vengono sconfitti da Eileen Bennett Whittingstall e Henri Cochet. Prima finale anche a New York in singolare ma \u00e8 ancora Cochet a fermarlo ad un passo dal titolo sconfiggendolo per 4-6, 6-4, 3-6, 7-5, 6-3.\nL'anno successivo si ripete la finale degli Internazionali di Francia, ancora Hunter e Wills contro Whittingstall e Cochet e vengono sconfitti nuovamente, questa volta per 6-3, 6-2. A Wimbledon nel doppio misto il team formato insieme a Helen Wills finalmente riesce a conquistare un titolo, sconfiggono infatti Joan Fry e Ian Collins per 6-1, 6-4. Agli U.S. National Championships 1929 arriva in finale nel singolare ma viene sconfitto da Bill Tilden per 3-6, 6-3, 4-6, 6-2, 6-4.\nPassato tra i professionisti raggiunge una finale nel U.S. Pro Tennis Championships 1933 ma viene sconfitto da Vinnie Richards per 6-3, 6-0, 6-2.\nIn totale in carriera non ha vinto nessun titolo del Grande Slam in singolare nonostante tre finali, vince tre titoli nel doppio maschile e due nel doppio misto. Conquista anche la medaglia d'oro ai Giochi olimpici 1924 nel doppio maschile.\nViene inserito nell'International Tennis Hall of Fame nel 1961."}
{"id": "3714699", "revid": "128695", "url": "https://it.wikipedia.org/wiki?curid=3714699", "title": "Frank Hunter", "text": ""}
{"id": "3714703", "revid": "938", "url": "https://it.wikipedia.org/wiki?curid=3714703", "title": "Sollevamento pesi ai XVI Giochi panamericani", "text": "Il sollevamento pesi ai XVI Giochi panamericani si \u00e8 svolto al Foro de Halterofilia di Guadalajara, in Messico, dal 23 al 27 ottobre 2011. I podi totali furono 15, otto a livello maschile e sette a livello femminile. Prima nel medagliere \u00e8 risultata Cuba con quattro medaglie tutte d'oro; nazioni pi\u00f9 medagliate sono state la Colombia e il Venezuela con 11 e 10 metalli totali rispettivamente."}
{"id": "3714704", "revid": "279564", "url": "https://it.wikipedia.org/wiki?curid=3714704", "title": "H-barca", "text": ""}
{"id": "3714712", "revid": "729019", "url": "https://it.wikipedia.org/wiki?curid=3714712", "title": "Husaynidi", "text": "La dinastia degli Husaynidi, originaria di Creta, fu un'antica dinastia che regn\u00f2 sulla Tunisia.\nStoria.\nEssa giunse al potere con Al-Husayn I ibn Ali al-Turki nel 1705, sostituendosi alla precedente dinastia Muradide. Dopo tale conquista del potere, la dinastia govern\u00f2 gli attuali territori tunisini in veste di Bey di Tunisi, adottando per la successione al trono il criterio d'antica tradizione araba del \"seniorato\", in base al quale l'erede al trono era la persona pi\u00f9 anziana ed esperta, e non gi\u00e0 un figlio giovane e spesso inesperto dell'ultimo sovrano. L'erede designato del Bey assumeva il titolo di \"Bey al-mahalla\" (Bey del campo).\nGli Husaynidi in origine governarono, con ampi margini di autonomia, sotto la nominale autorit\u00e0 dell'Impero ottomano ma nel 1881 il loro Beylicato cadde sotto il controllo della Francia e divenne in breve - dapprima col Trattato del Bardo e poi con le Convenzioni della Marsa - un Protettorato francese.\nA seguito dell'indipendenza tunisina (20 marzo 1956), il Bey Muhammad VIII al-Amin assunse il titolo di Re ma pot\u00e9 regnare solo per breve periodo, giacch\u00e9 il Primo ministro Habib Bourguiba depose la dinastia e dichiar\u00f2 la Tunisia una Repubblica il 25 luglio 1957.\nDall'ottobre del 2006 il capo della dinastia \u00e8 il Principe Muhammad Bey (nato nel 1928), che \u00e8 il nipote di Muhammad V al-Nasir."}
{"id": "3714714", "revid": "729019", "url": "https://it.wikipedia.org/wiki?curid=3714714", "title": "Distretto di Vicebsk", "text": "Il distretto di Vicebsk (in bielorusso: \u0412\u0456\u0446\u0435\u0431\u0441\u043a\u0456 \u0440\u0430\u0451\u043d) \u00e8 un distretto (\"ra\u00ebn\") della Bielorussia appartenente alla regione di Vicebsk. Il capoluogo \u00e8 Vicebsk, mentre il centro maggiore \u00e8 Ruba."}
{"id": "3714717", "revid": "76963", "url": "https://it.wikipedia.org/wiki?curid=3714717", "title": "Dean Collins", "text": "Biografia.\n\u00c8 conosciuto soprattutto per aver interpretato il personaggio Mike Gold nella sitcom televisiva \"The War at Home\". In precedenza ha avuto ruoli ricorrenti in \"MADtv\" e in \"Jack &amp; Bobby\". Nel 2005 ha preso parte al film \"I tuoi, i miei e i nostri\"."}
{"id": "3714718", "revid": "11959", "url": "https://it.wikipedia.org/wiki?curid=3714718", "title": "Abu 'l-Hasan 'Ali I", "text": ""}
{"id": "3714720", "revid": "671029", "url": "https://it.wikipedia.org/wiki?curid=3714720", "title": "Associazione Sportiva Ischia Isolaverde 1983-1984", "text": "Questa voce raccoglie le informazioni riguardanti l'Ischia Isolaverde nelle competizioni ufficiali della stagione 1983-1984.\nStagione.\nNel 1983-1984 l'Ischia Isolaverde fece il suo esordio nei professionisti prendendo parte al suo primo campionato di Serie C2, piazzandosi al sesto posto. L'impianto della squadra che vinse il campionato precedente venne rinforzato con l'arrivo di Renato Lo Masto, attaccante proveniente dal . Dal vivaio passarono in prima squadra Giuseppe Di Meglio, Leonardo Aloi e Massimo Patalano.\nStatistiche.\n\"Statistiche aggiornate al 23 ottobre 2011\""}
{"id": "3714721", "revid": "11959", "url": "https://it.wikipedia.org/wiki?curid=3714721", "title": "Ali II ibn Hussein", "text": ""}
{"id": "3714723", "revid": "481349", "url": "https://it.wikipedia.org/wiki?curid=3714723", "title": "Fiducia (disambigua)", "text": ""}
{"id": "3714724", "revid": "729019", "url": "https://it.wikipedia.org/wiki?curid=3714724", "title": "Hughes MH-6 Little Bird", "text": "L'MH-6 Little Bird \u00e8 un elicottero d'attacco sviluppato negli Stati Uniti d'America a partire dagli anni sessanta, derivato dallo Hughes OH-6 Cayuse, la cui versione civile \u00e9 l'MD 500.\nUtilizza un rotore principale a cinque pale e uno di coda a due pale. L'elicottero \u00e8 un piccolo monomotore, ma c'\u00e8 la possibilit\u00e0 di trasportare fino a sei passeggeri oltre ai due uomini di equipaggio.\nStoria.\nIl progetto dell'A/MH-6 venne avviato nel 1960. L'U.S. Army emise la specifica tecnica numero 153 (\"Technical Specification 153\") per un elicottero leggero da osservazione, in inglese \"Light Observation Helicopter (LOH)\". Il nuovo elicottero doveva poter effettuare trasporto personale, missioni di scorta e attacco, evacuazione di feriti e osservazione aerea. Presero parte alla competizione per la fornitura dodici costruttori e la Hughes Tool Company's Aircraft Division propose il suo Model 369. Al termine delle valutazioni della commissione di valutazione dell'esercito e della marina statunitensi, vennero scelte due proposte per le prove finali da cui sarebbe uscito il nome del progetto vincente la commessa di fornitura: il progetto Fairchild-Hiller e il Bell, ma l'U.S. Army incluse anche l'elicottero Hughes tra i partecipanti alla selezione finale.\nIl primo prototipo di Model 369 comp\u00ec il primo volo il 27 febbraio 1963. In origine venne designato YHO-6A secondo la denominazione dell'esercito statunitense, salvo poi cambiare nome in MH-6 quando nel 1962 il Dipartimento della Difesa degli Stati Uniti unific\u00f2 le nomenclature. Vennero costruiti 5 prototipi equipaggiati con una turbina Allison T63-A-5A da 252 shp (188\u00a0kW) e consegnati all'U.S. Army a Fort Rucker in Alabama per competere con gli altri 10 prototipi presentati dalla Bell e dalla Fairchild-Hiller. Al termine, la Hughes vinse le prove comparative e l'esercito firm\u00f2 il contratto con la Hughes, prevedendo l'inizio della produzione di serie nel maggio 1965. L'ordine iniziale fu di 714 elicotteri, ma il numero fu in seguito incrementato a 1300 con una opzione per l'acquisto di altri 114. Nel primo mese furono costruiti 70 elicotteri.\nIl modello si \u00e8 rivelato essere un elicottero piccolo e agile privo di armamento. All'esterno sono presenti dei sedili utili per far prendere posto a tre commando per lato. Esiste anche una versione \"cannoniera\" denominata AH-6. Verniciata di nero e impiegata per operazioni notturne, pu\u00f2 condurre rapidi inserimenti e esfiltrazioni di operatori delle forze speciali in aree dove elicotteri pi\u00f9 grandi non sono in grado di operare in sicurezza."}
{"id": "3714729", "revid": "726373", "url": "https://it.wikipedia.org/wiki?curid=3714729", "title": "Dove la trovi una come me?", "text": "Dove la trovi una come me? \u00e8 una miniserie televisiva italiana composta da due puntate, trasmesse il 23 e il 24 ottobre 2011 su Rai 1, per la regia di Giorgio Capitani.\nTrama.\nPrima puntata.\nSonia Longhi \u00e8 una ragazza che si mantiene facendo diversi lavori part-time, ma il suo sogno \u00e8 diventare una giornalista come l'amica e coinquilina Carla, che lavora per il giornale d'attualit\u00e0 \"Il vostro tempo\". Un giorno, mentre accudisce il gatto della vicina di casa Monica, escort partita per i Caraibi con un suo cliente, Sonia riceve la visita di Matteo Conti, \"enfant prodige\" della finanza, che la scambia per una escort. La ragazza viene convinta dal principale di Carla, Ruggero Fanti, a fingere di essere davvero una squillo per indagare sull'affare top-secret di Matteo e fare cos\u00ec uno scoop che la far\u00e0 assumere dal giornale, realizzando in tal modo il suo sogno. Mentre cerca in tutti i modi di respingere le avances del suo \"cliente\", per\u00f2, Sonia inizia a provare qualcosa per lui.\nSorpresa nella camera d'albergo di Matteo da Donna Anna, una ricca signora che considera il ragazzo come un figlio, Sonia si spaccia per la sua fidanzata, venendo anche a sapere che il grande affare di Matteo \u00e8 l'acquisto del gruppo editoriale \"Golden Star\" di Donna Anna. Quando la ragazza scopre, per\u00f2, che l'intento di Matteo \u00e8 ingannare Anna, smembrando il gruppo e vendendolo ai cinesi, rimane molto delusa perch\u00e9 aveva creduto che il suo affetto fosse sincero, mentre in realt\u00e0 \u00e8 soltanto un avido affarista che l'ha usata per concludere l'affare.\nSeconda puntata.\nNonostante abbia ora il suo scoop, Sonia decide di rinunciare alla carriera di giornalista, ma alla fine accetta l'allettante proposta di lavorare per l'editore Giulio Monaco, cugino di Matteo, interessato ad acquistare la \"Golden Star\" dopo che l'affare tra Anna e il cugino \u00e8 saltato perch\u00e9 la donna ha scoperto che voleva vendere il gruppo ai cinesi. Giulio cerca di conquistare Sonia invitandola a Londra con lui, ma la ragazza viene prelevata da Matteo prima della partenza: i due passano la notte insieme e l'uomo si apre con lei.\nRespinto da Sonia e avendo scoperto da Monica, tornata dai Caraibi, che la ragazza \u00e8 una escort, Giulio diffonde dei pettegolezzi sulla coppia, mentre la ragazza confessa a Matteo di avergli mentito e lui, ferito, la allontana. Dopo aver chiarito le cose con i genitori, venuti a trovarla, Sonia va da Anna a spiegarle tutto e a mettere una buona parola per Matteo: la donna, che nonostante tutto si fida ancora di lei, decide di cedere a lui la \"Golden Star\". Concluso l'affare, Matteo raggiunge Sonia al matrimonio di Monica per dirle che non ha venduto il gruppo ai cinesi, diventati invece soci, e la coppia si riappacifica."}
{"id": "3714738", "revid": "599013", "url": "https://it.wikipedia.org/wiki?curid=3714738", "title": "Claudio Torelli", "text": "Professionista dal 1978 al 1986, conta la vittoria di una tappa al Giro d'Italia e un Trofeo Laigueglia.\nCarriera.\nI principali successi da professionista furono una tappa al Giro d'Italia 1981, una tappa al Giro di Puglia e una al Giro del Trentino dello stesso anno, e il Trofeo Laigueglia nel 1983. Partecip\u00f2 a cinque edizioni del Giro d'Italia e a due edizioni dei campionati del mondo."}
{"id": "3714740", "revid": "599013", "url": "https://it.wikipedia.org/wiki?curid=3714740", "title": "Ihor Pokyd'ko", "text": ""}
{"id": "3714741", "revid": "305524", "url": "https://it.wikipedia.org/wiki?curid=3714741", "title": "Rinnovamento Casa", "text": ""}
{"id": "3714745", "revid": "1543377", "url": "https://it.wikipedia.org/wiki?curid=3714745", "title": "Pentathlon moderno ai XVI Giochi panamericani", "text": "Il pentathlon moderno ai XVI Giochi panamericani si \u00e8 svolto al Club H\u00edpica di Guadalajara, in Messico, dal 15 al 16 ottobre 2011. Si \u00e8 trattato del primo sport nel programma dei Giochi ad essere completato."}
{"id": "3714749", "revid": "1543377", "url": "https://it.wikipedia.org/wiki?curid=3714749", "title": "Bereznjak-Isajev BI", "text": "Il Bereznjak-Isajev BI (in caratteri cirillici \u0411\u0435\u0440\u0435\u0437\u043d\u044f\u043a-\u0418\u0441\u0430\u0435\u0432 \u0411\u0418) era un caccia intercettore ad ala bassa con motore a razzo progettato dall'OKB 293 diretto da Viktor F\u00ebdorovi\u010d Bolhovitinov e sviluppato in Unione Sovietica nei primi anni quaranta.\nFrutto degli studi degli ingegneri Aleksandr \u00c2kovlevi\u010d Berezn\u00e2k, che in seguito diverr\u00e0 direttore dell'\u041e\u041aB-155-1, ed Aleksej Isaev, fu il primo velivolo equipaggiato con un endoreattore ad essere costruito in Unione Sovietica.\nSviluppo.\nEra un monoplano ad ala bassa di costruzione lignea adatto ad una produzione in grande serie. Aveva un motore a razzo D-1A Dushkin posto in coda, alimentato con una miscela di combustibile molto volatile di kerosene e acido nitrico estremamente instabile e pericolosa da maneggiare oltre che molto corrosiva. Il kerosene e l'acido nitrico erano contenuti in due serbatoi di acciaio separati tra loro e posti nella parte centrale della fusoliera, i due liquidi venivano inviati nella camera di combustione con un sistema ad aria compressa che limitava nel tempo la massima spinta.&lt;ref name = \"urlPrototypes.com/Les avions-fus\u00e9e Russes/V. Le Bereznyak-Isayev BI\"&gt;&lt;/ref&gt;\nLa fusoliera era rivestita di tessuto e la struttura era in legno. L'ala e piani di coda avevano due longheroni in legno rivestiti di compensato, mentre le superfici di controllo erano in duralluminio rivestiti in tessuto. L'intercettore era molto leggero, con un peso a vuoto di 805\u00a0kg e un peso al decollo di 1 650\u00a0kg.\nIl 10 settembre 1941 fu portato in volo come aliante, trainato da un Petlyakov Pe-2.\nIl primo volo con la propulsione a razzo fu di 3 minuti 9 secondi e fu effettuato dal terzo prototipo, il 15 maggio 1942 con al comando il pilota Grigory Bakhchivandzhi.\nVenne decisa la produzione 50 velivoli pre-serie, ma questa produzione venne presto fermata quando il 27 marzo 1943, durante un test di accelerazione in velocit\u00e0, il velivolo precipit\u00f2 per gravi problemi di instabilit\u00e0 aerodinamica, uccidendo il suo pilota (anche in questa occasione, il capitano Grigory Bakhchivandzhi). Le indagini chiarirono che si era trattato di una perdita di portanza sul lato destro in prossimit\u00e0 del muro del suono.\nPer la scarsissima autonomia di volo e per i problemi di stabilit\u00e0 mostrati nei collaudi, si ritenne il progetto inadatto ad ulteriori sviluppi dopo gli ultimi collaudi effettuati con i prototipi n. 6 e 7 nel 1945. \nCi\u00f2 malgrado fosse stata prevista una variante con un'autonomia migliorata, variante che prevedeva un motore a razzo con due stadi, uno per la bassa velocit\u00e0 del volo da crociera e ad uno ad alta velocit\u00e0 per il combattimento.\nPrima dell'abbandono del progetto un prototipo dello stesso aveva mostrato di possedere un eccezionale rateo di salita, impiegando per raggiungere i 10\u00a0000 m di quota solamente 59 secondi, con una velocit\u00e0 massima di 1\u00a0000\u00a0km/h (621\u00a0mph).\nL'autonomia del velivolo variava tra gli 8 e 15 minuti. \nL'armamento previsto consisteva in due cannoni da 20\u00a0mm ShVAK montati sul muso.\nIl carrello retrattile posto nelle ali prevedeva sia le ruote che gli sci da usare su terreni innevati o ghiacciati.\nIl sesto prototipo mont\u00f2 in aggiunta al motore in fusoliera anche due statoreattori Merkulov DM-4 posti sulle estremit\u00e0 alari, ci\u00f2 per migliorare la spinta e risparmiare il combustibile.\nIl \"colpo di fortuna\".\nPare, secondo fonti non certe e, anzi, perfettamente contestabili ma mai smentite, che il campo di volo dove venne testato il velivolo fosse stato attaccato da una coppia di Junkers Ju 88. L'ardimentoso pilota collaudatore avrebbe quindi pensato di testare il velivolo in combattimento, \"come in altro modo non sarebbe stato possibile. Era un'occasione da non perdere\" disse. Prima di essere danneggiato dal contatto con l'elica di uno del Junkers riusc\u00ec a danneggiarne gravemente uno, che, secondo la stessa fonte, sarebbe poi precipitato poco distante a causa dei danni subiti. Questo rappresenterebbe l'unica azione che abbia visto l'utilizzo del piccolo intercettore sovietico prima dell'uscita dal servizio ufficiale nel 1945.\nEsemplari attualmente esistenti.\nL'unico esemplare sopravvissuto \u00e8 esposto al pubblico presso le strutture del Museo centrale della Federazione Russa delle aeronautiche militari di Monino, presso l'omonimo aeroporto, a 40\u00a0km a est di Mosca, in Russia."}
{"id": "3714750", "revid": "256896", "url": "https://it.wikipedia.org/wiki?curid=3714750", "title": "Comitato Interministeriale Prezzi", "text": ""}
{"id": "3714756", "revid": "767487", "url": "https://it.wikipedia.org/wiki?curid=3714756", "title": "Jan R\u016f\u017ei\u010dka", "text": "Carriera.\nClub.\nNel 2006 \u00e8 stato acquistato dal Bohemians 1905 firmando un contratto con scadenza nel 2012."}
{"id": "3714758", "revid": "767487", "url": "https://it.wikipedia.org/wiki?curid=3714758", "title": "Reparata and the Delrons", "text": "Reparata and the Delrons sono state un girl group vocale statunitense in auge negli anni sessanta.\nIl gruppo si form\u00f2 nel 1962 nella \"St. Brendan's Catholic School\" di Brooklyn sotto la guida di Mary Aiese, che adott\u00f2 il nome d'arte di \"Reparata\" in onore di una suora che era stata sua insegnante.\nOltre alla Aiese, il gruppo era formato da Nanette Licari, Regina Gallagher e Anne Fitzgerald, sostituite poi da Sheila Reilly, Carol Drobnicki e Cathy Romeo (quest'ultima fu presto rimpiazzata con Marge McGuire).\nIl loro primo successo fu \"Whenever a teenager cries\" (1964), seguito da \"Tommy\" e \"It's waiting there for you\" (1967). Nel 1968 incisero \"Captain of your ship\", che riscosse un grande successo in Europa piazzandosi al tredicesimo posto della Official Singles Chart.\nNel 1969 Mary Aiese si spos\u00f2 e abbandon\u00f2 il gruppo: Lorraine Mazzola divenne la nuova voce leader del gruppo, ma la band si sciolse nel 1973.\nMary Aiese riun\u00ec il gruppo nel 1978 e Reparata and the Delrons si esibirono fino al 2000, quando si sciolsero definitivamente."}
{"id": "3714761", "revid": "122808324", "url": "https://it.wikipedia.org/wiki?curid=3714761", "title": "Associazione Sportiva Ischia Isolaverde 1990-1991", "text": "Questa voce raccoglie le informazioni riguardanti l'Ischia Isolaverde nelle competizioni ufficiali della stagione 1990-1991.\nStagione.\nNel 1990-1991 l'Ischia Isolaverde disput\u00f2 il suo quinto campionato di Serie C2, classificandosi al 1\u00ba posto, vincendo per la prima volta questo torneo e ottenendo la seconda promozione in Serie C1 della sua storia. La campagna acquisti vide arrivare sull'isola De Carolis, Tommasino, Luca Gonano dalla a fare coppia in attacco con Fabrizio Fabris, Massimiliano D'Urso e il portiere Guido Nanni. Questo fu anche l'anno della ribalta per Giovanni Martusciello, che chiuse il suo primo campionato da titolare con 32 presenze e tre reti. Sotto la guida tecnica di Pierino Cucchi, l'Ischia riusc\u00ec a spuntarla sull'Acireale, dopo un testa a testa concluso solo alla penultima giornata, dopo aver battuto in casa il Kroton (4-0), condannandolo alla retrocessione. In questa stagione i gialloblu ischitani chiusero da imbattuti nelle gare casalinghe, con appena due reti incassate.\nMaglie e sponsor.\nIn questa stagione l'Ischia porta sulle maglie lo slogan \"Ischia conta su di te\", coniato dal presidente Bruno Basentini per il lancio della stagione sportiva e della campagna abbonamenti.\nOrganigramma societario.\nArea direttiva\nArea organizzativa\nArea tecnica\nStatistiche.\n\"Statistiche aggiornate al 22 ottobre 2011\""}
{"id": "3714762", "revid": "180559", "url": "https://it.wikipedia.org/wiki?curid=3714762", "title": "Coppa Italia Lega Nazionale Pallacanestro 2009", "text": "La Coppa Italia Lega Nazionale Pallacanestro 2009 \u00e8 stata organizzata per squadre di Serie A Dilettanti, B Dilettanti e C Dilettanti.\nLa Lega Nazionale Pallacanestro ha organizzato le fasi finali delle tre categorie rispettivamente presso il PalaFiera di Forl\u00ec, il Palazzetto Falcone Borsellino di San Severo (FG) e il PalaPergola di Potenza."}
{"id": "3714764", "revid": "256896", "url": "https://it.wikipedia.org/wiki?curid=3714764", "title": "PS BiH", "text": ""}
{"id": "3714766", "revid": "104458", "url": "https://it.wikipedia.org/wiki?curid=3714766", "title": "Martin Kraus (calciatore)", "text": "Carriera.\nClub.\nDal 2011 milita in prima squadra.\nNazionale.\nDal 2011 milita nella Nazionale di calcio della Repubblica Ceca Under-19 con il compagno di squadra Nicolas \u0160umsk\u00fd."}
{"id": "3714768", "revid": "438678", "url": "https://it.wikipedia.org/wiki?curid=3714768", "title": "Luciano Migliavacca", "text": "Biografia.\nNasce a Milano, citt\u00e0 capoluogo di provincia e sede arcivescovile, il 9 ottobre 1919.\nFormazione.\nEntra giovanissimo in seminario e ottiene quindi il magistero in composizione e il diploma in canto gregoriano al Pontificio Istituto di Musica Sacra di Roma. Studia inoltre presso la Facolt\u00e0 teologica milanese e si laurea in Lettere antiche presso l'Universit\u00e0 Cattolica del Sacro Cuore di Milano (con una tesi sulle \"Orationes de tempore\" del Messale ambrosiano).\nAttivit\u00e0.\nNel 1942 \u00e8 ordinato presbitero dal cardinale Alfredo Ildefonso Schuster.\nNel 1957 \u00e8 nominato maestro di Cappella musicale del Duomo di Milano e contemporaneamente insegna armonizzazione gregoriana al Pontificio istituto di musica sacra.\nHa diretto le riviste di musica sacra, \"Schola e assemblea\", \"Musica sacra e Polyphonia \"delle Edizioni Carrara di Bergamo, scelta fin dagli inizi della sua attivit\u00e0 come editrice privilegiata per la pubblicazione delle sue opere musicali. Ha scritto lo studio critico \"Testi , melodie, dizionario\" sugli Inni ambrosiani, nell'edizione \"Opera omnia di Sant'Ambrogio\". Ha diretto l'\"Archivium musicae metropolitanum mediolanense\", per la trascrizione delle polifonie custodite nell'archivio della Fabbrica del duomo di Milano. Ha collaborato alla \"Rivista internazionale di musica sacra\", alla rivista \"Iucunde iubilatio\" della Fondazione Cini di Venezia, alle riviste \"Diocesi di Milano\", \"Bollettino ceciliano\".\n\u00c8 stato membro della commissione liturgica conciliare, della commissione per la traduzione dei salmi, della commissione per la revisione della liturgia delle ore, della commissione della Santa Sede a Strasburgo per la musica, del comitato della Santa Sede per l'Anno europeo della musica 1985.\nMuore a Milano il 21 ottobre 2013. Dopo le esequie, celebrate in duomo il 23 ottobre dal vescovo Mario Delpini, viene sepolto in una semplice tomba del cimitero maggiore di Milano.\nIl 2 novembre 2014 il suo nome viene iscritto nel Famedio del cimitero monumentale di Milano.\nOpere.\nHa scritto pi\u00f9 di 70 messe e inoltre mottetti soprattutto su testi della liturgia ambrosiana, magnificat, salmi, cantate e canti ricreativi per ragazzi. Ha inoltre composto brani per organo e l'opera \"Il vangelo di san Marco\". Ha composto brani su testi di Manzoni, Ungaretti, Palazzeschi, Montale, Bacchelli, Quasimodo, Rebora, D'Annunzio, Salvadori, san Tommaso, sant'Ambrogio, papa Paolo VI."}
{"id": "3714770", "revid": "106908", "url": "https://it.wikipedia.org/wiki?curid=3714770", "title": "Classic Gems Vol. 1", "text": "Classic Gems Vol. 1 \u00e8 una raccolta di Bassi Maestro che raccoglie alcuni dei brani contenuti negli album \"Foto di gruppo\" del 1998 e \"Classico\" del 2000. Nel doppio album sono presenti inoltre diversi remix e la traccia inedita \"Gente del rap\"."}
{"id": "3714772", "revid": "6923", "url": "https://it.wikipedia.org/wiki?curid=3714772", "title": "Palmystery", "text": "Palmystery \u00e8 il sesto album in studio del bassista Victor Wooten pubblicato nel 2008 da Heads Up Records."}
{"id": "3714775", "revid": "775372", "url": "https://it.wikipedia.org/wiki?curid=3714775", "title": "Parlamento della Federazione di Bosnia ed Erzegovina", "text": "Il Parlamento della Federazione di Bosnia ed Erzegovina (\"Parlament Federacije Bosne i Hercegovine/\u041f\u0430\u0440\u043b\u0430\u043c\u0435\u043d\u0442 \u0424\u0435\u0434\u0435\u0440\u0430\u0446\u0438\u0458\u0435 \u0411\u043e\u0441\u043d\u0435 \u0438 \u0425\u0435\u0440\u0446\u0435\u0433\u043e\u0432\u0438\u043d\u0435\") \u00e8 l'organo legislativo della Federazione di Bosnia ed Erzegovina,entit\u00e0 federale della Bosnia ed Erzegovina.Esso \u00e8 composto da due camere:"}
{"id": "3714778", "revid": "767487", "url": "https://it.wikipedia.org/wiki?curid=3714778", "title": "Pierangelo", "text": "Origine e diffusione.\n\u00c8 un nome composto, formato dall'unione di Piero (a sua volta un ipocoristico di Pietro) e Angelo.\nOnomastico.\nL'onomastico pu\u00f2 essere festeggiato lo stesso giorno dei nomi da cui \u00e8 composto."}
{"id": "3714779", "revid": "599013", "url": "https://it.wikipedia.org/wiki?curid=3714779", "title": "Tom\u00e1\u0161 Borek", "text": "Carriera.\nClub.\nNel 2011 \u00e8 stato acquistato dal Bohemians 1905 firmando un contratto con scadenza nel 2013."}
{"id": "3714782", "revid": "62748", "url": "https://it.wikipedia.org/wiki?curid=3714782", "title": "Istruzione nel Regno Unito", "text": "L'istruzione nel Regno Unito \u00e8 regolata dal National Curriculum per quanto riguarda l'Inghilterra, il Galles e l'Irlanda del Nord. Invece l'istruzione in Scozia ha un proprio regolamento.\nIn tutto il Regno Unito l'obbligo scolastico dura dai 5 ai 18 anni.\nIl \"sistema\" di istruzione presenta due possibili strutture: una struttura a due cicli con la scuola primaria fino a 11 anni e la scuola secondaria dai 11 ai 18; una struttura a tre cicli che comprende una scuola media dagli 8 ai 12 anni di et\u00e0.\nI singoli istituti possono prevedere requisiti per l'ammissione: numero massimo di allievi, procedura di iscrizione e per la gestione del surplus di domande, dando priorit\u00e0 ai bambini che abitano pi\u00f9 vicino alla scuola o che hanno fratelli o sorelle che gi\u00e0 frequentano la scuola.\nAlcune scuole, in particolare i ginnasi, possono selezionare gli iscritti in base al superamento di un test all'et\u00e0 di 11 o 12 anni, o ad attitudini particolari.\nA partire dall'et\u00e0 di 11 anni (livelli 2 e 3), \u00e8 previsto l'insegnamento obbligatorio di una lingua straniera moderna come materia del Curriculum Nazionale.\nAl termine dell'istruzione primaria (livello 2) non sono previsti esami.\nAl termine del livello 4, all'et\u00e0 di 16 anni, gli allievi devono superare l'esame di diploma di scuola secondaria (GCSE) che riporta in lettera i voti (da A a G) per ogni materia, oppure la qualificazione professionale nazionale generale (GNVQ).\nI corsi universitari durano tre anni e portano al Bachelor of Arts (Bs) oppure al Bachelor of Science (BSC). Seguono il Master, che dura da uno ai due anni, e il dottorato di durata triennale con la dissertazione di una tesi finale.\nNational Curriculum.\nQui ci sono le materie di studio dei vari bienni chiamati Key Stage.\nKey Stage 1 e 2.\nCorrispondente alla scuola primaria italiana:\nKey Stage 3 e 4.\nCorrispondente alla scuola secondaria di primo grado pi\u00f9 i primi due anni della scuola superiore di secondo grado italiana:\nIstruzione in Scozia.\nQuesta tabella illustra il sistema della numerazione degli anni di studio in Scozia."}
{"id": "3714783", "revid": "290948", "url": "https://it.wikipedia.org/wiki?curid=3714783", "title": "Millimetro quadrato", "text": ""}
{"id": "3714784", "revid": "1310927", "url": "https://it.wikipedia.org/wiki?curid=3714784", "title": "Luk\u00e1\u0161 Bud\u00ednsk\u00fd", "text": "Carriera.\nClub.\nNel 2010 \u00e8 stato acquistato dal Bohemians 1905 firmando un contratto con scadenza nel 2013."}
{"id": "3714792", "revid": "767487", "url": "https://it.wikipedia.org/wiki?curid=3714792", "title": "Annette Rogers", "text": "Biografia.\nStudi\u00f2 alla Northwestern University. Ai Giochi olimpici di Los Angeles 1932 vinse l'oro nella staffetta 4\u00d7100 metri con le connazionali Mary Carew, Evelyn Furtsch e Wilhelmina von Bremen. Nelle Olimpiadi seguenti, a Berlino nel 1936, vinse un altro oro nella stessa specialit\u00e0, questa volta al fianco di Harriet Bland, Betty Robinson e Helen Stephens."}
{"id": "3714794", "revid": "767487", "url": "https://it.wikipedia.org/wiki?curid=3714794", "title": "Jenni Benningfield", "text": ""}
{"id": "3714796", "revid": "922800", "url": "https://it.wikipedia.org/wiki?curid=3714796", "title": "Michael \u017di\u017eka", "text": ""}
{"id": "3714803", "revid": "767487", "url": "https://it.wikipedia.org/wiki?curid=3714803", "title": "Tan White", "text": ""}
{"id": "3714804", "revid": "671029", "url": "https://it.wikipedia.org/wiki?curid=3714804", "title": "Associazione Sportiva Ischia Isolaverde 1984-1985", "text": "Questa voce raccoglie le informazioni riguardanti l'Ischia Isolaverde nelle competizioni ufficiali della stagione 1984-1985.\nStagione.\nNel 1984-1985 l'Ischia Isolaverde prese parte al suo secondo campionato di Serie C2, piazzandosi al decimo posto.\nOrganigramma societario.\nArea direttiva\nArea organizzativa\nArea tecnica\nArea sanitaria\nStatistiche.\n\"Statistiche aggiornate al 23 ottobre 2011\""}
{"id": "3714806", "revid": "767487", "url": "https://it.wikipedia.org/wiki?curid=3714806", "title": "L'appartamento (film 1996)", "text": "L'appartamento \u00e8 un film del 1996 diretto da Gilles Mimouni.\nSul set di questo film Monica Bellucci e Vincent Cassel si sono incontrati, e hanno in seguito iniziato una relazione.\nTrama.\nMax, un giovane in procinto di sposarsi con Muriel, sta preparando un viaggio di affari in Giappone, ascolta per caso una telefonata in un bar di una misteriosa ragazza. Certo che si tratti di Lisa, una sua ex, decide di seguirla fino a casa sua. In Max si risveglia il ricordo di una storia breve ma intensissima troncata non per sua volont\u00e0. Il desiderio di rivedere Lisa gli fa dimenticare tutto il resto ma la ricerca si rivela piuttosto complicata. La Lisa che ha inseguito si rivela essere un'altra ragazza che per altro \u00e8 molto attratta da lui tanto da offrirglisi subito. Si scoprir\u00e0 che in realt\u00e0 si chiama Alice ed \u00e8 la fidanzata di Lucien, l'amico di Max, e che ha da tempo messo gli occhi su di lui. Ha sostituito la vera Lisa, sua amica e ne imped\u00ec due anni prima la comunicazione del motivo di lavoro che la fece abbandonare improvvisamente Max.\nNel convulso finale, Lisa, vogliosa di ritrovare Max, lo incrocia senza incontrarlo, mentre Alice confessa le sue bugie ma anche il suo amore per Max che dopo un'iniziale titubanza ricambia. Lisa sconsolata torna nel suo appartamento dove ad attenderla c'\u00e8 un vecchio pretendente che dopo averla fatta entrare fa esplodere l'abitazione. All'aeroporto Max, mentre attende che Alice riprenda i bagagli del volo con cui sarebbe dovuta scappare, rivede casualmente Muriel. I due si abbracciano e Alice, che li vede, non torna pi\u00f9 indietro.\nRemake.\nNel 2004 \u00e8 stato realizzato un \"remake\" americano: \"Appuntamento a Wicker Park (Wicker Park)\", diretto da Paul McGuigan, con Josh Hartnett e Diane Kruger."}
{"id": "3714811", "revid": "287204", "url": "https://it.wikipedia.org/wiki?curid=3714811", "title": "Kusadasi", "text": ""}
{"id": "3714812", "revid": "767487", "url": "https://it.wikipedia.org/wiki?curid=3714812", "title": "Vladim\u00edr B\u00e1lek", "text": "Carriera.\nClub.\nNel 2011 \u00e8 stato acquistato dal Bohemians 1905 firmando un contratto con scadenza nel 2012."}
{"id": "3714813", "revid": "767487", "url": "https://it.wikipedia.org/wiki?curid=3714813", "title": "Loree Moore", "text": ""}
{"id": "3714819", "revid": "767487", "url": "https://it.wikipedia.org/wiki?curid=3714819", "title": "Ricomincio da zero", "text": "Ricomincio da zero (\"Crazy on the Outside\") \u00e8 un film del 2010 diretto da Tim Allen.\nUscito negli Usa l'8 gennaio 2010, il film \u00e8 stato presentato a Cannes nel maggio 2009. \u00c8 stato trasmesso da Sky Italia nell'ottobre 2011.\nTrama.\nTommy \u00e8 uscito dopo tre anni di galera e vive a casa dalla affettuosa sorella Viki, insieme al cognato e alla nonna, che lo credeva in Francia per tre anni.\nUna volta tornato a casa, la sorella cerca in tutti i modi di non farlo ricadere nei vecchi traffici di Grey. Dopo una serie di particolari avventure vissute con Angela, l'assistente responsabile della libert\u00e0 vigilata, i due si innamorano l'uno dell'altro."}
{"id": "3714821", "revid": "1573940", "url": "https://it.wikipedia.org/wiki?curid=3714821", "title": "Abbazia di Santa Maria di Rieunette", "text": "L'abbazia di Santa Maria di Rieunette (anche abbazia di Rieunette) \u00e8 una abbazia femminile cistercense fondata nel XII secolo nel comune di Ladern-sur-Lauquet (dipartimento dell'Aude nella regione della Linguadoca-Rossiglione) e appartenente alla diocesi di Carcassonne.\nIl nome \"Rieunette\" deriva dall'originario titolo latino \"rivus nitidus\" (\"ruscello splendente\").\nStoria.\nL'abbazia venne fondata nel 1162 e adott\u00f2 presto la regola cistercense e dipendeva dagli abati di Villelongue. La comunit\u00e0 arriv\u00f2 a contare oltre quaranta monache.\nDurante le guerre di religione francesi venne abbandonata nel 1528 e fu a pi\u00f9 riprese saccheggiata. Venne incendiata nel 1568.\nNel 1648 fu tentato di far rinascere il monastero e fu nominata badessa Cecilia No\u00e8, ma gli edifici conventuali vennero nuovamente distrutti nel 1654 da coloro che al momento dell'abbandono si erano impadroniti dei beni dell'abbazia. La comunit\u00e0 si trasfer\u00ec dunque nella citt\u00e0 di Carcassonne.\nDopo un lento declino, nel 1761 l'abbazia venne soppressa dal vescovo di Carcassonne e le monache furono trasferite al convento di Bernardino da Lombez, a Gers).\nNel 1998 sette monache provenienti dall'abbazia cistercense di Boulaur hanno fatto rinascere una comunit\u00e0 religiosa che segue la regola benedettina sui resti dell'antica abbazia.\nIl monastero dispone anche di una piccola azienda agricola e di un laboratorio artigianale.\nDell'abbazia originaria resta la chiesa abbaziale, della fine del XII secolo.\nNel 1998 la comunit\u00e0 Cistercense dell'Abbazia Boulaur si \u00e8 impegnata a far rinascere, sui resti dell'antico monastero, una nuova comunit\u00e0 religiosa inviando 7 suore, che vi abitano scandendo la loro giornata nella preghiera e nel lavoro, secondo la regola benedettina. Le monache sono disponibili tutto l'anno ad accogliere i visitatori, che desiderano esplorare il patrimonio di architettura cistercense e musica gregoriana, e i pellegrini cristiani in cerca di pace e preghiera."}
{"id": "3714823", "revid": "731511", "url": "https://it.wikipedia.org/wiki?curid=3714823", "title": "Mildred Fizzell", "text": "Biografia.\nNei giochi olimpici statunitensi del 1932 nella staffetta 4\u00d7100 metri vinse l'argento con Hilda Strike, Lillian Palmer e Mary Frizzell."}
{"id": "3714827", "revid": "300067", "url": "https://it.wikipedia.org/wiki?curid=3714827", "title": "Laurie Koehn", "text": ""}
{"id": "3714838", "revid": "287204", "url": "https://it.wikipedia.org/wiki?curid=3714838", "title": "Hainaut Volley", "text": "L'Hainaut Volley \u00e8 una societ\u00e0 pallavolistica femminile francese con sede a Valenciennes: milita nel campionato di Ligue A.\nStoria.\nIl club dell'Hainaut Volley \u00e8 stato fondato nel 1948, anche l'attuale denominazione risale al 1996. Nel corso della sua storia ha partecipato a campionati minori, fino al 2005, quando ha ottenuto la promozione in Pro A. Dopo diversi campionati in cui si \u00e8 sempre posizionato a met\u00e0 classifica, nella stagione 2008-09 retrocede in National 1, a causa del terz'ultimo posto al termine della \"regular season\". Nel 2011 conquista nuovamente la promozione in massima serie."}
{"id": "3714840", "revid": "287204", "url": "https://it.wikipedia.org/wiki?curid=3714840", "title": "Malatia/Non partir", "text": "Malatia/Non partir \u00e8 il primo 45 giri della cantante italiana Mina, pubblicato dall'etichetta discografica Italdisc nel dicembre 1958.\nStoria.\nSingolo d'esordio di una delle pi\u00f9 grandi personalit\u00e0 e voci della musica leggera italiana, che inizia la sua carriera interpretando cover di brani italiani (per la Italdisc) usando il suo nome e stranieri (per la Broadway) con lo pseudonimo Baby Gate.\nEntrambe le etichette erano state fondate, poco tempo prima e quasi contemporaneamente, dal discografico Davide Matalon, gi\u00e0 collaboratore di Teddy Reno alla CGD. Proprio Matalon, che aveva ascoltato la cantante con il suo primo complesso, gli \"Happy Boys\", esibirsi nella provincia mantovana in una serata verso la fine dell'estate del 1958, propose a Mina di incidere questi primi brani.\nIl disco.\nIl maestro Nino Donzelli cura gli arrangiamenti e accompagna la cantante con gli \"Happy Boys\", gruppo di cui \u00e8 fondatore, in entrambe le canzoni. Secondo la sua testimonianza, all'incisione partecip\u00f2 anche al violino il maestro Giusto Pio.\nIl successo del singolo supera ogni aspettativa, nei primi mesi del 1959 va oltre le 100.000 copie vendute, quando 70.000 potevano considerarsi gi\u00e0 un risultato eccezionale.\nTutti i singoli ufficiali dal 1958 al 1963 di Mina/Baby Gate sono stati raccolti, in ordine cronologico di pubblicazione, nei due volumi dell'antologia in 6 CD intitolata \"Ritratto: I singoli\" pubblicata nel 2010; questi due brani sono reperibili nel . Come tutte le raccolte, anche questa \u00e8 stata rimossa nel 2012 dalla discografia ufficiale in seguito alla revisione del sito dell'artista.\n\"Malatia\".\nLa canzone, scritta e interpretata da Armando Romeo nel 1957, ebbe inizialmente una limitata risonanza locale. Nell'autunno dell'anno seguente, per\u00f2 \u00e8 ripresa da Peppino Di Capri (\"Mbraccio a mme/Malatia\"), che inserisce nel testo napoletano anche l'inciso tradotto in inglese ed aggiunge una moderna sezione ritmica (in particolare l'assolo di sax tenore), mantenendo immutate atmosfera e linea melodica. Con questi accorgimenti il brano raggiunge il ventesimo posto nella classifica settimanale dei singoli pi\u00f9 venduti in Italia tra la fine del 1959 e l'inizio del 1960 e diventa in breve tempo un classico da night e piano-bar, nonch\u00e9 uno dei pi\u00f9 richiesti del repertorio dello stesso Di Capri.\nNel 1962 anche Bernard Hilda ne incide una versione in francese dal titolo \"Toi tu sais que je t'aime\", testo di Pierre Delano\u00eb, edizioni \"Calle Mayor\", inserita nella raccolta \"Bernard Hilda\", pubblicata in Spagna nel 2017.\nLa versione della giovane Mina, incisa meno di due mesi dopo, non avr\u00e0 tuttavia lo stesso riscontro, ma sar\u00e0 riproposta dalla cantante nell'album ufficiale \"Mina canta Napoli\" del 1966 (LP compilation che contiene 6 canzoni napoletane incise nel periodo di contratto con Italdisc) ed ancor prima in lingua francese, con testo di Pierre Delano\u00eb e titolo Toi tu sais que je t'aime, nel 1960.\nL'esecuzione in napoletano compare anche nella raccolta \"Mina ...Di baci\", pubblicata nel 1993 solo su CD dalla Raro! Records.\nNel 2003, Mina ricanta e pubblica ufficialmente una nuova edizione del brano sul CD singolo \"Napoli terzo estratto\" inserito nel cofanetto \"Napoli primo, secondo e terzo estratto\".\n\"Non partir\".\nComposta nel 1938, fu adattata per la voce di Alberto Rabagliati, che pur essendo il primo a cantarla non sembr\u00f2 mai amarla molto. Raggiunse il successo di grande pubblico solo vent'anni pi\u00f9 tardi, sul finire del 1958, grazie alle due versioni coeve di Fred Buscaglione e Tony Dallara. La prima giunse all'ottava posizione nella classifica settimanale dei singoli tra il 1958 e il 1959, la seconda, addirittura e quasi contemporaneamente, fino al 5\u00ba posto.\nIl brano \u00e8 stato inserito in diverse raccolte, ormai non pi\u00f9 ufficiali: \"Mina Gold 2\" - 1999, \"Una Mina d'amore\" - 2004 e \"Mina ...Di baci\" - 1993."}
{"id": "3714844", "revid": "188116", "url": "https://it.wikipedia.org/wiki?curid=3714844", "title": "Crazy on the Outside", "text": ""}
{"id": "3714858", "revid": "767487", "url": "https://it.wikipedia.org/wiki?curid=3714858", "title": "Temeka Johnson", "text": ""}
