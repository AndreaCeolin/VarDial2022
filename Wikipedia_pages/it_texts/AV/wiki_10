{"id": "3674164", "revid": "1543377", "url": "https://it.wikipedia.org/wiki?curid=3674164", "title": "Episodi di Hart of Dixie (prima stagione)", "text": "La prima stagione della serie televisiva Hart of Dixie \u00e8 stata trasmessa sul canale statunitense The CW dal 26 settembre 2011 al 14 maggio 2012.\nIn Italia \u00e8 stata trasmessa per la prima volta sul canale a pagamento Mya di Mediaset Premium dal 4 settembre 2012 al 29 gennaio 2013. In chiaro \u00e8 stata trasmessa in prima visione dal 18 maggio al 7 settembre 2013 su Canale 5.\nDove ti porta il cuore.\nTrama.\nZoe Hart \u00e8 una giovane ragazza che dopo il diploma in medicina progetta di specializzarsi in chirurgia toracica insieme al suo ragazzo e lavorare in una clinica a New York. Rifiuta quindi l'offerta di Harley Wilkes, un medico di provincia, di seguirlo a Bluebell in Alabama per lavorare nella sua piccola clinica. Le cose, per\u00f2, non vanno come previsto: il suo ragazzo la lascia e lei perde la borsa di studio. Disperata, decide di accettare l'offerta di Wilkes, che intanto continua a spedirle cartoline dal giorno della laurea. Arrivata alla clinica scopre che Wilkes \u00e8 deceduto e le ha lasciato il suo studio da condividere con un altro dottore. Molti abitanti la prendono ben presto in antipatia e lei combina una serie di disastri; si guadagna per\u00f2 l'amicizia del sindaco Lavon Hayes e di George Tucker, avvocato del dottore con cui Zoe dovr\u00e0 condividere l'ufficio e per il quale si prende una cotta, ma scopre che sta per sposarsi con Lemon. La futura sposa, per\u00f2, ha una specie di relazione segreta con il sindaco. Le cose sembrano cos\u00ec disastrose che Zoe decide di mollare e andare via. Prima di partire per\u00f2 aiuta una ragazza a partorire il suo bambino con un parto un po' complicato, guadagnandosi la stima persino del dottore con cui condivide l'ufficio, che per\u00f2 minaccia di cacciarla dal momento che vuole l'ufficio tutto per s\u00e9. Nel frattempo Zoe scopre che la madre le ha mentito riguardo a suo padre; infatti, \u00e8 Harley Wilkes il suo vero padre. Zoe decide di restare in Alabama.\nGiornata memorabile.\nTrama.\nSperando che serva a farsi accettare dagli abitanti di Bluebell Zoe accetta di salire sul carro del sindaco Lavon Hayes durante la parata nella giornata del Fondatore, ma per salvare una paziente cerca di fermare il carro e sbatte contro quello delle Belles e questo non aiuta esattamente Zoe a conquistare gli abitanti di Bluebell; Lemon, una delle Belles, che la mette in ridicolo davanti a tutti gli abitanti, le consiglia di andarsene. In realt\u00e0 la paziente di Zoe \u00e8 affetta da sclerosi multipla ma le uniche a sapere della malattia sono la stessa ragazza e Zoe, che non pu\u00f2 quindi spiegare perch\u00e9 ha combinato quel disastro col carro. Inoltre George Tucker, l'avvocato della citt\u00e0, per cui la protagonista inizia a provare dei sentimenti, informa Zoe che contrattualmente ha bisogno di portare al trenta per cento il business o il Dr. Brick Breeland, suo cliente, avr\u00e0 la possibilit\u00e0 di acquistare la met\u00e0 dello studio che appartiene a Zoe. Tutto sembra andare male, ma la segretaria della clinica la consola e le fa capire che ha un cuore grande quanto il suo vero padre e per questo \u00e8 sicura che ce la far\u00e0, mentre per lei \u00e8 arrivato il momento di ritirarsi.\nGara in cucina.\nTrama.\nZoe, ancora intenta a farsi accettare dagli abitanti di Bluebell, partecipa all'annuale concorso del gumbo. Un paziente \u00e8 stato morso da un serpente; per scoprire di che tipo di serpente si tratta, Zoe si fa a sua volta mordere e pu\u00f2 utilizzare solo una mano. Lavon Hayes, il sindaco della citt\u00e0, chiede alla nuova assistente della clinica di uscire e questo fa ingelosire Lemon. Quando c'\u00e8 un'urgenza medica particolarmente impegnativa e rischiosa Zoe e George decidono di chiamare il dottor Breeland che si fa dare istruzioni da Zoe e poi si prende il merito di aver salvato la vita del paziente. Inoltre vince il primo posto al concorso del gambo, mentre Zoe si classifica al secondo posto (grazie a Wade che ha cucinato il gambo per lei) e si congratula con Breeland. Pi\u00f9 tardi quest'ultimo procura un paziente a Zoe, che resta stupita.\nOndata di calore.\nTrama.\nBluebell \u00e8 colpita da un'intensa ondata di caldo, con sua sorpresa Zoe osserva come questo cambiamento meteorologico comporti meno inibizione nei suoi cittadini.\nInizialmente scettica che l'ondata di caldo possa cambiare anche il suo comportamento, Zoe cerca di ignorare, con il passare dei giorni e l'aumento della temperatura, la sua attrazione verso Wade.\nNel frattempo Lemon in attesa dell'arrivo dei genitori di George, organizza una cena curando i minimi dettagli per cercare di impressionare la madre del ragazzo e migliorare i rapporti tra loro. La ragazza \u00e8 per\u00f2 emotivamente distratta dall'appuntamento romantico tra Lavon e Didi; ci\u00f2 porta a peggiorare la serata quando casualmente anche Lavon e Didi si presentano nel loro stesso ristorante per cenare.\nInvitati a condividere il loro stesso tavolo per porre fine ad una diatriba riguardante lo sport, Lavon e Didi, continuano il loro appuntamento in compagnia dei genitori di George; per ingelosire Lemon, Lavon dichiara di essere molto preso sentimentalmente da Didi; ci\u00f2 porta la ragazza a fuggire dal ristorante, spaventata dalle parole del sindaco al loro primo appuntamento. La cena termina a causa di un urgente caso medico per Brick; rimasti soli, Lemon e Lavon, discutono e si stanno quasi per baciare, quando l'ondata di caldo cessa con un temporale, Lemon si allontana e nello stesso istante Zoe, finalmente decisa a cedere alla sua attrazione verso Wade, intuisce che non \u00e8 il tipo di ragazza che agisce d'impulso in preda agli eventi.\nFede e infedelt\u00e0.\nTrama.\nZoe conosce il reverendo Mayfair, e poco dopo riceve dal laboratorio i risultati preoccupanti di alcune sue analisi. La ricerca di una spiegazione medica all'accaduto spinge Zoe ad approfondire la conoscenza del ministro del culto e di sua moglie, e questo la porta a rivedere alcune sue concezioni personali sull'amore e sull'unione. Nel frattempo, il sindaco Hayes dispone di alcuni fondi per la riqualificazione; Lemon e le Guardiane della Memoria vorrebbero spenderli per il restauro del vecchio ponte coperto locale, ma George propone al sindaco di investire quei soldi nell'ampliamento di una strada.\nLo spirito del bosco.\nTrama.\nZoe crede di aver investito un uomo e rimane molto stupita quando scopre che l'uomo in questione, Leon Mercy, risulta morto da pi\u00f9 di un anno. Nonostante lo scetticismo di tutti, Zoe continua nella sua ricerca e alla fine scopre che Leon aveva finto la sua morte perch\u00e9 il figlio non venisse mai a sapere che era un poco di buono. Zoe lo convince, per\u00f2, a tornare a casa dalla sua famiglia e la storia di Leon la porta a chiarire le cose con sua madre.\nColpo accidentale.\nTrama.\nZoe \u00e8 in cerca di un ragazzo da frequentare in Bluebell. Inizialmente pensa di dare un'occasione a Wade, ma scopre che il ragazzo ha sposato Tancy, una ragazza con cui non ha contatti da quattro anni, ma da cui vuole divorziare; conosce per\u00f2 il veterinario del paese, Judson, da cui riceve un invito a cena. In citt\u00e0, invece, Lemon e Lavon devono presentare una serata di beneficenza riguardante una gara di corse tra tartarughe. I due, inizialmente in tensione per la loro passata relazione, trascorrono una bella serata, smascherando l'organizzatrice dell'evento, Delia Ann Lee, che ogni anno imbrogliava facendo vincere la sua tartaruga. A fine serata, inoltre, Lavon confida a Lemon di essere ancora innamorato di lei.\nNel frattempo Zoe, non avendo molta esperienza negli appuntamenti, \u00e8 sotto pressione, tanto che per l'ansia annulla con una scusa l'incontro con Judson; il ragazzo per\u00f2 capisce tutto vedendo che in realt\u00e0 Zoe si trova fuori dal ristorante. Zoe decide quindi di passare una serata da sola fuori Bluebell, andando al cinema, dove per\u00f2 incontra George. I due passano una bella serata insieme, e Zoe capisce di essere molto presa dal ragazzo.\nNon appena intravede il nuovo fidanzato di Tancy, Wade strappa le carte del divorzio, poich\u00e9 essendo molto affezionato alla ragazza non vuole che sposi un poco di buono.\nAl rientro a casa dal cinema, George e Zoe intervengono in un litigio che vede protagonisti Wade ed il ragazzo di Tancy che, essendo molto geloso, lo minaccia con una balestra. Nel tentativo di calmare gli animi George rimane colpito da una freccia.\nDopo la serata passata con George, Zoe si rende conto che deve cercare di dimenticare quello che prova per il ragazzo, cos\u00ec si scusa con Judson per avergli dato buca e gli chiede nuovamente un altro appuntamento.\nWade e Tancy ufficializzano il loro divorzio, firmando nuovamente le carte poich\u00e9 si rendono conto di essere incompatibili; la ragazza inoltre intuisce che il suo ex marito prova dei sentimenti per Zoe Hart.\nLa festa del \"Ritorno a casa\".\nTrama.\nZoe vuole aiutare Lavon ad organizzare la festa pre-partita che vede la squadra di football di Bluebell giocare in casa. Volendo fare un'ottima impressione sui cittadini di Bluebell, Zoe chiede aiuto alla sua amica newyorkese Gigi organizzatrice professionista.\nWade e George vedono nel ritorno in citt\u00e0 di Jimmy, un loro vecchio compagno di scuola, un'ottima occasione per vendicarsi di tutti gli scherzi cattivi subiti in adolescenza dal ragazzo; non sapendo per\u00f2 come fargliela pagare chiedono aiuto a Lemon \u201cspecialista\u201d di scherzi.\nNel frattempo un giocatore della squadra di football di Bluebell ha degli strani sintomi di influenza e, pian piano, anche altri membri della squadra ne sembrano contagiati.\nLemon, Wade e George decidono, vista la vanit\u00e0 del loro ex compagno di scuola Jimmy, di riempire il soffione della doccia del ragazzo di polvere blu in modo che questi sia costretto ad apparire in pubblico, in occasione della partita, con la pelle colorata. Il ragazzo per\u00f2 spaventato nel vedersi allo specchio, scivola e perde i sensi sbattendo la testa.\nGigi organizza una festa in stile newyorkese e Zoe, bench\u00e9 riluttante, si lascia convincere dal progetto della sua amica. Zoe \u00e8 per\u00f2 costretta ad assentarsi dal party per soccorrere Jimmy nel suo ambulatorio; una volta soccorso la ragazza ritorna alla festa e, dopo averla annullata poich\u00e9 un fallimento, sorprende Gigi a letto con Judson decidendo cos\u00ec di lasciar perdere il ragazzo.\nLa dottoressa scopre, in tempo, che i giocatori della squadra sono intossicati dal prato nel campo; avendo cos\u00ec trovato la cura, salva la partita.\nIl pirata e l'avvocato.\nTrama.\nSi avvicina il giorno del Ringraziamento e Zoe ha intenzione di trascorrere le festivit\u00e0 a New York con sua madre; l'usanza di Bluebell prevede invece, per il giorno del Ringraziamento, il travestimento da pirati.\nLavon decide di installare un nuovo amplificatore in modo da risolvere i problemi di elettricit\u00e0 relativi alle abitazioni di Wade e Zoe, per farlo chiede aiuto a Wade, che finge di non capire nulla riguardo a tutto ci\u00f2 che concerne i fusibili. Lavon ben presto intuisce che il ragazzo in realt\u00e0 non vuole aiutarlo perch\u00e9 vuole continuare ad avere dei \u201cbattibecchi\u201d con la ragazza, per starle vicino poich\u00e9 innamorato di lei. Lavon lo convince quindi ad accompagnarla all'aeroporto al suo posto, in modo tale da poterle rivelarle i suoi veri sentimenti prima della sua partenza.\nIn citt\u00e0 arrivano i genitori di George che vogliono trascorrere il giorno del ringraziamento a Bluebell con lui e Lemon ma, in realt\u00e0, questi vogliono che il loro figlio si trasferisca con loro a Mobile per gestire l'ufficio legale di famiglia. Ben presto George scopre le reali intenzioni dei genitori e declina la loro offerta.\nNel frattempo Zoe scopre che deve rimandare la partenza a New York, poich\u00e9 Brick le ha \u201csottratto\u201d tre dei suoi pazienti, necessari a formare il trenta per cento che occorrono a mantenere la sua attivit\u00e0 medica nell'ambulatorio con lui condiviso.\nIn cerca di pazienti, Zoe visita un bambino che presenta delle irritazioni cutanee a cui prescrive dei semplici antistaminici, la dottoressa Hart viene per\u00f2 successivamente accusata di non aver diagnosticato la cura corretta per il piccolo, poich\u00e9 questi peggiora. Zoe intuisce dai racconti del bambino che ha realmente fatto delle immersioni nell'oceano per cercare l'ipotetico tesoro, quindi ha una sindrome da decompressione e per curarsi deve immediatamente andare in una camera iperbarica.\nSi scopre inoltre che il bambino era in cerca del tesoro, per salvare la sua famiglia dalla bancarotta, cos\u00ec Zoe, George e Brick decidono di organizzare una vera caccia al tesoro per la famiglia bisognosa e, una volta terminata, offrono al padre del bambino un nuovo lavoro a Bluebell in modo da evitare il loro trasferimento.\nPer aiutare gli altri con la caccia al tesoro, Zoe decide di rimandare la partenza rovinando cos\u00ec i piani di Wade, pronto a confessare i suoi sentimenti sulla via per l'aeroporto. Brick durante i festeggiamenti del Ringraziamento ricorda a Zoe che ha inizio un nuovo trimestre e che quindi deve ricominciare a cercare pazienti per conservare la sua clinica.\nConciata per le feste.\nTrama.\nZoe incoraggia Rose a partecipare all'annuale concorso di bellezza \"Miss Sidro di Cannella\" e competere contro Magnolia, sorella di Lemon, per poter finalmente conquistare il cuore del suo compagno Frederick Dean.\nAiutando la sorella per il concorso, Lemon ricorda quando alla stessa et\u00e0 di Magnolia divenne Miss Sidro di Cannella, aiutata da sua mamma prima che questa andasse via abbandonando la famiglia.\nVolendo come sempre la perfezione, quando Lemon scopre che Zoe Hart aiuter\u00e0 Rose a prepararsi per il concorso, tra le due scoppia un'accesa competizione che le porter\u00e0, da rivali, a farsi \"sgambetti\" per poter vincere.\nI ricordi portati a galla dal concorso, portano Lemon a ripercorrere l'inizio della storia con Lavon, nata sei mesi prima quando, in assenza di George, la ragazza aveva scoperto che la madre abitava in una cittadina poco distante da Bluebell. Volendo risolvere la questione una volta per tutte, Lemon decide di affrontare la madre; si reca cos\u00ec all'indirizzo della sua nuova abitazione dove scopre che la madre si \u00e8 rifatta una vita, ha un nuovo marito ed una figlia.\nSconvolta la ragazza corre da Lavon per parlarne, ma il ragazzo pur dispiacendosi non vuole pi\u00f9 avere a che fare con lei, essendo ancora innamorato.\nGeorge e Wade nel frattempo sono alla ricerca di un albero di Natale per la piazza di Bluebell, in seguito vengono arrestati per aver falciato illegalmente un albero. In carcere i due litigano per Zoe Hart.\nIl concorso infine viene vinto da un'altra ragazza, alla fine di questo Wade invita Zoe a prendere un drink con lui ma pur rifiutando, perch\u00e9 stanca per la lunga giornata, lascia intendere al ragazzo che ci sar\u00e0 un'altra occasione.\nL'iniziazione.\nTrama.\nZoe trova all'interno di una scatola nel suo ambulatorio delle foto di famiglia che Harley, il suo vero padre, ha lasciato per lei affinch\u00e9 sapesse di pi\u00f9 della sua famiglia. Con l'intento di scoprire di pi\u00f9 riguardo alle sue origini la ragazza decide di incontrare sua zia.\nNel frattempo Lavon, convinto da Wade, decide di cominciare a frequentare altre ragazze; purtroppo per lui per\u00f2 Didi ha sparso la voce, tra tutte le sue amiche, che Lavon \u00e8 follemente innamorato di lei ed intenzionato a sposarla. Cercando di convincere Didi che quello che aveva affermato, durante la serata del loro primo appuntamento, era tutta una bugia e che lui non \u00e8 affatto innamorato di lei, finge di uscire con altre ragazze in modo che la ragazza possa ricredersi e convincere le sue amiche a frequentarlo; purtroppo per\u00f2 tutto questo non fa altro che convincere maggiormente Didi che lui la voglia fare ingelosire.\nZoe, dopo aver chiacchierato con sua zia, scopre di essere per eredit\u00e0 una delle Belles di Bluebell; volendo boicottare l'ingresso di Zoe all'interno del gruppo, Lemon dichiara alla dottoressa che prima di far parte del gruppo delle Belles deve superare il rito di iniziazione che consiste nell'essere alle dipendenze di ciascuna Belles. Nel frattempo, anche George \u00e8 impegnato nella sua battaglia personale contro il padre che rappresenta un grande centro commerciale che a breve sorger\u00e0 in prossimit\u00e0 di Bluebell; decide di convincere tutti i proprietari delle terre interessate a firmare un accordo per non far vendere il loro terreno. Una sola striscia di terra manca all'appello per il piano di George ed \u00e8 di propriet\u00e0 di Earl Kinsella, il padre di Wade. Stando a stretto contatto con una Belles diversa ogni giorno, Zoe scopre che molte di loro hanno il desiderio di diventare madri ma, che siano \"impossibilitate\" a causa di un patto \"magico\" stipulato con Lemon secondo cui tutte dovranno aspettare un figlio nello stesso momento. La dottoressa le aiuta, cercando di capire se sia o meno un problema di fertilit\u00e0 ma, ben presto, Zoe comprende che in realt\u00e0 lo stress psicologico inflitto costantemente da Lemon su tutte le ragazze crea in loro un grande ostacolo al normale concepimento. Didi capisce di essere interessata ancora a Lavon, gli propone cos\u00ec di ricominciare a frequentarsi.\nZoe dopo aver superato con successo l'iniziazione per essere una Belles decide di non fare parte del gruppo, perch\u00e9 non rispecchia la sua personalit\u00e0. Il padre di Wade si convince a non vendere il pezzo di terra in suo possesso e, continua a mettere da parte tutto il denaro che costantemente Wade gli elargisce. Lemon rompe con un altro rituale, il \"patto magico\" che vincolava tutte le Belles in modo che queste si convincano di non aver ulteriori ostacoli nel loro sogno di maternit\u00e0.\nPiccoli segreti.\nTrama.\nWade e Lavon, vedendo stranamente Zoe sempre di ottimo umore e molto felice, hanno il sospetto che la ragazza abbia una relazione segreta; i loro sospetti ricadono sul veterinario di citt\u00e0 Judson. Zoe, in effetti, si vede segretamente con qualcuno, ma in realt\u00e0 si tratta di Annabeth una delle Belles con cui per via della sua reputazione \u00e8 costretta ad avere un'amicizia segreta. Nel frattempo Lemon cerca in tutti i modi di essere alla guida delle Guardiane della Memoria ma, nonostante i suoi sforzi, non rientra nelle grazie di Delia Ann. Consigliata da Zoe, Annabeth reagisce alle continue angherie di Lemon confrontandosi con lei davanti a tutti, questa cosa stupisce Delia Ann che la elegge a capo delle guardiane della memoria. Wade cerca di far ingelosire Zoe frequentando una ragazza ma, la sua strategia non sembra dare molti risultati; solo quando Lavon, conoscendo il segreto di Zoe, gli parla il ragazzo si decide nel fare un nuovo tentativo con Zoe.\nLa dottoressa nel frattempo festeggia con Annabeth il suo nuovo incarico, convinta che finalmente l'amica voglia frequentarla alla luce del sole; le sue speranze saranno infrante poich\u00e9 Annabeth le confida che non \u00e8 ancora il momento giusto per \"uscire allo scoperto\". Nonostante la delusione, Zoe le regala un portachiavi con il suo nome incinso in ricordo della loro amicizia. Al momento dell'elezione della nuova Matrona delle Guardiane della Memoria, Lemon trova nella borsa di Annabeth il portachiave donatole dalla dottoressa Hart, rivelando cos\u00ec a tutti l'amicizia segreta tra le due. Per salvare l'amica, Zoe mente dicendo che il portachiavi in realt\u00e0 era destinato a Judson, vista la loro relazione segreta che vuole vivere alla luce del giorno, cos\u00ec i due si baciano sotto lo sguardo incredulo e deluso di Wade, pronto a rivelare i suoi sentimenti a Zoe.\nIl ballo della torta.\nTrama.\n\u00c8 il giorno di San Valentino a Bluebell e per l'occasione c'\u00e8 l'annuale ballo dove ogni coppia dichiara il proprio amore; George organizza per l'evento una serata molto romantica per lui e Lemon, ma i suoi piani andranno riconsiderati perch\u00e9 Lemon ha intenzione di fissare un appuntamento anche per il padre, il quale ormai da troppi anni non frequenta alcuna donna perso nei ricordi di sua moglie. Zoe riceve l'invito per il ballo da Judson; inizialmente restia ad accettare poich\u00e9 non vuole affrettare le cose tra di loro si convince successivamente poich\u00e9 Wade cerca di sabotare il loro appuntamento romantico.\nLavon, pronto ad impegnarsi seriamente con Didi, \u00e8 frenato dalla presenza dell'ex fidanzato della ragazza; vedendoli molto intimi il sindaco dichiara alla ragazza la sua paura di soffrire nuovamente vista la sua precedente storia finita male, ovviamente non menziona alla ragazza l'identit\u00e0 della donna che in precedenza gli ha spezzato il cuore.\nLemon, tornata a casa dopo il ballo, vedendo che il suo piano riguardante il padre non \u00e8 andato in porto, confessa in preda alla rabbia al genitore che sua madre non torner\u00e0 mai pi\u00f9 visto che ha messo su famiglia quindi prega il padre di farsene una ragione e di andare avanti.\nDurante il ballo anche le cose tra Judson e Zoe non vanno: il ragazzo vedendo la chimica tra la dottoressa e Wade intuisce che per loro non pu\u00f2 esserci futuro, decide cos\u00ec di rompere con lei.\nDidi trascorre la notte a casa di Lavon ed accidentalmente rimasta da sola per qualche minuto, trova una foto di Lemon nascosta sotto la scrivania di Lavon.\nAlieni e nuove identit\u00e0.\nTrama.\nDopo aver trovato la foto di Lemon nascosta in casa di Lavon, Didi \u00e8 molto scostante ed evita il sindaco; per scoprire cosa sia successo Lavon chiede aiuto a Zoe, dicendole di indagare su cosa possa aver fatto di sbagliato per aver ferito i sentimenti di Didi. Non appena la dottoressa Hart scopre il motivo del turbamento di Didi, rimane allibita al pensiero che Lavon possa aver avuto una storia con Lemon; rassicura Didi dicendole che sicuramente deve esserci una differente spiegazione e le raccomanda di non dire nulla a George fin quando non avr\u00e0 chiarito la situazione con Lavon.\nIl sindaco confessa di aver avuto una relazione con Lemon e che \u00e8 ancora innamorato di lei, prega per\u00f2 Zoe di aiutarlo affinch\u00e9 la storia non venga a galla.\nUna volta convinta con una scusa Didi, Zoe comincia a sentirsi a disagio nei confronti di George verso cui prova affetto e vuole essere leale come amica; decide per\u00f2 di tacere e di non rivelare quanto scoperto.\nCuori nella tormenta.\nTrama.\nZoe \u00e8 contenta di vedere per la prima volta l'inverno in Bluebell e la sua prima neve; i cittadini per\u00f2 non sono del suo stesso avviso; infatti, da sempre la neve sembra essere un brutto presagio e portare sfortuna alla cittadina.\nNel frattempo arrivano inaspettatamente in citt\u00e0 i genitori di Lavon; il sindaco \u00e8 felice della loro presenza in modo da poter presentare ufficialmente Didi ma, i suoi piani saranno sconvolti dalla decisione dei suoi genitori che vogliono divorziare. Wade per salvare la coppia propone a Lavon un piano per farli capire quanto siano ancora innamorati l'uno dell'altro.\nNel frattempo Zoe cerca di rintracciare suo padre che attualmente vive in Europa ma, il genitore sembra essere sparito senza neppure avvisarla.\nGeorge e Lemon decidono di fare una pazzia e sposarsi in gran segreto a Charleston; verranno scoperti da Magnolia ed in seguito da Brick che li seguiranno nella loro fuga romantica.\nL'uomo dell'anno.\nGeorge \u00e8 nominato \"uomo dell'anno di Bluebell\" con disappunto di Brick che voleva il titolo, come tutti gli anni.\nIn onore di George, Lavon, poich\u00e9 sindaco, deve tenere un discorso durante una festa; questo per\u00f2 rappresenta per lui una difficile sfida poich\u00e9 ha il terrore di parlare di fronte un pubblico e, tra l'altro, non si sente il pi\u00f9 adatto ad elogiare George visti i suoi trascorsi con Lemon. Per aiutare il suo amico, Zoe si propone di aiutarlo ad organizzare la festa e soprattutto a scriverne il discorso ma, al momento di farlo, Lavon entra in panico e va via; Zoe prende il foglio di Lavon e tenta di continuare il discorso ma, non avendo il sindaco scritto nulla, improvvisa, facendo un discorso molto bello.\nNon appena terminato, Lemon nutre il sospetto che quelle non siano le parole del sindaco; prende cos\u00ec il foglio dalle mani della dottoressa scoprendo non solo che il foglio era in bianco ma anche che Zoe ha dei sentimenti per il suo ragazzo.\nLemon si confronta con Lavon che le dice che Zoe lo ha coperto durante il discorso perch\u00e9 \u00e8 a conoscenza della loro relazione segreta passata.\nNel frattempo Zoe \u00e8 anche combattuta, difatti vuole cambiare il suo cognome con quello del suo vero padre.\nIl padre di George arriva in citt\u00e0 e come sempre lui e il figlio litigano; George, spinto anche dai consigli di Lemon, rinfaccia al padre di aver sempre preferito suo fratello, e mentre lo ascolta turbato l'uomo ha un infarto.\nVista la grave situazione medica del padre di George, Zoe decide di chiamare suo padre, noto cardio chirurgo.\nUn cuore ferito.\nTrama.\nZoe partecipa all'operazione del padre di George che termina con successo; nonostante suo padre sia contento di vederla il loro rapporto \u00e8 difficile ed imbarazzante per Zoe poich\u00e9 il genitore gli propone di cominciare tra loro un rapporto di amicizia visto che non sono biologicamente imparentati. Nel frattempo Lemon sta vivendo una difficile situazione, in quanto George \u00e8 ancora molto arrabbiato con lei per quello che \u00e8 successo al padre ed inoltre teme che Zoe, essendo a conoscenza della sua relazione passata, possa, visti i suoi sentimenti, approfittare della situazione e rivelare tutto a George. Per evitare ci\u00f2, Lemon decide di diventare amica della dottoressa in modo da poterla controllare pi\u00f9 da vicino.\nNel frattempo il Signor Maynard, proprietario del Rammer Jammer, apre una sfida per Wade e Shelley: chi tra loro due inventer\u00e0 un nuovo cocktail vincer\u00e0 un premio in denaro. Wade nell'esercitarsi sembra scoprire una nuova passione ed infine perder\u00e0 la gara, di proposito, per salvaguardare il nuovo esplosivo cocktail che \u00e8 riuscito a creare che andr\u00e0 a caratterizzare il men\u00f9 del bar che ha deciso di aprirsi. George intravede Lemon e Lavon baciarsi davanti al Rammer Jammer.\nI guai dell'amore.\nTrama.\nNon certo di quanto visto la sera precedente, George chiede a Zoe il suo parere riguardo al presunto bacio tra Lemon e il sindaco e se \u00e8 avvenuto realmente; conoscendo la verit\u00e0 al riguardo, Zoe mente al ragazzo proteggendo cos\u00ec il suo amico Lavon. Contemporaneamente \u00e8 il giorno dell'addio al celibato di George ed i suoi amici hanno organizzato una caccia in montagna; per una serie di circostanze anche Lavon parteciper\u00e0, non volentieri, a questo avvenimento trovandosi faccia a faccia con l'avvocato e i suoi sospetti riguardo a quanto visto di sfuggita la sera precedente.\nAnche le ragazze hanno organizzato un addio al nubilato per Lemon ma, essendo stato programmato dalla sorellina Magnolia, i festeggiamenti lasciano un po' a desiderare e non rientrano nello \"stile\" di Lemon; prelevate da un autista a bordo di un appariscente bus con uno stripper all'interno, le ragazze finiscono per fare una breve deviazione alla baita dove ci sono i ragazzi per cercare di fermare il possibile scontro tra Lavon e George.\nDurante la caccia ad un orso, Lavon e George si ritrovano soli nel bosco e, cominciando a conversare finiscono per affrontare l'argomento e con grande stupore di George, Lavon confessa all'avvocato non solo il bacio della sera precedente ma anche la storia con la sua fidanzata cominciata durante la sua permanenza a New York.\nAnche Zoe si unisce al gruppo portando con s\u00e9 un paziente, Jesse, unico a conoscere il percorso per arrivare alla baita; tra la dottoressa Hart ed il ragazzo sembra nascere un'intesa, fin quando Zoe non scopre che Jesse \u00e8 il fratello di Wade.\nGeorge, come previsto, \u00e8 devastato dalla notizia appresa, annulla momentaneamente il fidanzamento con Lemon e si confronta con Zoe arrabbiato per il tradimento e per avergli mentito.\nRicominciare.\nTrama.\nZoe e Lemon sono entrambe preoccupate per il loro rapporto con George, dopo che l'uomo ha scoperto il tradimento della fidanzata e che la dottoressa Hart fosse al corrente della relazione; decidono di rimediare cercando entrambe di prendersi cura dell'uomo cucinando per lui ma, scoprono che il giorno seguente l'accaduto, George \u00e8 allegro e senza pensieri.\nSconvolte dall'atteggiamento dell'uomo lo osservano continuamente; Zoe intuisce che quella che sta attraversando George \u00e8 una fase di rifiuto allo shock subito e che presto sar\u00e0 invaso dalla rabbia.\nFelice della sua \"nuova vita\" George decide di invitare Zoe fuori per un appuntamento, i due si recano a New Orleans dove finalmente si baciano; proprio mentre decidono di prenotare un albergo nella citt\u00e0 e passare la notte insieme, George ascoltando una canzone che avrebbe aperto le danze del suo matrimonio con Lemon, risveglia con rabbia i suoi sentimenti momentaneamente sepolti, annullando i progetti per la serata con Zoe.\nNel frattempo Wade riconsidera di ricominciare una relazione con la sua ex moglie Tancy.\nTornato in citt\u00e0, George incontra per strada Lavon e lo colpisce con un pugno; si reca in seguito a casa di Lemon con cui ha un colloquio e le esprime tutta la sua rabbia.\nUna gara per l'amore.\nTrama.\nCome ogni anno, si svolge a Bluebell una gara dove ai vincitori viene assegnato il premio in denaro di cinquemila dollari; Wade decide di iscriversi al concorso per poter vincere quei soldi necessari all'apertura del suo bar, ma essendo la gara destinata alla partecipazione in coppia, chiede a Zoe di iscriversi con lui al concorso perch\u00e9 Lavon ha subito un infortunio al piede.\nInizialmente Zoe rifiuta l'offerta del ragazzo ma, successivamente decide di accettare perch\u00e9 in realt\u00e0 \u00e8 solamente intenzionata ad avvicinarsi di pi\u00f9 a George che parteciper\u00e0 alla gara in coppia con Lemon.\nNel frattempo Frederick Dean chiede finalmente un appuntamento a Rose, la cui madre le impedisce per\u00f2 di uscire; grazie all'intervento della dottoressa Hart, la madre della ragazza conceder\u00e0 ai due giovani di partecipare insieme alla gara per poter cos\u00ec \"uscire insieme\".\nPer affrontare il tradimento di Lemon, George e la ragazza si recano dal reverendo Mayfair a discutere del loro rapporto; le loro discussioni continueranno per\u00f2 anche sul luogo del concorso e alla fine i due decideranno di riprovare a stare insieme.\nWade vedendo il feeling con Zoe durante la gara, crede che finalmente la ragazza ricambi i suoi sentimenti: rimarr\u00e0 deluso scoprendo il vero intento della ragazza e questo porter\u00e0 i due a perdere, per un soffio, il premio di cinquemila dollari.\nRose, durante l'appuntamento con Frederick, ha un attacco di appendicite e, essendo i sintomi stati sottovalutati da Zoe, la porteranno al ricovero in ospedale in lotta per la vita.\nEsercitazioni e partenze.\nTrama.\nZoe incolpa se stessa, come il resto della citt\u00e0, per aver interpretato i sintomi dell'appendicite di Rose come sintomi di innamoramento; Lavon convince Wade a fare il grande passo e aprirsi finalmente il tanto sognato bar a Bluebell: non avendo i soldi necessari, Lavon decide di fargli da garante ed accompagnarlo in banca per chiedere un mutuo.\nNel frattempo Lemon organizza una serata romantica per lei e George, con la speranza di far tornare in carreggiata la loro relazione ma soprattutto di poter mettere le cose a posto per il giorno del suo matrimonio.\nEthan, il padre di Zoe, torna a Bluebell e vedendo la figlia cos\u00ec scoraggiata e mal ambientata nella cittadina propone alla ragazza di andar via con lui a New York e lasciare Bluebell per sempre.\nIl grande giorno.\nTrama.\nFinalmente arriva il giorno tanto atteso, il matrimonio di Lemon e George; i preparativi fastosi del matrimonio pi\u00f9 importante dell'anno sono rallentati dall'arrivo di una tempesta. Lavon, in quanto sindaco, annulla il matrimonio per limitare i danni e soprattutto per non fare s\u00ec che ci sia qualche vittima visto l'arrivo della tempesta; George, vedendo il cielo sereno, ritiene che questo sia solo l'ennesimo tentativo del sindaco di impedire le nozze poich\u00e9 innamorato di Lemon.\nZoe decide di passare la giornata fuori Bluebell per evitare di andare al matrimonio; sulla strada di ritorno incontra Wade che, avendo la macchina in panne, \u00e8 costretto ad accettare un passaggio da Zoe.\nLa tensione tra i due \u00e8 alta, Wade \u00e8 ancora arrabbiato con Zoe per avergli mentito e avergli fatto perdere la gara di coppia con il premio in denaro; i due all'arrivo della tempesta sono costretti a rifugiarsi in un capanno poco distante.\nNel frattempo George, deciso a sposarsi, organizza con l'aiuto di tutti i cittadini di Bluebell il matrimonio nella vecchia caserma dei vigili del fuoco; dopo aver organizzato tutto alla perfezione, si reca da Lemon e le dice che non vuole sposarla, la ragazza lo colpisce con un pugno.\nWade e Zoe chiariscono le loro divergenze e, sentendosi attratti l'uno dall'altra, iniziano a baciarsi quando vengono interrotti da un agente che li aiuta e li riporta in citt\u00e0.\nTornata a casa, Zoe ripensa a Wade e, dopo essersi presentato a casa sua, lei e Wade fanno l'amore.\nLa tempesta finisce e a casa della dottoressa Hart si presenta George che rivela alla ragazza i suoi sentimenti e le dice di aver annullato il matrimonio, dopodich\u00e9 la bacia; dopo che George va via, Zoe rientra in camera da letto da Wade che \u00e8 all'oscuro di chi ha bussato alla porta."}
{"id": "3674167", "revid": "163662", "url": "https://it.wikipedia.org/wiki?curid=3674167", "title": "Ulysse Parent", "text": "Fece parte del Consiglio della Comune di Parigi.\nBiografia.\nDisegnatore di oggetti artistici, repubblicano e massone, durante l'assedio di Parigi del 1870 fu vicesindaco del IX \"arrondissement\".\nIl 26 marzo 1871 fu eletto al Consiglio della Comune, facendo parte della Commissione esteri, ma diede le dimissioni il 5 aprile, essendo favorevole alla conciliazione con Versailles, pur continuando a sostenere la Comune.\nArrestato dai versagliesi il 27 maggio con l'accusa di aver incendiato la Borsa, fu rilasciato in settembre. Parent mor\u00ec annegato a Veulettes-sur-Mer, in Normandia, nel 1880."}
{"id": "3674183", "revid": "767487", "url": "https://it.wikipedia.org/wiki?curid=3674183", "title": "Shawn James", "text": "\u00c8 fratello di Delroy James, anch'egli cestista.\nCarriera.\nDa professionista ha esordito nel Bnei HaSharon, nella massima serie israeliana. Dal 2011 al 2014 ha militato nel Maccabi Tel Aviv. Ha saltato la seconda parte della stagione 2013/2014 per un infortunio alla schiena; dal 2014 al 2015 \u00e8 stato giocatore dell'Olimpia Milano."}
{"id": "3674184", "revid": "125128588", "url": "https://it.wikipedia.org/wiki?curid=3674184", "title": "Paolo Notari", "text": "Inviato RAIUNO \nBiografia.\nVincitore Premio sez. Video TV Festival Internazionale del giornalismo di Perugia\nPer Rai 1 ha iniziato le collaborazioni come presentatore e inviato di \"Unomattina\" per 7 anni e successivamente \"Unomattina estate\", \"Sabato&amp;Domenica\" \"Effetto sabato\", \"Le amiche del sabato\". La Vita in Diretta\nSue le interviste a politici ed amministratori in occasione del semestre di presidenza italiana dell'Unione europea da luglio a dicembre del 2003. \nSuoi i collegamenti in diretta dal Festival di Sanremo per Daytime Raiuno \nPer MARCOPOLO TV Weekend e Capitali D'Italia (premio Camera di Commercio Raccontami L'Umbria)\nAlla radio, per Rai Radio 1 ha condotto da settembre 2010 a luglio del 2011 la trasmissione \"Metr\u00f2\", poi \"Metr\u00f2 estate\", affiancato alla conduzione da Benedicta Boccoli, \"Aspettando il Giro\", legato al Giro Ciclistico d'Italia e \"Radio Olimpia\" per i Giochi Olimpici di Londra 2012.\nDal 2012 conduce con Benedicta Boccoli il programma quotidiano \"Checkin\" di Laura Migliacci; conduce inoltre la parte musicale della trasmissione \"Baobab\", entrambi i programmi sempre su Rai Radio 1. Sempre per la parte musica e spettacolo, conduce anche \"Sabato Sport\" programma a cura di Riccardo Cucchi, con Emanuele Dotto.\nIn teatro ha recitato con varie compagnie in rappresentazioni quali \"Arlecchino servitore di due padroni\" e \"Il campiello\"\nConduce programmi televisivi informativi prodotti dalla Regione Marche.\n\u00c8 consulente per eventi e comunicazione di LUISS Guido Carli Universit\u00e0 Roma.\nDocente Laboratorio di Ateneo Scienza Comunicazione UNIMC UNIVERSITA' di Macerata\nConsulente eventi speciali di Arena Sferisterio Macerata Opera Festival. \nHa realizzato circa oltre 1000 servizi su territorio, costume, tradizioni, imprese e sanit\u00e0, intervistando personaggi di spettacolo, sport, cultura, imprenditoria, politica e medicina, tra cui il maestro Riccardo Muti, i cantautori Antonello Venditti, Claudio Baglioni e Lucio Dalla, i premi Nobel Rita Levi-Montalcini e Margherita Hack, il regista Dino Risi, i Cardinali Sepe e Tarcisio Bertone."}
{"id": "3674186", "revid": "339392", "url": "https://it.wikipedia.org/wiki?curid=3674186", "title": "Universit\u00e0 del Piemonte orientale", "text": ""}
{"id": "3674191", "revid": "729019", "url": "https://it.wikipedia.org/wiki?curid=3674191", "title": "Dati macroeconomici dei Paesi dell'UEM", "text": "Questa voce descrive i principali dati macroeconomici dei Paesi dell'Unione economica e monetaria dell'Unione europea.\nSi segnala che l'ultimo aggiornamento dei dati risale al 2011 e che nei valori riportati sembrano esserci varie inesattezze.\nI principali indicatori macroeconomici sono:\nI requisiti macroeconomici rilevanti ai fini dell'ingresso di un Paese nell'UEM prendono il nome di parametri di Maastricht.\nIn base al Patto di stabilit\u00e0 e crescita, inoltre, gli Stati appartenenti all'UEM sono tenuti a rispettare due vincoli di bilancio, ossia devono avere:\nLa Banca centrale europea, poi, fissa al 2% l'obiettivo di inflazione programmata.\nCronologia.\nDi seguito sono riportati i valori, in percentuale, dei cinque dati macroeconomici fondamentali di ogni Stato appartenente all'Unione monetaria a partire dal suo ingresso nell'UEM."}
{"id": "3674192", "revid": "110157", "url": "https://it.wikipedia.org/wiki?curid=3674192", "title": "Balesfeld", "text": "Balesfeld \u00e8 un comune di 222 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674193", "revid": "110157", "url": "https://it.wikipedia.org/wiki?curid=3674193", "title": "Burbach (Renania-Palatinato)", "text": "Burbach \u00e8 un comune di 609 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674194", "revid": "110157", "url": "https://it.wikipedia.org/wiki?curid=3674194", "title": "Etteldorf", "text": "Etteldorf \u00e8 un comune di 22 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674196", "revid": "1776051", "url": "https://it.wikipedia.org/wiki?curid=3674196", "title": "Gindorf", "text": "Gindorf \u00e8 un comune di 332 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674197", "revid": "1776051", "url": "https://it.wikipedia.org/wiki?curid=3674197", "title": "Gransdorf", "text": "Gransdorf \u00e8 un comune di 304 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674200", "revid": "1776051", "url": "https://it.wikipedia.org/wiki?curid=3674200", "title": "Kyllburgweiler", "text": "Kyllburgweiler \u00e8 un comune di 95 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674201", "revid": "110157", "url": "https://it.wikipedia.org/wiki?curid=3674201", "title": "Malberg (Eifel-Bitburg-Pr\u00fcm)", "text": "Malberg \u00e8 un comune di 605 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674202", "revid": "1776051", "url": "https://it.wikipedia.org/wiki?curid=3674202", "title": "Malbergweich", "text": "Malbergweich \u00e8 un comune di 359 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674206", "revid": "1776051", "url": "https://it.wikipedia.org/wiki?curid=3674206", "title": "Neidenbach", "text": "Neidenbach \u00e8 un comune di 893 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674207", "revid": "1776051", "url": "https://it.wikipedia.org/wiki?curid=3674207", "title": "Neuheilenbach", "text": "Neuheilenbach \u00e8 un comune di 242 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674209", "revid": "1776051", "url": "https://it.wikipedia.org/wiki?curid=3674209", "title": "Oberkail", "text": "Oberkail \u00e8 un comune di 590 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674210", "revid": "1776051", "url": "https://it.wikipedia.org/wiki?curid=3674210", "title": "Orsfeld", "text": "Orsfeld \u00e8 un comune di 152 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674211", "revid": "1776051", "url": "https://it.wikipedia.org/wiki?curid=3674211", "title": "Picklie\u00dfem", "text": "Picklie\u00dfem \u00e8 un comune di 268 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674212", "revid": "110157", "url": "https://it.wikipedia.org/wiki?curid=3674212", "title": "Sankt Thomas (Germania)", "text": "Sankt Thomas \u00e8 un comune di 302 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674213", "revid": "767487", "url": "https://it.wikipedia.org/wiki?curid=3674213", "title": "Seinsfeld", "text": "Seinsfeld \u00e8 un comune di 169 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674220", "revid": "767487", "url": "https://it.wikipedia.org/wiki?curid=3674220", "title": "Steinborn", "text": "Steinborn \u00e8 un comune di 199 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674221", "revid": "1846281", "url": "https://it.wikipedia.org/wiki?curid=3674221", "title": "Challenge des champions 1955", "text": "La Supercoppa di Francia 1955 (ufficialmente Challenge des champions 1955) \u00e8 stata la prima edizione della Supercoppa di Francia.\nSi \u00e8 svolta il 14 settembre 1955 allo Stadio V\u00e9lodrome di Marsiglia tra lo Stade Reims, vincitore della Division 1 1954-1955, e il Lilla, vincitore della Coppa di Francia 1954-1955.\nA conquistare il titolo \u00e8 stato lo Stade Reims che ha vinto per 7-1 con reti di L\u00e9on Glovacki, Armand Penverne, Ren\u00e9 Bliard (tripletta) e Robert Lamartine (doppietta)."}
{"id": "3674222", "revid": "110157", "url": "https://it.wikipedia.org/wiki?curid=3674222", "title": "Usch", "text": "Usch \u00e8 un comune di 67 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674224", "revid": "110157", "url": "https://it.wikipedia.org/wiki?curid=3674224", "title": "Wilsecker", "text": "Wilsecker \u00e8 un comune di 191 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674226", "revid": "1776051", "url": "https://it.wikipedia.org/wiki?curid=3674226", "title": "Zendscheid", "text": "Zendscheid \u00e8 un comune di 134 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Kyllburg."}
{"id": "3674233", "revid": "767487", "url": "https://it.wikipedia.org/wiki?curid=3674233", "title": "Affler", "text": "Affler \u00e8 un comune di 28 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674234", "revid": "1776051", "url": "https://it.wikipedia.org/wiki?curid=3674234", "title": "Altscheid", "text": "Altscheid \u00e8 un comune di 91 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674235", "revid": "1776051", "url": "https://it.wikipedia.org/wiki?curid=3674235", "title": "Berkoth", "text": "Berkoth \u00e8 un comune di 86 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674236", "revid": "1776051", "url": "https://it.wikipedia.org/wiki?curid=3674236", "title": "Berscheid", "text": "Berscheid \u00e8 un comune di 60 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674237", "revid": "537927", "url": "https://it.wikipedia.org/wiki?curid=3674237", "title": "Allaktite", "text": ""}
{"id": "3674238", "revid": "537927", "url": "https://it.wikipedia.org/wiki?curid=3674238", "title": "Elfstorpite", "text": ""}
{"id": "3674244", "revid": "287204", "url": "https://it.wikipedia.org/wiki?curid=3674244", "title": "Museo etnografico della Val Varatella", "text": "Il Museo Etnografico della Val Varatella, gestito dal Comune di Toirano in provincia di Savona, \u00e8 allestito nello storico Palazzo dei conti D'Aste poi passato ai marchesi Del Carretto del ramo di Balestrino, edificio costruito e ampliato attraverso i secoli (dal XIV al XVIII secolo). Espone, nelle sue diciotto sezioni, diverse migliaia di oggetti e manufatti riguardanti le antiche attivit\u00e0 praticate nella zona di Toirano e del ponente ligure. Le raccolte distinte per attivit\u00e0: agricole, artigianali, vita domestica, costume, devozione, aspetti storici locali della Val Varatella, oltre a mostrare cinque sale del piano nobile del Palazzo D'Aste-Del Carretto, offre un quadro generale del costume e delle usanze di una comunit\u00e0 dell'entroterra ligure.\nStoria della collezione.\nIl primo nucleo delle raccolte del Museo di Toirano venne costituito negli anni Ottanta da un gruppo di volontari del luogo che radunarono circa novanta oggetti, poi esposti in una sezione dedicata esclusivamente all'olivicultura allestita al piano terra dell'antico palazzo del Comune di Toirano. La raccolta iniziale rimase tale sino al 1997 quando il Comune decise, nell'ambito della ristrutturazione dell'antico palazzo comunale, di trasferire i materiali di quell'allestimento presso le scuderie del \"Palazzo D'Aste - Del Carretto\" e affidare il compito di totale riorganizzazione al curatore Orlando Boccone. La raccolta precedente venne in parte mantenuta, escludendo alcuni oggetti moderni e poco rappresentativi, incrementandola cospicuamente con altri materiali che via via giungevano attraverso una capillare sensibilizzazione e coinvolgimento della popolazione locale, in particolare di Toirano.\nLe donazioni spontanee sono alla base dell'arricchimento delle raccolte, assieme alle testimonianze orali e scritte che dal 1997 ad oggi sono giunte in questa struttura il cui scopo \u00e8 di custodire la memoria e le tradizioni di un paese. Il museo, inserito nel borgo medioevale di Toirano, rappresenta un degno testimone di una cultura ricca di aspetti sociali, elementi che costituiscono il filo conduttore attraverso i secoli, tramandandoci importanti valori ancora validi per la nostra societ\u00e0.\nSezioni.\nLe collezioni sono esposte nelle sale del \"Palazzo D'Aste Del Carretto\" con ingresso da via Giuseppe Polla, l'antica via dei Fossi.\nNegli ambienti a piano terra, un tempo adibiti a scuderie, sono presenti le sezioni di carattere agricolo, artigianale e riguardanti la vita domestica. In questa prima parte del percorso \u00e8 possibile visitare il caratteristico giardino interno, ricavato nell'antica corte del palazzo posta in corrispondenza delle scuderie e destinata in origine al transito e ferratura dei cavalli e animali da soma. Il giardino conserva, oltre alla collezione di piante di pregio botanico inserite in questo contesto con un criterio rifacente al gusto romantico ottocentesco, alcune macine e basamenti di pietra degli antichi frantoi, architravi di ardesia incisi, una vasca di marmo cinquecentesca appartenuta a una cartiera locale, e due sculture contemporanee donate al museo dallo scultore Mario Nebiolo raffiguranti rispettivamente la \"Raccoglitrice di olive\" e lo \"Zappatore\". Le statue rappresentano la fatica sopportata dalla gente locale che visse per secoli sfruttando la terra della valle ricavandone il sostentamento.\nI sezione - coltivazione dell'olivo.\nDocumentata in atti del XIII secolo, la coltivazione dell'olivo \u00e8 da ascriversi alle attivit\u00e0 pi\u00f9 redditizie della zona. Sono rappresentati gli attrezzi impiegati nei lavori di mantenimento dell'uliveto: falcetti per il diserbo, le roncole e accette per la potatura con i relativi strumenti per l'affilatura. Attrezzi inerenti il lavoro della terra sono gli aratri del tipo \"assolcatore\" in legno intagliato e ferro (XIX secolo) e i \"voltorecchi\" in ferro del 1920. Completano la sala alcuni finimenti (XIX secolo) per animali da soma fondamentali per il duro trasporto dei materiali.\nII sezione - produzione dell'olio.\nIl museo propone due ricostruzioni dei frantoi i \"gumbi\". L'esempio pi\u00f9 antico, risalente al XVII secolo, mostra la macina azionata a forza animale. Nella stessa sala \u00e8 stata ricostruita una vasca, composta di lastre, \"u troggiu\" impiegata per la conservazione dell'olio. Il secondo frantoio, ricostruito sempre con materiali originali, propone un impianto a forza idraulica risalente al XIX secolo. Entrando sono esposti gli strumenti di peso delle olive, come la bilancia stadera \"u cant\u00e0\" (XVIII, XIX secolo) e di misura come la \"quarta\" (XIX secolo). La fase di frangitura delle olive \u00e8 rappresentata dalle macine di pietra, del peso di 12 quintali, mosse da un complesso ingranaggio in legno e ferro la cui energia veniva data dalla \"ruassa\" la ruota a pale che girava con la forza dell'acqua. Le olive frantumate venivano poi pressate, all'interno dei \"fiscoli\" sorta di cestini circolari, posti sotto i torchi rappresentati da due modelli del XVII e XIX secolo. Sempre in questa sezione si espongono due preziose vasche in marmo di Carrara impiegate come misure per l'olio dalla Repubblica di Genova, datate 1606. La sala si conclude con un campionario di lampade alimentate ad olio (lampada a sospensione, lucerne, lumini, lanterna) dei secoli XVIII e XIX.\nIII sezione - coltivazione della vite e produzione del vino.\nL'esposizione \u00e8 distinta nelle due attivit\u00e0: agricola, con gli attrezzi per la potatura, solforazione e aratura della vigna, ed enologica costituita da strumenti per la pigiatura e torchiatura dell'uva. Diversi sono i contenitori impiegati per la conservazione del vino come le bottiglie in vetro soffiato di fine XIX secolo, le botti in legno di rovere e castagno, i \"barletti\", antiche borracce di legno gi\u00e0 documentate nel XVII secolo. Interessanti sono tre bottiglie, ancora sigillate, datate rispettivamente 1897, 1899, 1926.\nIV sezione - fienagione.\nConsiderata tra le attivit\u00e0 pi\u00f9 importanti, soprattutto in funzione dell'allevamento. Gli strumenti impiegati erano le falci fienaie, i rastrelli in legno, i cordami \"beriui\" utilizzati per l'imballaggio e il trasporto a dorso di mulo. La sezione espone un'incisione settecentesca dell\"'Encyclopedie\" che documenta l'utensileria impiegata per questa attivit\u00e0 la cui forma \u00e8 rimasta invariata nei secoli.\nV sezione - mietitura del grano.\nGli strumenti di lavoro rappresentati sono i falcetti messori e il correggiato, impiegati rispettivamente per il taglio del frumento e la rottura delle spighe. A queste due prime fasi seguiva la separazione dei chicchi di grano dalla pula che si svolgeva con i vagli, canestri di vimine intrecciato forniti di maniglie risalenti alla fine del XIX secolo e il primo ventennio del XX secolo.\nVI sezione - il fabbro maniscalco.\nArtigiano indispensabile nella vita rurale; il fabbro forniva le parti metalliche degli strumenti agricoli e forgiava i ferri per i muli, asini e cavalli che lui stesso fissava agli zoccoli delle bestie. Notevoli sono il mantice del 1831 e due incudini.\nVII sezione - il falegname.\nSono esposti gli attrezzi ottocenteschi riguardanti il lavoro del legno: dal taglio grossolano dei tronchi d'albero, allo scavo attivit\u00e0 praticata con le asce, all'intaglio e levigatura quest'ultima svolta con differenti tipi di pialle. Importante \u00e8 il bancone fornito di morse datato 1891.\nVIII sezione - il calzolaio.\nIl ciabattino \u00e8 rappresentato da un laboratorio toiranese operante tra la fine del XIX secolo e il primo trentennio del XX secolo. Sono esposti due \"deschetti\" o tavolinetti da lavoro con gli scomparti per i differenti tipi di chiodi e \"brocchette\", e numerosi strumenti per il trattamento del cuoio, come le \"lisse\", i \"trincetti\", le \"lesine\" e la serie delle forme da scarpe alcune datate 1895-1928.\nIX sezione - la casa.\nNell'ultima sala del piano terra sono visibili due ambienti ricostruiti fedelmente rifacenti all'abitazione tipica toiranese. Seguendo un testamento del 1742, in cui si elencavano gli strumenti impiegati da medi possidenti, \u00e8 stato possibile, grazie alla ricca disponibilit\u00e0 della collezione, ambientare l'utensileria domestica. La cucina conserva un camino con la cappa in ardesia intonacata con forno e fornelli alimentati a brace e un acquaio realizzato con lastre di ardesia. Gli utensili e i vari recipienti riguardano ovviamente gli strumenti necessari per la preparazione del cibo di cui si ricordano i mortai per la frantumazione del sale e per la preparazione del pesto, le teglie di rame stagnato per la farinata, le padelle con lungo manico per friggere e le stoviglie (XVIII e XIX secolo) di terracotta ingobbiata e in maiolica delle manifatture di Albisola e Savona oltre ad alcune terraglie ottocentesche prodotte dagli stovigliai di Mondov\u00ec.\nLa camera da letto mostra mobili del XIX secolo, come il letto di ferro battuto ad una piazza e mezza col materasso \"a paiassa\" imbottita di foglie di canna, il cassone da dote mobile principale dove si conservava la biancheria della sposa.\nX sezione - la caccia.\nGli animali selvatici costituivano una variante alimentare, di conseguenza la caccia veniva praticata sin dall'infanzia dalla popolazione maschile locale. La sezione espone alcuni fucili del XIX secolo, con gli strumenti necessari per la fabbricazione delle cartucce. Interessanti e curiose sono alcune trappole e gabbie di legno per i merli e tordi da richiamo.\nXI sezione - costume.\nLe sezione dalla XI alla XVIII sono situate al primo piano del mueseo chiamato del \"mezzanile\", le cui sale in passato erano utilizzate come ambienti di servizio del palazzo. Nella sala sono esposti alcuni abitini da bambino come il vestitino da battesimo del XIX secolo, alcune cuffiette e copertine ricamate oltre ad una serie di giocattoli. Gli indumenti conservati rappresentano unicamente l'abbigliamento femminile esclusivamente da festa. Alcuni di essi sono riferibili al XVIII e XIX secolo, affiancati da accessori e monili della stessa epoca. Particolari sono gli accessori come il tulle da messa, il \"pesottu\" in tela di cotone stampato del principio del XIX secolo, una collezione di ventagli da sposa, lutto e mezzo lutto. In questa sala si conservano due cassoni settecenteschi da dote dove si poneva il corredo della sposa.\nXII sezione - religiosit\u00e0 popolare.\nLa religiosit\u00e0 costituiva un importante aspetto della vita delle antiche comunit\u00e0.\nEra rappresentata da credenze e manifestazioni di devozione testimoniate anche da oggetti che si tenevano in casa. La sezione conserva alcuni crocefissi in legno scolpito (XVIII, XIX secolo), croci per collana in ottone e argento , corone del rosario e diverse stampe devozionali provenienti dai santuari locali (XVIII, XIX secolo); recentemente \u00e8 stata aggiunta una piccola esposizione di \"ex voto\" in lamina d'argento a forma di cuore, arti, e figure umane inginocchiate. \nXIII sezione - sala da pranzo ottocentesca.\nL'ambientazione propone, esponendo una serie di mobili di esecuzione locale, una sala signorile toiranese. Il soffitto \u00e8 decorato con pitture di gusto eclettico riprese da ambienti di case del luogo. Importante dal punto di vista artigianale \u00e8 l'orologio a pendolo realizzato dagli orologiai Maglione di Albenga nel 1885. Interessanti sono i diversi servizi di stoviglie in ceramica di manifattura italiana e straniera (XIX secolo) esposti a rotazione durante l'anno per l'apparecchiatura della tavola completati da tovagliati cuciti e ricamati a mano. \nXIV sezione - laboratorio dell'orologiaio.\nLa teca conserva 1478 pezzi riguardanti l'utensileria e i ricambi per ingranaggi, appartenuti ad un artigiano toiranese. Interessanti sono le diverse tipologie degli orologi da taschino in voga sul finire del XIX secolo e la curiosa raccolta di lancette.\nXV sezione - personaggi illustri toiranesi.\nLa sala \u00e8 dedicata ai personaggi del luogo che nei secoli diedero lustro al loro paese.\nIl capitano Giuseppe Polla (1659 - 1716) che destin\u00f2 il suo cospicuo patrimonio per la costituzione di una scuola pubblica gratuita affidata per tutto il Settecento ai padri Scolopi.\nIl poligrafo patriota Baccio Emanuele Maineri (1831 - 1899)cronista del periodo risorgimentale, amico della famiglia Cairoli (del patriota Benedetto \u00e8 esposta una dedica autografa posta su un ritratto) fu tra i primi scrittori italiani a tradurre un'opera del romanziere statunitense Edgar Allan Poe (\"Storie incredibili.Saggio e versione di B.E. Maineri\", Milano, 1869).\nIl capitano dei bersaglieri Onesto Garassini (1832 -1899) patriota delle guerre d'indipendenza, tra le quali la presa di Porta Pia (1870).\nXVI sezione - ordini monastici.\nSono esposte in questo settore alcune ricostruzioni e vedute dell'importante abbazia benedettina eretta, nell'alto medioevo, sulla sommit\u00e0 del Monte San Pietro in Varatella. Inoltre \u00e8 visibile un modellino che riproduce la cinquecentesca certosa di Toirano, soppressa dalla Repubblica Ligure con la delibera del 19 ottobre 1798, con alcuni oggetti fra i quali una colonna di marmo proveniente dal chiostro, e diversi volumi a stampa dei secoli XVI, XVII e XVIII appartenuti alla dispersa biblioteca del convento.\nXVII sezione - confraternita dei disciplinanti.\nQuesta aggregazione laica formata dai giovani maggiorenni era presente a Toirano sin dal XV secolo. Svolgeva un ruolo sociale importante rivolto principalmente alla devozione, alla carit\u00e0 e alla sepoltura dei morti. Sono conservati: un saio con cappuccio \"a cappa\" in tela di canapa, (XVIII secolo), il tabarrino, alcuni strumenti impiegati durante la Settimana Santa e i libri dell'\"Officio della Beata Vergine Maria\" e \"Officio dei Morti\", risalenti al XVIII e XIX secolo.\nXVIII sezione - materiale fotografico d'epoca.\nIl museo possiede una raccolta di fotografie e cartoline d'epoca inerenti il territorio della Val Varatella, conservate in una apposita cassettiera espositore fruibile dal pubblico.\nLe immagini originali sono distinte per argomenti: vedute e panorami di Toirano, cartoline del Santuario di Santa Lucia e di San Pietro al Monte, alunni e scolaresche della scuola Giuseppe Polla e diversi ritratti di famiglie del luogo e di persone del paese emigrate in America latina.\nPiano nobile del Palazzo D'Aste-Del Carretto.\nSeguendo la successione delle sale si giunge al secondo piano del palazzo in cui sono ricostruiti cinque ambienti di rappresentanza. Il Piano Nobile, un tempo pi\u00f9 vasto, mostra attualmente:\nNel palazzo nacquero diverse persone di rilievo. Sicuramente il pi\u00f9 illustre fu Giovanni Battista D'Aste (16 giu.1566 - Roma 20 sett. 1620), oratore e teologo all'Archiginnasio della Sapienza in Roma. Papa Paolo V lo nomin\u00f2 Vicario Generale dell'Ordine Agostiniano e dallo stesso pontefice ricevette la carica di sacrista pontificio. Tra gli ospiti prestigiosi ricordiamo Elisabetta Farnese, figlia di Odoardo duca di Parma, sposa in seconde nozze del re di Spagna Filippo V. Fu ricevuta con il suo seguito a Toirano nel 1714 dalla marchesa Geronima D'Aste.\nEventi del museo.\nDal 1997 il museo di Toirano organizza ogni anno, dal 20 dicembre al 6 gennaio, la manifestazione \"Itinerario dei Presepi\". L'evento prende spunto da una consuetudine del principio del Novecento di esporre i presepi dalle finestre delle abitazioni o di lasciar visitare questi allestimenti nelle case private. L'usanza venne ripresa da Orlando Boccone e dal compianto Ernesto Bacchetti entrambi toiranesi. Il borgo di Toirano e le borgate limitrofe diventano cos\u00ec lo scenario di circa 160 allestimenti realizzati da artisti e persone comuni. Nel museo in contemporanea sono esposti, nella mostra \"Immagini ed oggetti sulla tradizione del Natale\", 300 manufatti d'epoca tra i quali i presepi allestiti con le caratteristiche statuine i \"macachi\" della tradizione savonese, Bambinelli, letterine e composizioni a soggetto natalizio oltre ad una rassegna di strenne, e romantiche cartoline e biglietti augurali viaggiati tra l'Otto e il primo ventennio del Novecento."}
{"id": "3674253", "revid": "767487", "url": "https://it.wikipedia.org/wiki?curid=3674253", "title": "One Too Many (film 1916)", "text": "One Too Many \u00e8 una comica muta del 1916 diretta da Will Louis che ha come protagonista Oliver Hardy quando usava ancora il nome di Babe Hardy. La pellicola fa parte della serie di comiche \"Plump and Runt\".\nIl film - un cortometraggio a una bobina - fu distribuito il 17 febbraio 1916.\nTrama.\nPlump \u00e8 un giovane fannullone, a cui piace godersi la vita. \nMa un giorno lo zio decide di andarlo a trovare, perch\u00e9 crede che ormai il nipote si sia sposato e abbia un bambino.\nPlump \u00e8 disperato e non sa che fare, ma poi ha un'idea: da 50 dollari al portinaio con l'intento di trovargli moglie e figlio.\nL'impresa non si riveler\u00e0 cos\u00ec facile come sembra...\nAlla fine il povero Plump sar\u00e0 costretto a travestire da infante il portinaio e spacciarlo come figlio!\nProduzione.\nIl film fu prodotto dalla Vim Comedy Film Company. Venne girato a Jacksonville, in Florida\nDistribuzione.\nDistribuito dalla General Film Company, usc\u00ec nelle sale cinematografiche USA il 17 febbraio 1916.\nMasterizzato, il cortometraggio \u00e8 stato inserito in un DVD prodotto dalla Image Entertainment che, il 7 maggio 2002, ha messo sul mercato un cofanetto dal titolo \"Slapstick Encyclopedia (1909-1929\" di 1089 minuti in NTSC. Nel 2012, \u00e8 uscito in \"Slapstick Encyclopedia (1909-1929)\", un'antologia di comiche distribuita dalla Madacy Entertainment."}
{"id": "3674266", "revid": "212348", "url": "https://it.wikipedia.org/wiki?curid=3674266", "title": "Barbara Cubin", "text": "Biografia.\nNata a Salinas in California, ma cresciuta a Casper in Wyoming, la Cubin si laur\u00f2 in chimica. Dopo aver lavorato in campo sociale e successivamente in campo siderurgico, la Cubin cominci\u00f2 a gestire lo studio del marito Fritz, un medico. Nel 1979 divenne anche agente immobiliare.\nLa sua carriera politica inizi\u00f2 nel 1986, quando venne eletta alla \"Camera dei Rappresentanti del Wyoming\" come esponente del Partito Repubblicano. Dopo sei anni venne eletta al senato statale del Wyoming e nel 1995 riusc\u00ec ad ottenere l'unico seggio destinato allo Stato del Wyoming alla Camera dei Rappresentanti nazionale.\nLa Cubin divenne cos\u00ec la prima donna ad occupare quel posto. Negli anni seguenti venne rieletta con margine discreto, ma nel 2006 rischi\u00f2 di essere sconfitta dall'avversario democratico Gary Trauner, che ottenne il 47,8% dei voti contro il suo 48,3%. Nelle elezioni successive la Cubin decise di non concorrere pi\u00f9 per il seggio e si ritir\u00f2.\nLa Cubin \u00e8 una conservatrice, soprattutto contraria ad ogni forma di aborto. Durante la sua permanenza al Congresso le sono state mosse accuse di razzismo, mancanza di sensibilit\u00e0 nei confronti dei disabili e scarsa attenzione verso i problemi ambientali."}
{"id": "3674268", "revid": "767487", "url": "https://it.wikipedia.org/wiki?curid=3674268", "title": "Il paese dei campanelli (film 1954)", "text": "Il paese dei campanelli \u00e8 un film del 1954, diretto da Jean Boyer.\nTrama.\n\u00c8 la trasposizione cinematografica dell'operetta Il Paese dei Campanelli."}
{"id": "3674269", "revid": "537927", "url": "https://it.wikipedia.org/wiki?curid=3674269", "title": "Il Bieco Barone", "text": ""}
{"id": "3674275", "revid": "287204", "url": "https://it.wikipedia.org/wiki?curid=3674275", "title": "Coelorinchus occa", "text": "Il Coelorinchus occa \u00e8 un pesce abissale della famiglia Macrouridae.\nDistribuzione e habitat.\n\u00c8 presente nell'Oceano Atlantico orientale tra le Isole F\u00e6r \u00d8er e le isole del Capo Verde e nella parte occidentale sulle coste degli USA e nel mar dei Caraibi. Segnalato anche nel mar Mediterraneo.\nVive su fondi fangosi a profondit\u00e0 elevate, tra circa 400 ed oltre 2200 metri.\nDescrizione.\nHa l'aspetto comune ai Macruridi con testa ed occhi grandi e coda sottilissima priva di pinna caudale. Questa specie ha un muso lungo ed acuto (differenza con \"Coelorinchus caelorhincus\") e pu\u00f2 essere confuso con \"Trachyrhynchus scabrus\", che ha capo di aspetto simile, se ne pu\u00f2 riconoscere per l'assenza di scaglie spiniformi alla base della seconda pinna dorsale e della pinna anale, perch\u00e9 la seconda dorsale \u00e8 molto pi\u00f9 bassa della pinna anale (in \"T. scabrus\" hanno altezza simile) e per la presenza di carene ossee sulla testa.\nIl colore \u00e8 brunastro con ventre scuro e cavit\u00e0 della bocca nera.\nRaggiunge al massimo i 50\u00a0cm.\nBiologia.\nPoco nota.\nAlimentazione.\nSi ciba di invertebrati bentonici (soprattutto crostacei) e di piccoli pesci come i Myctophidae.\nPesca.\nSi cattura solo occasionalmente con reti a strascico e non ha alcun valore commerciale."}
{"id": "3674278", "revid": "767487", "url": "https://it.wikipedia.org/wiki?curid=3674278", "title": "Mathias Gehrt", "text": "Caratteristiche tecniche.\n\u00c8 molto veloce ed \u00e8 molto dotato tecnicamente.\nCarriera.\nClub.\nHa esordito nel 2010 col Br\u00f8ndby.\nNazionale.\nMilita dal 2011 nell'Under-19."}
{"id": "3674280", "revid": "155634", "url": "https://it.wikipedia.org/wiki?curid=3674280", "title": "Andreas Strodl", "text": ", a sua volta sciatore alpino di alto livello.\nBiografia.\nAndreas Strodl disput\u00f2 la sua prima gara FIS, uno slalom speciale, il 7 dicembre 2002 a Livigno. Nel 2007 esord\u00ec in Coppa Europa, il 1\u00ba febbraio a Tignes senza riuscire a concludere il supergigante in programma, e in Coppa del Mondo il 23 febbraio sulle nevi di casa di Garmisch-Partenkirchen, concludendo al 47\u00ba posto in discesa libera. Ai Mondiali di Val-d'Is\u00e8re 2009, sua unica presenza iridata, non concluse il supergigante.\nIl 29 novembre 2009 ottenne a Lake Louise in supergigante il suo miglior piazzamento di carriera in Coppa del Mondo, il 22\u00ba posto, e conquist\u00f2 il suo unico podio in Coppa Europa il 13 marzo 2010 a Les Orres, piazzandosi 3\u00ba in supergigante. La sua ultima gara in Coppa del Mondo fu la discesa libera di Bormio del 29 dicembre 2013 e la sua ultima gara in carriera fu il supergigante di Coppa Europa disputato a Val-d'Is\u00e8re il 22 gennaio 2014: in entrambi i casi non complet\u00f2 la prova."}
{"id": "3674284", "revid": "1776051", "url": "https://it.wikipedia.org/wiki?curid=3674284", "title": "Muxerath", "text": "Muxerath \u00e8 un comune di 58 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674285", "revid": "1776051", "url": "https://it.wikipedia.org/wiki?curid=3674285", "title": "Nasingen", "text": "Nasingen \u00e8 un comune di 49 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674286", "revid": "1776051", "url": "https://it.wikipedia.org/wiki?curid=3674286", "title": "Weidingen", "text": "Weidingen \u00e8 un comune di 175 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674287", "revid": "110157", "url": "https://it.wikipedia.org/wiki?curid=3674287", "title": "Zweifelscheid", "text": "Zweifelscheid \u00e8 un comune di 42 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674288", "revid": "123662370", "url": "https://it.wikipedia.org/wiki?curid=3674288", "title": "Vlado Miluni\u0107", "text": "Vive e insegna nella Repubblica Ceca, a Praga, presso l'Universit\u00e0 Tecnica Ceca.\n\u00c8 principalmente conosciuto per la sua lunga collaborazione con Frank Gehry, con il quale ha progettato la famosa Casa danzante (Tan\u010d\u00edc\u00ed d\u016fm in ceco) a Praga. Costruita tra il 1994 e il 1996, \u00e8 una delle sue opere pi\u00f9 celebri.\nDurante un'intervista afferm\u00f2: \u00abSono un architetto ceco, perch\u00e9 mi sono laureato in una universit\u00e0 ceca. Ma non sono ceco, sebbene io abbia la cittadinanza ceca. Io sono jugoslavo, questo mi sento, anche se la Jugoslavia non esiste pi\u00f9. Inoltre sono un praghese, perch\u00e9 Praga \u00e8 la mia casa.\u00bb.\nOltre alla professione di professore all'Universit\u00e0 Tecnica Ceca di Praga, possiede un proprio atelier d'architettura sempre nella capitale ceca."}
{"id": "3674294", "revid": "767487", "url": "https://it.wikipedia.org/wiki?curid=3674294", "title": "Africa sotto i mari", "text": "Africa sotto i mari \u00e8 un film del 1953 diretto da Giovanni Roccardi.\nTrama.\nUn ricco industriale mette a disposizione il proprio yacht per una spedizione scientifica nel Mar Rosso e, nell'intento di sottrarre la figlia Barbara a un corteggiatore che disapprova, incarica il comandante di costringerla con uno stratagemma a salire a bordo. Barbara, infuriata per essere stata allontanata dalla sua cerchia di amicizie, cerca in qualche modo di trascorrere il tempo e, per vincere la noia, tenta un'esplorazione sottomarina senza avvertire nessuno, ma resta impigliata in una rete e viene salvata dal comandante. Da allora, Barbara comincia pian piano ad interessarsi alle riprese subacquee, agli esemplari della fauna marina e agli altri lavori svolti dalla spedizione. Per realizzare dei filmati sulla pesca delle perle, il comandante si allontana dalla nave e corre un grave pericolo, ma viene salvato da alcuni pescatori. Barbara va verso di lui in canoa, ma rischia a sua volta di finire annegata se non intervenisse il comandante con i pescatori accorsi. Alla fine i due giovani confessano il loro reciproco amore.\nProduzione.\nLe vicende narrate nel film sono il pretesto per collegare tra loro i filmati realizzati in Ferraniacolor sul fondo marino, girati dallo stesso Giovanni Roccardi e dal tedesco Gerd Beyzert. Aiuto regista in questo film fu Nanni Loy."}
{"id": "3674298", "revid": "205197", "url": "https://it.wikipedia.org/wiki?curid=3674298", "title": "Unit\u00e0 periferica delle Sporadi", "text": ""}
{"id": "3674299", "revid": "371529", "url": "https://it.wikipedia.org/wiki?curid=3674299", "title": "Blues &amp; Roots", "text": "Blues &amp; Roots \u00e8 un album discografico del musicista jazz statunitense Charles Mingus. Il disco venne originariamente pubblicato dalla Atlantic Records in formato LP nel 1960, e poi ristampato in formato CD, sia dalla Atlantic, che dalla Rhino Entertainment nel 1998."}
{"id": "3674303", "revid": "287204", "url": "https://it.wikipedia.org/wiki?curid=3674303", "title": "Cesar Pelli", "text": ""}
{"id": "3674310", "revid": "1305772", "url": "https://it.wikipedia.org/wiki?curid=3674310", "title": "Ol'chonskij rajon", "text": "L'Ol'chonskij rajon () \u00e8 un rajon dell'Oblast' di Irkutsk, nella Siberia sud orientale; il capoluogo \u00e8 Elancy.\nGeografia fisica.\nIl territorio si trova in area sismica, \u00e8 composto principalmente da foreste (il che lo fa rientrare nel bioma della taiga) e si affaccia sul lago Bajkal.\nEconomia.\nSono presenti industrie di lavorazione del pesce (principalmente dell'omul) e forestali; il settore primario consiste nell'allevamento.\nRecentemente, l'area ha cominciato a svilupparsi turisticamente (vista la presenza del lago Bajkal), tanto che ogni estate si raggiungono le 60.000 presenze."}
{"id": "3674313", "revid": "116626717", "url": "https://it.wikipedia.org/wiki?curid=3674313", "title": "TsUM", "text": "TsUM (, abbreviazione di , tradotto \"\u00abMagazzini Centrali Universali\u00bb\") \u00e8 uno dei pi\u00f9 celebri grandi magazzini di Mosca. \u00c8 situato sulla via Petrovka, in uno storico palazzo, nei pressi del Teatro Bolshoi.\nStoria.\nNel 1857 due commercianti scozzesi, Andrew Muir e Archibald Mirrielees, fondarono una compagnia commerciale denominata \"Muir et Mirrielees\". Questa societ\u00e0 acquist\u00f2 nel 1880 il palazzo sulla piazza Teatralnaya per farne la sua sede commerciale.\nNel 1908 venne costruito un nuovo palazzo in stile neogotico. Questo progetto fu realizzato dal celebre architetto Roman Klein. \"Muir et Mirrielees\" divenne cos\u00ec il primo magazzino di cos\u00ec grandi dimensioni in Russia, dove era possibile trovare moltissime merci, dall'abbigliamento alle calzature, dalla gioielleria ai profumi ai giocattoli.\nL'attuale immagine di TsUM \u00e8 stata creata e modificata in epoche diverse. L'ultima ristrutturazione \u00e8 del 2007.\nTsUM oggi.\nOggi TsUM \u00e8 uno dei luoghi pi\u00f9 conosciuti della citt\u00e0, sia come centro commerciale che come meta turistica."}
{"id": "3674316", "revid": "1543377", "url": "https://it.wikipedia.org/wiki?curid=3674316", "title": "Cher Lloyd", "text": "Diventa famosa nel 2010 con la partecipazione alla settima edizione del talent show \"The X Factor\", nel quale si classifica quarta. Nel 2011 pubblica il suo singolo di debutto, \"Swagger Jagger\", che raggiunge la prima posizione della classifica singoli del Regno Unito ed anticipa l'uscita dell'album di debutto \"Sticks and Stones\", che raggiunge la quarta posizione nella classifica album britannica. Nel maggio del 2014 \u00e8 uscito anche il suo secondo album intitolato \"Sorry, I'm Late\".\nBiografia.\nCher nasce a Malvern, nel Worcestershire, il 28 luglio del 1993 da una modesta famiglia di etnia romanichals, figlia di Darren e Dina Lloyd. Ha tre fratelli minori: Josh, Sophie e Rosie. \nCher ha frequentato diverse scuole a Malvern, tra cui la scuola secondaria The Chase e il Dyson Perrins CE Sports College, dove ha studiato arti dello spettacolo nel 2009. \nPrima di partecipare a \"The X Factor\", la cantante \u00e8 stata una concorrente del programma \"Text Factor\", nel quale si \u00e8 classificata quarta dopo gli One Direction.\nCarriera.\n2010: \"The X Factor\".\nNel 2010, Cher si presenta ai provini per la settima edizione del talent show britannico \"The X Factor\" cantando la versione di Keri Hilson di \"Turn My Swag On\" (brano del rapper statunitense Soulja Boy). Al Bootcamp canta una versione rap di \"Viva la vida\" dei Coldplay ed accede all'ultima fase delle selezioni, le Judges' Houses, dove si esibisce con \"Cooler than Me\" davanti a Cheryl Cole che la sceglie come concorrente per la categoria Ragazze.\nNel primo Live Show si esibisce con \"Just Be Good To Me\", nel secondo canta \"Hard Knock Life (Ghetto Anthem)\" e nel terzo canta un mashup di \"No Diggity\" e \"Shout\". Nel quarto live canta per la prima volta nel programma un brano privo di parte rappata \"Stay\", impressionando Simon Cowell che nomina la sua esibizione come \u201cperformance dell'intera stagione\u201d.\nNel quinto live Cher canta \"Empire State of Mind\" di Jay-Z e Alicia Keys, mentre la settimana seguente un mashup di \"Sorry Seems To Be The Hardest Word\" e \"Mockingbird\" di Elton John ed Eminem. Nella settima puntata si esibisce con \"Imagine\" e finisce per la prima volta al ballottaggio, ma viene salvata dai giudici.\nNell'ottavo live, Cher canta nella prima manche \"Girlfriend\" di Avril Lavigne e nella seconda manche \"Walk This Way\" degli Aerosmith, supera la puntata e arriva in semifinale.\nDurante la semifinale la cantante si esibisce con \"Nothin' on You\" di B.o.B e Bruno Mars e \"Love the Way You Lie\" di Eminem e Rihanna, risulta la meno votata dal pubblico e va al ballottaggio con Mary Byrne, venendo salvata dai giudici e aggiudicandosi un posto per la finale.\nDurante la finale si esibisce con un mashup di \"The Clapping Song\" e \"Get Ur Freak On\", e il duetto con will.i.am su un mashup di \"Where Is the Love?\" e \"I Gotta Feeling\". Cher riceve il minor numero di voti e viene eliminata, classificandosi quarta dietro a One Direction, Rebecca Ferguson e il vincitore Matt Cardle.\n2011-2012: \"Sticks and Stones\".\nDopo la fine di \"The X Factor\" Cher Lloyd firma un contratto discografico con la Syco Music di Simon Cowell.\nIl 31 luglio 2011 Cher pubblica il singolo di debutto, \"Swagger Jagger\", che debutta alla prima posizione della classifica singoli del Regno Unito. Nel frattempo Cher lavora al suo album d'esordio con produttori ed artisti quali RedOne, Autumn Rowe, Busta Rhymes, Ghetts e Mike Posner. Con quest'ultimo duetta nel secondo singolo \"With Ur Love\" (pubblicato il 30 ottobre), che durante la prima settimana di vendita in Regno Unito vende circa 74.000 copie e raggiunge la quarta posizione nella classifica singoli britannica. Il 7 novembre 2011 viene pubblicato l'album di debutto di Cher Lloyd dal titolo \"Sticks and Stones\" che debutta alla quarta posizione della classifica britannica e viene certificato disco di platino per la vendita di circa 300.000 copie. Nello stesso periodo vengono annunciate le date del suo primo tour in Gran Bretagna, lo \"Sticks and Stones Tour\", previsto per aprile 2012.\nVisto il successo in patria, a dicembre 2011 Cher Lloyd firma un contratto discografico con la Epic Records di L.A. Reid per la pubblicazione dell'album di debutto anche negli Stati Uniti.\nIl 19 febbraio 2012 Cher pubblica il terzo singolo \"Want U Back\", nel quale duetta con Astro (giovane rapper concorrente di \"The X Factor USA\"). Il brano raggiunge la venticinquesima posizione nella classifica singoli britannica. Successivamente, nella primavera dello stesso anno, viene pubblicata una nuova versione della canzone per il mercato americano, in cui \u00e8 esclusa la partecipazione di Astro. Alla nuova versione segue anche una versione remix in cui la cantante duetta con Snoop Dogg. \"Want U Back\" diventa quindi il singolo di debutto di Cher Lloyd per gli Stati Uniti dove ottiene un ottimo successo, raggiungendo la posizione numero 12 della Billboard Hot 100 e ottenendo la certificazione di doppio disco di platino per la vendita di oltre 2.000.000 copie. Il 2 ottobre 2012 l'album \"Sticks and Stones\" viene pubblicato negli Stati Uniti, in una nuova versione che comprende anche il brano inedito \"Oath\" (in duetto con la rapper esordiente Becky G) scelto come secondo singolo per il mercato americano e pubblicato il 1\u00ba ottobre. L'album debutta alla posizione numero 9 della Billboard 200, mentre il singolo ottiene un buon successo e viene certificato disco d'oro per la vendita di oltre 500.000 copie.\n2013-2014: \"Sorry, I'm Late\".\nNel febbraio 2013 Cher Lloyd inizia a lavorare alla realizzazione del secondo album di inediti. Ad aprile dello stesso anno viene pubblicato il singolo promozionale in duetto con Ne-Yo dal titolo \"It's All Good\".\nNel maggio 2013 fa un'apparizione nella serie televisiva Big Time Rush\nAd agosto 2013 annuncia l'uscita di \"I Wish\", primo singolo tratto dal nuovo album che vede la collaborazione del rapper statunitense T.I.. A settembre dello stesso anno la cantante realizza il suo primo tour come artista principale in Stati Uniti e Canada, chiamato \"I Wish Tour\". Il nuovo album si intitoler\u00e0 'Sorry, I'm Late', proprio perch\u00e9 \u00e8 stata posticipata la data d'uscita dell'album e perch\u00e9 \u00e8 passato molto tempo da quando ha fatto qualcosa di nuovo\u2026 Ha trascorso un sacco di tempo cercando di capire chi \u00e8.\nCher Lloyd, a met\u00e0 marzo 2014, pubblica su Twitter e su Facebook la data dell'uscita del disco che sar\u00e0 il 27 maggio.\nPochi giorni dopo esce un nuovo singolo estratto dal nuovo album che si intitola \"Sirens\".\nIl 14 maggio 2014, viene pubblicato il lyric video del nuovo singolo \"Really Don't Care\" su VEVO, realizzato dai fans brasiliani della Lovato e a giugno anche il video ufficiale.\nIl 20 maggio 2014 Demi Lovato pubblica il singolo \"Really Don't Care\", che vede la collaborazione di Cher Lloyd .\nNel novembre 2014, Cher Lloyd firma un nuovo contratto con la Universal Music Group con la quale annuncia che sta lavorando al suo terzo album in studio.\n2016-presente: nuovo album.\nA luglio 2016 la cantante annuncia, attraverso un breve video pubblicato sulla sua pagina Instagram, l'uscita del suo nuovo singolo a distanza di ben due anni dal suo ultimo album in studio. Il 21 luglio 2016 Cher pubblica il suo nuovo singolo dal titolo \"Activated\"; la pubblicazione su Spotify avviene il giorno successivo. Il video viene pubblicato tre giorni dopo, il 24 luglio 2016.\nSebbene dopo tale annuncio non sia immediatamente sopraggiunto un nuovo album, negli anni a venire Cher Lloyd ha pubblicato altri singoli per muovere il medesimo progetto: \"None of My Business\" nel 2018, \"M.I.A.\" nel 2019 e \"Lost\" e \"One Drink Away\" nel 2020. Per tutti i brani \u00e8 stato pubblicato anche un relativo video musicale.\nVita privata.\nNel gennaio 2012, Cher annuncia il fidanzamento ufficiale con Craig Monk, conosciuto durante la sua esperienza a X Factor, dove lui lavorava come parrucchiere; la coppia si \u00e8 sposata il 18 novembre 2013. Annuncia pubblicamente l\u2019arrivo del primogenito successivamente il 28 gennaio 2018."}
{"id": "3674323", "revid": "767487", "url": "https://it.wikipedia.org/wiki?curid=3674323", "title": "Lo squartatore di Los Angeles", "text": "Lo squartatore di Los Angeles (\"The Toolbox Murders\") \u00e8 un film horror diretto da Dennis Donnelly.\nLa pellicola \u00e8 ritenuta oggi un film cult del genere slasher, nonostante incass\u00f2 poco pi\u00f9 di 150 000 dollari. Fu citato da vari film noti tra cui \"Omicidio a luci rosse\" e \"Pulp Fiction\". Ancora oggi, la scena del trapano che trapassa il corpo della ragazza, viene ritenuta scena classica. Nel 2003 il regista Tobe Hooper ne ha girato una sorta di remake (in Italia intitolato \"La casa dei massacri\") la cui trama mostra numerose differenze rispetto all'originale.\nCritiche.\nIl film \u00e8 ritenuto dal sito \"Horror Movie Database\" come un \"interessantissimo quanto affascinante thriller/horror che, pur diventando un piccolissimo oggetto di culto da parte di una ristrettissima cerchia di horror fan, non \u00e8 mai riuscito a raggiungere quella giusta (e si potrebbe dire meritata) fama capace\". Nel sito \"Mymovies\", il giudizio \u00e8 basso, contestando che \"\u00e8 diventato famoso per essere entrato nella lista dei cosiddetti video nasties proibiti dalla censura inglese nei primi anni '80. In effetti, \u00e8 un film crudo e violento\".\nDivieti e Censure.\nLa pellicola fu vietata ai minori di 18 anni in Finlandia, Canada, Svezia, Inghilterra e Norvegia. Le ultime due citate lo tagliarono pesantemente, tanto da bandirlo in Norvegia. Nella edizione italiana, circola il DVD vietato ai minori di 14 anni.\nLa durata originale del film \u00e8 di 94 minuti, anche se girano molte edizioni in DVD accorciate dai 87 (ad esempio in Italia) sino ai 79 minuti. La scena che fece scalpore e che per un primo momento fu censurata, fu quella del trapano che trapassa il corpo di una vittima, in una vasca da bagno, tipico esempio di splatter e slasher."}
{"id": "3674324", "revid": "599013", "url": "https://it.wikipedia.org/wiki?curid=3674324", "title": "Erik Sviatchenko", "text": "\u00c8 figlio dell'artista ucraino Serhij Svjat\u010denko.\nCarriera.\nClub.\nHa esordito nel 2009 con il Midtjylland.\nNazionale.\nHa militato dal 2010 al 2012 nell'Under-21.\nStatistiche.\nPresenze e reti nei club.\n\"Statistiche aggiornate al 31 gennaio 2018.\""}
{"id": "3674332", "revid": "767487", "url": "https://it.wikipedia.org/wiki?curid=3674332", "title": "Creepshow 3", "text": "Creepshow 3 \u00e8 un film del 2006 diretto da Ana Clavell e James Dudelson. Anche questo film presenta storie diverse che si intrecciano l'un l'altra in un punto. Il cane ricercato ha la trama simile ad una puntata di \"Creepshow 2\". Il film \u00e8 un sequel non-ufficiale di \"Creepshow\" e \"Creepshow 2\". Il film \u00e8 un direct-to-video (anche negli Stati Uniti), distribuito da One Movie.\nTrama.\nAlice.\nIl padre di Alice compra un telecomando universale e appena tocca un tasto, tutto cambia. Alice vede una famiglia di neri che la salutano dicendo di essere la loro figlia. Il padre (nero) tocca un tasto dello stesso telecomando e tutto cambia di nuovo. Alice vede una famiglia ispanica e anch'essi la salutano dicendogli di essere la loro figlia. Lei diventa un brutto mostro e quando tutto torna alla normalit\u00e0, i veri genitori non riconoscendola tentano di ucciderla, prima che l'intervento dell'inventore del telecomando universale non la trasformi in un coniglio, salvandola dalla morte.\nLa radio.\nUn uomo compra una radio parlante che gli dice sempre cosa fare. Un giorno, l'uomo vuole scappare dal suo appartamento con una donna che gli piace che vive nello stesso edificio. La radio gli dice di ucciderla perch\u00e9 \u00e8 un'assassina. Lui non la ascolta e viene colpito da un colpo di pistola dalla ragazza e lei viene colpita da un colpo di fucile da un altro uomo che ha la stessa radio.\nRachel, la prostituta.\nRachel uccide ogni uomo che voglia perdere la verginit\u00e0. Una notte, un ragazzo la chiama e lei lo uccide. Questo ragazzo per\u00f2 \u00e8 un vampiro immortale, che, tutt'altro che morto, si vendica e la inchioda al muro con altre vittime per nutrirsi del suo sangue.\nLa moglie del professore.\nUn professore chiama i suoi alunni per presentargli la moglie giovanissima. La donna sembra un robot e quando il professore esce di casa, loro la \"smontano\". Scoprono di avere ucciso una vera persona con una tragica malattia. I ragazzi nascondono varie parti del corpo in dei cassetti e scappano.\nIl cane ricercato.\nUn dottore cinico e menefreghista non vuole aiutare un barbone che gli chiede qualche spicciolo o qualcosa da mangiare, dopo aver comprato un panino ad un chiosco per\u00f2 gli cade a terra, e solo allora si decide a dare l'hot dog al senzatetto che per\u00f2 dopo averlo addentato muore, perch\u00e9 il panino gli va di traverso. Il fantasma di questo senzatetto comincia a perseguitare il dottore fino ad ucciderlo. Nell'episodio finale ricompaiono il vampiro, ad una festa a cui va il dottore, il professore, che ripara la moglie e riesce a sposarla, ed infine Alice, in versione coniglio, assieme alla sua famiglia umana."}
{"id": "3674355", "revid": "1654832", "url": "https://it.wikipedia.org/wiki?curid=3674355", "title": "Statistiche sulla produzione mondiale di frumento", "text": "I dati presenti in questa tabella provengono dal \"Grain Market Report\" del Consiglio internazionale dei cereali.\nLe quantit\u00e0 di frumento sono espresse in milioni di tonnellate."}
{"id": "3674357", "revid": "804", "url": "https://it.wikipedia.org/wiki?curid=3674357", "title": "Messaggero (avviso)", "text": "Il Messaggero \u00e8 stato un avviso a ruote della Regia Marina.\nStoria e caratteristiche.\nQuando nel 1885 l'avviso a ruote \"Messaggere\" dovette essere radiato per il prematuro deterioramento del suo scafo in legno, le sue macchine, semplici ed affidabili, risultarono essere in cos\u00ec buono stato che si ritenne di poterle usare ancora: per rimpiazzare la nave radiata e riutilizzarne l'apparato motore si decise pertanto di rielaborarne il progetto e costruire una nuova unit\u00e0 che si sarebbe chiamata \"Messaggero\". A rielaborare il progetto del \"Messaggere\" fu il generale ispettore del Genio Navale Edoardo Masdea: rispetto alla precedente unit\u00e0 le principali differenze consistettero nello scafo in ferro, anzich\u00e9 in legno, ed in dimensioni leggermente maggiori, oltre che nel diverso armamento, composto da quattro cannoni in bronzo a canna rigata a retrocarica, da 75\u00a0mm. \nVarato nel 1885 nei cantieri Odero di Genova e motorizzato con le macchine prelevate dal vecchio avviso quasi omonimo, il \"Messaggero\" venne completato nel 1888 e venne a costare 1.430.000 lire. Mentre tuttavia il precedente \"Messaggere\" era stato, nel 1863, uno dei migliori avvisi della sua epoca, la nuova unit\u00e0, bench\u00e9 di discrete qualit\u00e0 marine, era di concezione abbondantemente superata gi\u00e0 al momento dell'entrata in servizio, come dimostravano la propulsione a ruote, ormai abbandonata da diverso tempo in favore dell'elica, e la presenza della velatura (alberi di trinchetto e maestra a vele auriche), che venne in un secondo tempo ridimensionata. Ne consegu\u00ec che il suo valore bellico venne fin dall'inizio considerato pari a zero.\nPoco dopo la sua entrata in servizio, il 26 luglio 1889, il \"Messaggero\" venne posto in riserva e sottoposto a lavori di sostituzione dell'armamento, che divenne composto da quattro pezzi da 57\u00a0mm e cinque cannoncini a revolver da 37\u00a0mm.\nTerminati i lavori, l'avviso torn\u00f2 in servizio nel 1890 e venne inviato a Tangeri. Negli anni successivi l'attivit\u00e0 della nave consist\u00e9 in brevi crociere di rappresentanza nelle acque del Mediterraneo.\nStante la sua obsolescenza, dopo qualche tempo il \"Messaggero\" venne dislocato alla Spezia, dove assolse a funzioni di nave dipartimentale (in sostanza sede dell'ufficio dell'ammiragliato del Dipartimento Militare Marittimo della Spezia) sino al marzo 1906.\nRadiato il 10 marzo 1907, il vecchio avviso venne trasformato in deposito di esplosivi ed utilizzato a Panigaglia (golfo della Spezia) ancora per parecchi anni."}
{"id": "3674360", "revid": "486946", "url": "https://it.wikipedia.org/wiki?curid=3674360", "title": "Aeronautica militare e Difesa aerea macedone", "text": ""}
{"id": "3674362", "revid": "130040", "url": "https://it.wikipedia.org/wiki?curid=3674362", "title": "Contea di Comminges", "text": "La contea di Comminges \u00e8 un'ex entit\u00e0 feudale situata sulle pendici settentrionali dei Pirenei, su entrambi i lati del tratto superiore della Garonna. \u00c8 esistita dal X secolo fino al 1454.\nEmblema.\nLo scudo araldico originario della contea di Comminges \u00e8 d'argento, alla croce patente di rosso. In qualche caso la croce a \"zampe d'elefante\" di Comminges \u00e8 stata impropriamente disegnata con le zampe sproporzionate che si toccano, in modo tale che il fondo compare sotto forma di quattro figure a forma di mandorla, dette per l'occasione \"otelles\" o, in italiano, mandorle pelate.\nStoria.\nLa contea di Comminges si \u00e8 formata nella prima met\u00e0 del X secolo all'interno del Ducato di Guascogna. Per molti anni si \u00e8 ritenuto che i primi conti di Comminges provenissero dalla Contea d'Aragona ma studi pi\u00f9 recenti mostrano che essi potrebbero avere origine dalla Contea di Tolosa.\nDinastia.\nIl nome dinastico dei conti di Comminges fu Bernardo e tra questi si ricordano:\nNel 1385, Margherita di Comminges (1363-1443), ultima contessa dal 1376 spos\u00f2 Giovanni III d'Armagnac (\u2020 1391) in prime nozze e, in terze nozze, Matteo di Grailly o di Foix-Castelbon (\u2020 1454), figlio della Contessa di Foix e Viscontessa di B\u00e9arn, Isabella di Foix-Castelbon e del Captal de Buch, Arcimbaldo di Grailly. Alla sua morte, Margherita de Comminges lasci\u00f2 in eredit\u00e0 i suoi beni al re di Francia, anche se il marito ne godette fino alla morte.\nIl territorio della contea fu incorporato al demanio reale nel 1454 e poi alienato in favore di Giovanni di Lescun d\u2019Armagnac (\u2020 1473) e, in seguito, di Odetto d'Aydie (\u2020 1490). Torn\u00f2 sotto la Corona nel 1498, questa volta in modo definitivo."}
{"id": "3674364", "revid": "120394938", "url": "https://it.wikipedia.org/wiki?curid=3674364", "title": "The Great Shake", "text": "The Great Shake \u00e8 il quarto album in studio del gruppo italiano Planet Funk, pubblicato il 20 settembre 2011.\nL'album rappresenta un nuovo punto di partenza con l'ingresso nella band del nuovo cantante Alex Uhlmann, il primo in pianta stabile.\nThe Great Shake + 2.\nIl 13 marzo 2012 esce una nuova versione dell'album dal titolo \"The Great Shake + 2\" che contiene, oltre tutti i brani di The Great Shake, anche la cover di These Boots Are Made for Walkin' di Nancy Sinatra (realizzata per il film La kryptonite nella borsa) e una nuova versione de \"Ora il mondo \u00e8 perfetto\" con Giuliano Sangiorgi."}
{"id": "3674368", "revid": "1100311", "url": "https://it.wikipedia.org/wiki?curid=3674368", "title": "Sylvester Igboun", "text": "Caratteristiche tecniche.\nDetta i tempi delle azioni da compiere, \u00e8 molto agile e veloce con il pallone tra i piedi.\nCarriera.\nClub.\nHa esordito nel 2009 col il Midtjylland."}
{"id": "3674379", "revid": "767487", "url": "https://it.wikipedia.org/wiki?curid=3674379", "title": "The Black Hand (film 1912)", "text": "The Black Hand \u00e8 un cortometraggio muto del 1912. Il nome del regista non viene riportato.\nIl titolo (in italiano \"La mano nera\") \u00e8 stato utilizzato varie volte dal cinema: nel 1906 era uscito un \"The Black Hand\" diretto da Wallace McCutcheon. Nel, il 1913, uscir\u00e0 poi un \"The Black Hand\" della Kalem interpretato da Ruth Roland. I film hanno in comune solo il titolo, trattando soggetti diversi.\nProduzione.\nIl film fu prodotto dalla Eclair American\nDistribuzione.\nDistribuito dall'Universal Film Manufacturing Company, il film - un cortometraggio di 150 metri - usc\u00ec nelle sale cinematografiche USA il 21 novembre 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Eclair American, la commedia \"Mother's Bankroll\"."}
{"id": "3674380", "revid": "1543377", "url": "https://it.wikipedia.org/wiki?curid=3674380", "title": "Associazione Italiana Canyoning", "text": "L'Associazione Italiana Canyoning (AIC) \u00e8, insieme al Club Alpino Italiano e alla Societ\u00e0 Speleologica Italiana, una delle associazioni nazionali che si occupano di torrentismo (o canyoning) in Italia. \nFra queste associazioni \u00e8 l'unica che si occupa esclusivamente di torrentismo.\nScopi.\nCome da statuto, l'associazione si propone di:\nStruttura.\nL'associazione prevede un Consiglio Direttivo composto da 7 persone (compreso il presidente) e referenti locali sparsi sul territorio nazionale, in genere appartenenti ai gruppi affiliati. Oltre ai gruppi locali \u00e8 comunque prevista anche l'affiliazione dei singoli. Al termine del 2010 l'associazione contava pi\u00f9 di 600 soci sparsi su tutto il territorio nazionale.\nStoria.\nNasce il 26 settembre 1998 in localit\u00e0 La Fonda, frazione di Varazze (SV).\nDopo una primissima fase di assestamento e proselitismo l'associazione persegue i propri scopi statutari mediante diverse iniziative.\nCollaborazioni.\nAlcuni dei formatori della Scuola Nazionale Canyoning (SNC) sono anche formatori della Scuola Nazionale Forre (SNAFOR) del Corpo Nazionale Soccorso Alpino e Speleologico (CNSAS).\nA livello locale molti corsi di torrentismo sono tenuti in collaborazione con le sezioni del Club Alpino Italiano (CAI).\nDal 2010 si sono riallacciati i contatti con l'Ecole Francaise de Canyoning per l'organizzazione di stage congiunti fra istruttori e formatori delle rispettive scuole.\nAIC mantiene rapporti con Amministrazioni, Enti Locali ed Enti Parco per l'organizzazione di iniziative aggregative (raduni e incontri), di difesa ambientale (pulizia forre) e scientifiche (Progetto C6)."}
{"id": "3674381", "revid": "133248", "url": "https://it.wikipedia.org/wiki?curid=3674381", "title": "\u021ainutul Mure\u0219", "text": "Il \u021ainutul Mure\u0219 era uno dei 10 \u021ainut, suddivisione amministrativa di primo livello, in cui era diviso il Regno di Romania.\nComprendeva parte della Transilvania e della Terra dei Siculi.\nVenne istituito nel 1938 a seguito della riforma amministrativa di stampo fascista attuata dal Re Carlo II di Romania.\nDistretti incorporati.\nI distretti vennero soppressi. I 9 che componevano il \u021ainutul M\u0103rii erano i seguenti:\nNel 1939 il Distretto di N\u0103s\u0103ud pass\u00f2 al \u021ainutul Cri\u0219uri in cambio del Distretto di Turda.\nStemma.\nLo stemma \u00e8 partizionato in 9 quadrati che simboleggiano i distretti. Quattro di questi formano una croce e sono di colore oro mentre i quattro agli angoli sono azzurri. Il quadrato centrale \u00e8 rosso e in mezzo \u00e8 raffigurata la corona utilizzata da Ferdinando I di Romania per l'incoronazione a Re di Romania avvenuta ad Alba Iulia il 15 ottobre 1922 ad Alba Iulia.\nSoppressione del \u021ainut.\nCon l'inizio della seconda guerra mondiale parte del territorio venne perso a favore della Bulgaria, a seguito del Trattato di Craiova."}
{"id": "3674385", "revid": "287204", "url": "https://it.wikipedia.org/wiki?curid=3674385", "title": "Francesco Parrino", "text": "Biografia.\nFrancesco Parrino nacque a Piana degli Albanesi nel 1754 da una famiglia albanese, figlio di pap\u00e0s Demetrio e di Angela Manzone. Fece i primi studi nel Seminario Italo-Albanese di Palermo, dimostrando ben presto la sua propensione per il proprio idioma.\nCos\u00ec scrisse Nicol\u00f2 Chetta in \"Tesoro di notizie su de' Macedoni\" su di lui:\nPap\u00e0s di rito bizantino, scrisse importanti versi in albanese, come la poesia \"I sh\u00ebn Gjergji e i sh\u00ebn Mitri luftuan\" (San Giorgio e San Demetrio combatterono). Egli \u00e8 l'autore del Canto di Lazzaro (\"K\u00ebnka e Lazarit\" o \"k\u00ebnga e Laz\u00ebrit\") che ancora oggi si canta per le vie delle comunit\u00e0 siculo-albanesi la notte di venerd\u00ec antecedente la Domenica delle Palme (\"E Diellja e Rromollidhet\"), quando si ricorda la resurrezione di Lazzaro di Betania da Ges\u00f9, simbolo della comune resurrezione degli uomini.\nFu amantissimo, scrive il poeta Giuseppe Schir\u00f2, della patria lingua albanese e lo ricorda cos\u00ec in Opere VIII \"Saggi\":\nIl canto, divenuto popolare e comune a tutta la comunit\u00e0 albanese di Sicilia, \u00e8 una testimonianza che contiene utili informazioni linguistiche, nonch\u00e9 storiche. Una cattiva variante della versione del Parrino fu rinvenuta da Giuseppe Schir\u00f2 in un manoscritto inviato al poeta di Piana degli Albanesi da P. Niilo Borgia, monaco basiliano arb\u00ebresh del Monastero di Grottaferrata. Fu quindi recuperato e pubblicato nelle opere tradizionali di Giuseppe Schir\u00f2. Sulle sue trascrizioni studi\u00f2 e scrisse, nel 1938, anche l'albanese K. Prifti, su \"K\u00ebnga e \u201cLazarit\u201d t\u00eb Arbresh\u00ebt\" in \u201cP\u00ebrpjekja Shqiptare\u201d, II, pp.\u00a0219 sgg.\nMor\u00ec a 77 anni a Piana degli Albanesi il 24 aprile 1831."}
{"id": "3674386", "revid": "287204", "url": "https://it.wikipedia.org/wiki?curid=3674386", "title": "Tinutul Mures", "text": ""}
{"id": "3674396", "revid": "2373", "url": "https://it.wikipedia.org/wiki?curid=3674396", "title": "Tokaj (vino)", "text": ""}
{"id": "3674414", "revid": "1543377", "url": "https://it.wikipedia.org/wiki?curid=3674414", "title": "Picholine", "text": "La Picholine \u00e8 la cultivar di olivo pi\u00f9 diffusa in Francia. Anche se viene usata anche per ottenere olio d'oliva \u00e8 meglio conosciuta come oliva da cocktail.\nGeneralit\u00e0.\nLa Picholine \u00e8 originaria della regione di Gard nella Francia meridionale, sebbene oggi sia pi\u00f9 comune in Provenza e in altre parti della Francia e in Italia, \u00e8 diffusa anche in Marocco, Israele, Cile, Stati Uniti e in altri luoghi del mondo.\nSinonimi.\nLa Picholine \u00e8 conosciuta localmente con molti nomi diversi. In Gard e Francia meridionale \u00e8 chiamata \"Coiasse\", \"Plant de Collias\", \"Fausse Lucques\" o \"Lucques Batarde\". In Tunisia si chiama \"Judoleine\", mentre in altri paesi \u00e8 spesso chiamato \"Picholine de Languedoc\" data la sua regione di provenienza (Gard fa parte della Linguadoca).\nCaratteristiche.\nBotaniche.\nL'albero \u00e8 di media grandezza; la chioma \u00e8 mediamente densa, espansa e leggermente assurgente, ma assume una forma bassa quando \u00e8 carico di frutti.Si tratta di una cultivar di medio vigore, con una forma di crescita aperta. La capacit\u00e0 rizogena \u00e8 media. L'infiorescenza \u00e8 media sia in lunghezza che per numero di mignole.\nLa raccolta avviene nel mese di ottobre e novembre, mentre ancora il frutto \u00e8 ancora verde, per l'impiego come olive da tavola. Nel caso vengano raccolte per la produzione di olio, le olive vengono raccolte in seguito, una volta invaiate. Il periodo esatto per effettuare il raccolto \u00e8 a giudizio del singolo agricoltore: una raccolta anticipata d\u00e0 un sapore fruttato, mentre una successiva porta un sapore pi\u00f9 dolce.\nLa Picholine, dato che la polpa si stacca facilmente dal nocciolo, \u00e8 pi\u00f9 degna di nota per il suo uso come un'oliva da cocktail, e a tal fine sono trattate con liscivia, poi fermentate in salamoia per un massimo di un anno, dando loro un sapore leggermente salato. \u00c8 anche usata per l'estrazione di olio, di qualit\u00e0 elevata e dalla resa media: di solito ne pu\u00f2 essere estratto il 19-21%, ma le piante in zone irrigue a volte hanno una resa di solo 15-18%. Il gusto dell'olio \u00e8 fruttato con sentore di amaro e piccante.\nAgronomiche.\n\u00c8 considerata una cultivar dall'entrata in produzione precoce e maturazione tardiva, di produzione buona e costante. Si adatta bene anche a diverse tipologie di climi e terreni.\nSi concorda generalmente che sia solo parzialmente autofertile, in modo che possa trarre vantaggio da una certa presenza di impollinatori. Tra le cultivar di olivo utilizzate per l'impollinazione vi sono Bouteillan, Leccino, Lucques, Manzanilla e Sigoise.\n\u00c8 sensibile ad alcuni parassiti organici, tra cui \"Gloeosporium olivarum\", \"Piralide/Margaronia\" e \"Tripide dell'olivo\" . \u00c8 piuttosto vulnerabile al freddo: mentre un albero adulto pu\u00f2 sopportare temperature fino a -12/-14\u00a0\u00b0C, gli alberi giovani hanno bisogno di temperature molto pi\u00f9 elevate per sopravvivere. Questo pu\u00f2 essere un problema nelle regioni di Gard e della Provenza, dove gli inverni sono spesso rigidi."}
{"id": "3674422", "revid": "1452073", "url": "https://it.wikipedia.org/wiki?curid=3674422", "title": "Ophidiiformes", "text": "Gli Ophidiiformes sono un ordine di pesci ossei.\nDistribuzione e habitat.\n\u00c8 un ordine cosmopolita.\nNel mar Mediterraneo sono presenti undici specie:\nQuasi tutte le specie sono marine, molte di esse vivono in acque profonde ed alcuni dei pesci abissali riscontrati alle maggiori profondit\u00e0 appartengono a questa famiglia. Alcune specie vivono in acque dolci ed alcune sono limitate alle acque sotterranee delle grotte.\nDescrizione.\nIn generale questi pesci hanno corpo allungato, quasi anguilliforme. Le pinne sono composte quasi esclusivamente di raggi molli. Le pinne ventrali, assenti in alcune specie, sono inserite molto avanti, talvolta sotto al mento tanto da assomigliare ed avere la funzione di barbigli. Le pinne dorsale ed anale hanno base molto lunga e in quasi tutte le specie sono unite con la pinna caudale.\nBiologia.\nSi tratta di specie bentoniche\nAlimentazione.\nSono carnivori e si cibano di invertebrati e pesci.\nRiproduzione.\nAlcune specie, soprattutto di profondit\u00e0, sono vivipare con fecondazione interna.\nPesca.\nIn generale hanno scarso interesse per la pesca anche se alcune specie di bassa profondit\u00e0 possono essere catturate e vendute abbastanza di frequente.\nTassonomia.\nLa posizione tassonomica di quest'ordine ha subito notevoli vicissitudini ed \u00e8 stato a lungo considerato come sottordine dei Perciformes (Ophidioidei)."}
{"id": "3674423", "revid": "281901", "url": "https://it.wikipedia.org/wiki?curid=3674423", "title": "Ophidioidei", "text": ""}
{"id": "3674427", "revid": "1318658", "url": "https://it.wikipedia.org/wiki?curid=3674427", "title": "Hrvatska kopnena vojska", "text": "L'Esercito croato ( o HV) o Esercito terrestre croato ( o HKoV), \u00e8 \u00e8 la componente pi\u00f9 grande e pi\u00f9 significativa delle forze armate croate (FAC).\nRuolo e schieramento.\nIl ruolo fondamentale e lo scopo della dell'esercito \u00e8 quello di proteggere gli interessi nazionali vitali della Repubblica di Croazia e difendere la sovranit\u00e0 e l'integrit\u00e0 territoriale dello Stato.\nI compiti fondamentali dell'esercito croato sono i seguenti:\nOperazioni recenti ed attuali.\nOrganizzazione del Trattato dell'Atlantico del Nord (NATO).\nL'esercito croato ha contribuito alle seguenti missioni della NATO:\nNazioni Unite (ONU).\nL'esercito croato \u00e8 stato coinvolto nelle seguenti missioni delle Nazioni Unite a partire da dicembre 2017:\nIn passato, l'esercito croato ha anche contribuito a:\nStoria.\nL'esercito croato venne costituito nella guerra d'indipendenza croata, quando il 3 novembre 1991 la Guardia nazionale croata fu rinominata Esercito Croato.\nNumerose unit\u00e0 dell'esercito croato provengono dalla Guardia nazionale croata, tra cui:\nI reggimenti basati localmente vennero nominati reggimenti della Guardia nazionale (\"Domobranska pukovnija\"). Vennero creati il 24 dicembre del 1991, durante la guerra, e cessarono di esistere nella riorganizzazione del 2003.\nStruttura organizzativa e status.\nL'esercito croato \u00e8 una forza di volontari che annumera 7.514 soldati attivi e 193 persone di servizio e dipendenti a partire da agosto 2016. L'esercito pu\u00f2 anche richiamare 6.000 uomini della riserva che servono fino a 30 giorni ogni anno.\nL'esercito croato si sta riorganizzando per adattarsi alla dottrina NATO di una forza piccola, altamente capace, con un accento sulla mobilit\u00e0 e sulla versatilit\u00e0.\nI principali comandi combattenti dell'esercito croato sono una brigata meccanizzata ed una motorizzata, ogni brigata con un ruolo specifico e diverse responsabilit\u00e0. Nel 2012, una compagnia di fanteria motorizzata dovette essere staccata e messa sotto il comando del Gruppo di Battaglia UE guidato dalla Germania. La Croazia continua a schierare 350 uomini a sostegno dell'International Security Assistance Force NATO in Afghanistan.\nLa Croazia ottenne l'adesione alla NATO nel mese di aprile 2009. Le riforme della difesa che la Croazia ha avviato nel 2000, hanno un obiettivo a lungo termine di sostituire e modernizzare le forze armate per rispondere alle sfide dell'appartenenza alla NATO. Il piano prevede la modernizzazione dell'esercito e l'introduzione dell'addestramento e della dottrina in linea con gli standard occidentali (NATO). Anche la sostituzione dell'hardware sovietico/ex-jugoslavo \u00e8 una delle principali priorit\u00e0.\nCi sono varie iniziative in corso, come ad esempio l'aggiornamento del parco corazzati, l'introduzione di nuovi veicoli trasporto truppe e fucili d'assalto standard NATO, ecc. Gli appalti delle nuove attrezzature NATO compatibili prende una parte significativa del bilancio della difesa.\n, la Croazia utilizzava poco meno di 280 carri armati da combattimento, ma questo numero \u00e8 diminuito in modo significativo a causa del ritiro di circa 200 carri armati T-55 obsoleti nel 2006. La maggior parte di queste unit\u00e0 vennero demolite, ma un numero limitato venne conservato come riserva operativa in caso di necessit\u00e0. Il pilastro \u00e8 ora il carro armato da combattimento M-84A4 Sniper, \u00e8 in fase di revisione. .\nNel luglio 2007 Patria AMV ottenne il contratto per la fornitura alla prossima generazione di APC per l'esercito croato. Solo 84 veicoli vennero ordinati in un primo momento, ma altri 42 vennero acquistati in un contratto prolungato firmato nel dicembre 2008. La Croazia ha quindi 126 unit\u00e0 su ordinazione con i primi sei veicoli prodotti in Finlandia consegnati entro la fine del 2008. Tutti i veicoli rimanenti saranno prodotti localmente. Secondo alcuni rapporti, sono necessari almeno 50-60 APC supplementari. Nel 2010, venne ordinato un numero imprecisato (probabilmente 56) di stazioni armi telecomandate (RCWS) Protector (RWS).\nAll'inizio del 2007, la Croazia acquist\u00f2 10 veicoli blindati leggeri Iveco LMV ad un costo di 330.000 euro per unit\u00e0. Secondo i documenti ufficiali, 94 di questi veicoli erano necessari entro il 2017. Tuttavia, la Croazia si baser\u00e0 su veicoli di tipo HMMWV e MRAP donati dagli USA.\nSono stati fatti passaggi per standardizzare l'inventario difficile da mantenere dei veicoli delle forze armate della Croazia, che sono piene di vari modelli di diversa origine, tipo ed et\u00e0. Nel 2005, l'Esercito acquist\u00f2 152 autocarri leggeri e veicoli, 156 nel 2006, con ulteriori 170 ottenuti entro la fine del 2007. Tutti i veicoli sono prevalentemente di produttori europei o giapponesi, compresi Mercedes-Benz, Land Rover, Iveco, MAN, Toyota e Nissan. Questi acquisti sono un processo continuo, visto come circa 150-180 nuovi veicoli fuoristrada vengono acquistati ogni anno.\nL'esercito croato prevede di introdurre un nuovo fucile d'assalto calibro NATO 5,56\u00a0mm per sostituire l'AK-47 e i suoi derivati. Il modello preferito sembra essere il VHS fabbricato localmente sviluppato da HS Produkt.Il lotto iniziale di 1.000 fucili venne ordinato nel 2009-2010 con il requisito per un massimo di 20.000 fucili. Le versioni della stampa e delle foto del MdD indicano che il VHS era stato rilasciato a elementi del Battaglione d'intelligence militare, il Distaccamento di Nuotatori da combattimento del Battaglione Forze speciali, nonch\u00e9 ad una delle compagnie di fanteria della Brigata meccanizzata della Guardia gi\u00e0 nel 2011.\nOrdine di battaglia.\nCampi d'addestramento\nCampo d'addestramento Ga\u0161inci (\u0110akovo)\nArte operativa e dottrina tattica.\nCostruito sui programmi d'assistenza del partenariato per la pace della NATO e sulla totale adesione alla NATO dal 2009, l'esercito croato ha abbracciato i concetti di alleanza del campo di battaglia di 24 ore e tridimensionali e l'impiego di forze altamente qualificate e motivate attrezzate per lo schieramento rapido e per operare con flessibilit\u00e0 come parte di una maggiore forza multinazionale.\nL'esercito croato sta anche lavorando pi\u00f9 strettamente con l'aeronautica e la marina, con conseguenti operazioni multifasi con una coordinazione dettagliata terrestre/aerea, ma pi\u00f9 necessaria da fare a tutti i gradi per raggiungere un livello pi\u00f9 profondo di congiunzione. In tutte queste attivit\u00e0, le forze terrestri sono alla guida.\nPiani di modernizzazione.\nNelle decadi passate o gi\u00f9 di l\u00ec, l'esercito croato ha subito cambiamenti significativi: la modernizzazione delle forze armate, sebbene al ritmo molto pi\u00f9 lento allora previsto a causa della recessione economica all'inizio di questo decennio, ha causato il riallineamento delle priorit\u00e0 della Croazia. Le forze armate della Croazia hanno successivamente affrontato tagli e riduzione nella spesa o nell'acquisto di nuovi armamenti. Tuttavia, a causa dell'appartenenza alla NATO, la Croazia ha accettato di soddisfare alcune delle responsabilit\u00e0 operative verso la NATO, ci\u00f2 include la formazione di due brigate meccanizzate, con enfasi sull'equipaggiamento di entrambe le brigate con attrezzature standard della NATO.\nL'approvvigionamento di armi pesanti \u00e8 ancora in ritardo a causa della carenza di finanziamento per le forze armate, tuttavia le donazioni dalle forze armate statunitensi hanno aiutato la Croazia a colmare alcune delle carenze. L'acquisto 126 APC AMV Patria ha permesso alla Brigata meccanizzata leggera di sostituire i vecchi sistemi di armi dell'era jugoslava e dell'era sovietica che hanno visto poco uso con la NATO. Tuttavia, la Brigata meccanizzata pesante si affida ancora pesantemente sui sistemi di armi sovietici e jugoslavi e la modernizzazione di quella brigata \u00e8 una delle priorit\u00e0 per il governo attuale. Dotando la brigata con un moderno veicolo da combattimento della fanteria, come il M2 Bradley, sarebbe stato di grande aiuto nel soddisfare quel compito. La modernizzazione dei carri armati da combattimento M-84 della Croazia \u00e8 stato abbandonato, a causa di costi significativi ma anche della mancanza di interoperabilit\u00e0 all'interno della NATO, e vengono cercate alternative: il Leopard 2 \u00e8 probabilmente l'unica scelta per le forze armate, tuttavia la mancanza di finanziamenti garantisce che ci\u00f2 resti solo un sogno distante in questa fase.\nI piani attuali prevedono l'istituzione di un 3\u00ba Battaglione meccanizzato con una Brigata meccanizzata pesante a causa del requisito della NATO per tale unit\u00e0. 60 Ulteriori Patria AMV saranno ordinati per soddisfare i requisiti per la Brigata meccanizzata pesante, \u00e8 probabile che ulteriori obici PzH 2000 vengano acquistati dalla Germania per soddisfare i requisiti della NATO per un 2\u00ba Battaglione corazzato. Ulteriori veicoli protetti da mine leggere verranno richiesti agli Stati Uniti, per soddisfare i requisiti della NATO per la capacit\u00e0 ISTAR e il numero di droni e UAV da acquistare come parte di questa capacit\u00e0. L'esercito cercher\u00e0 di aggiornare le sue attuali esigenze logistiche con l'acquisto di un massimo di 500 nuovi camion militari, 300 veicoli fuoristrada leggeri e un numero di altri veicoli di supporto. \u00c8 probabile che questo richieder\u00e0 almeno un decennio a causa della carenza di fondi. L'acquisto del RCWS da 30mm \u00e8 una priorit\u00e0, 16 dei quali sono gi\u00e0 in ordine. Il requisito richiede 64 RCWS, ci\u00f2 include anche l'acquisto di un moderno sistema anticarro per le forze armate per sostituire gli attuali sistemi dell'era sovietica che si stanno avvicinando alla data di utilizzo. L'esercito prevede anche di acquistare un moderno sistema terra-aria occidentale a medio raggio, con il NASAMS 2 che \u00e8 la scelta pi\u00f9 probabile, tuttavia la carenza di fondi potrebbe ritardare l'acquisto fino alla fine del 2020.\nIl budget dovrebbe aumentare lentamente a causa dell'obbligo della NATO per tutti i suoi membri di spendere almeno il 2% del PIL per la difesa. La Croazia prevede di raggiungere tale obiettivo entro il 2025 circa, entro il quale si prevede che l'economia croata raggiunger\u00e0 circa 550 miliardi di kune o poco meno di 90 miliardi di dollari al tasso di cambio attuale. Con pi\u00f9 fondi si spera che la Croazia possa modernizzare la maggior parte delle sue forze armate secondo gli standard della NATO senza l'assistenza degli Stati Uniti a questo punto. Attualmente gli Stati Uniti hanno aiutato la modernizzazione e l'addestramento delle forze armate croate per circa 120 milioni di euro all'anno dal 2015 e si prevede che aumenteranno leggermente nei prossimi anni poich\u00e9 la Croazia sta per acquistare elicotteri UH- 60 Black Hawk e numerosi altri sistemi.\n\"Altri programmi:\""}
{"id": "3674437", "revid": "1543377", "url": "https://it.wikipedia.org/wiki?curid=3674437", "title": "Matti Lund Nielsen", "text": "Carriera.\nClub.\nHa esordito nel 2007 nell'Odense, successivamente ha giocato una stagione in prestito al Lyngby nella seconda divisione danese. Nel primo gennaio del 2010 si \u00e8 trasferito al Nordsj\u00e6lland.\nNel dicembre 2011 effettua un provino con il Pescara, e l'11 gennaio 2012 viene formalizzato il suo ingaggio a titolo definitivo.\nDieci giorni dopo scende in campo per la prima volta nelle file dei biancazzurri contro l'Empoli partendo dall'inizio ed \u00e8 subito decisivo fornendo l'assist al suo compagno di squadra Lorenzo Insigne per il definitivo 0-2. Realizza il suo primo gol con la maglia pescarese il 20 aprile seguente durante la partita contro il . Il 20 maggio raggiunge con gli abruzzesi la promozione in Serie A, vincendo il campionato cadetto.\nDisputa la prima parte del campionato di massima serie con i biancoazzurri, chiudendo il girone d'andata a 20 punti e al quint'ultimo posto. Durante il calciomercato invernale, il 31 gennaio 2013 passa al Verona, club con cui conquista una nuova promozione in Serie A, concludendo il campionato in seconda posizione. In estate, scaduto il prestito agli scaligeri, torna agli abruzzesi, reduci da un disastroso girone di ritorno e dalla retrocessione in Serie B. Rimane a Pescara sino al gennaio del 2015, quando passa in prestito al Perugia sempre tra i cadetti.\nIl 3 febbraio 2016 firma un contratto biennale con i norvegesi del Sarpsborg 08, militanti in Eliteserien.\nDopo 3 anni con il Sarpsborg e dopo aver collezionato anche 13 presenze e 1 gol in Europa League nella stagione 2018-2019, il 7 gennaio 2020 torna in Italia trasferendosi alla Reggina in Serie C firmando un contratto che lo lega agli amaranto fino al 30 giugno 2021.\nFa il suo esordio in campionato con la maglia della Reggina il 19 gennaio 2020 in occasione della partita Bisceglie-Reggina vinta dagli ospiti.\nIl 22 settembre 2020 viene ceduto alla Pro Vercelli.\nNazionale.\nNel 2011 prende parte con la Nazionale Under-21 danese all'Europeo di categoria.\nStatistiche.\nPresenze e reti nei club.\n\"Statistiche aggiornate al 29 aprile 2021.\""}
{"id": "3674438", "revid": "767487", "url": "https://it.wikipedia.org/wiki?curid=3674438", "title": "Il figlio di Tarzan (romanzo)", "text": "Il figlio di Tarzan (\"The Son of Tarzan\") \u00e8 un romanzo di Edgar Rice Burroughs pubblicato per la prima volta a puntate dal 4 dicembre 1915 all'8 gennaio 1916 e nel 1917 in volume. \u00c8 il quarto episodio della serie dedicata a Tarzan, l'Uomo-scimmia, iniziata con \"Tarzan delle scimmie\", \"Il ritorno di Tarzan\" e \"Le belve di Tarzan\".\nTrama.\nIl protagonista delle avventure nella giungla africana \u00e8 il piccolo Jack, figlio di Tarzan, che verr\u00e0 chiamato dagli animali della giungla Korak, l'Uccisore. Alexis Paulvitch, uno scagnozzo del nemico ormai defunto di Tarzan, Nikolas Rokoff, \u00e8 sopravvissuto al suo scontro con l'uomo-scimmia in \"Le Bestie di Tarzan\" e vuole pareggiare i conti. Attira cos\u00ec il figlio di Tarzan, Jack, fuori Londra e lo cattura, ma il ragazzo fugge con l'aiuto della scimmia Akut.\nLa coppia poi fugge nella giungla africana in cui vent'anni prima Tarzan stesso era stato ritrovato. Jack Clayton, ora solo, diventa conosciuto come Korak il Killer e si costruisce una reputazione nella giungla. Come suo padre prima di lui, egli trova il suo posto tra le grandi scimmie, e ancora come il padre, incontra e salva una donna giovane e bella, Meriem, la figlia di un capitano della legione straniera francese, che era anche un principe (Prince de Cadrenet), di nome Armand Jacot, che era stata rapita dagli arabi.\nEdizioni in italiano.\nEdgar Rice Burroughs \"Il figlio di Tarzan\" Illustrato da Paolo Ghirardi, Mursia Milano 1992, p.\u00a0202 (tit. orig. The son of Tarzan) ISBN 9788842513360"}
{"id": "3674441", "revid": "287204", "url": "https://it.wikipedia.org/wiki?curid=3674441", "title": "Associazione Calcio Messina (1928-1940)", "text": "L'Associazione Calcio Messina \u00e8 stata una societ\u00e0 calcistica italiana con sede nella citt\u00e0 di Messina, attiva dal 1928 al 1940. Ha disputato sei campionati di Serie B.\nLa societ\u00e0 nacque ufficialmente nell'autunno 1928, in seguito alla lunga crisi dirigenziale in seno all'Unione Sportiva Messinese. Presidente era Augusto Salvato, gi\u00e0 ai vertici del Messina Football Club; ricopriva il doppio incarico di allenatore-giocatore il messinese Giovanni Panosetti. La divisa di gara era di colore bianco, bordata con i colori della citt\u00e0: rosso e giallo oro.\nL'A.C. Messina rimase in vita fino al 1940; riusc\u00ec a conquistare la Serie B al termine della Prima Divisione 1931-1932. La squadra mantenne la categoria per sei stagioni consecutive, dal 1932-1933 fino alla retrocessione del 1937-1938. In Serie C, al terzo campionato (1940-41), la societ\u00e0 si ritir\u00f2 dopo solamente due giornate, poi spar\u00ec dal panorama calcistico.\nNel settembre del 1943, con la fusione tra l'Unione Sportiva Tenente Mario Passamonte e le principali squadre cittadine, l'A.C. Messina riapparve per un breve periodo, per poi scomparire subito.."}
{"id": "3674446", "revid": "22475", "url": "https://it.wikipedia.org/wiki?curid=3674446", "title": "Rimini Fiera", "text": "La Fiera di Rimini \u00e8 il polo fieristico della citt\u00e0 di Rimini, gestito dalla societ\u00e0 \"Italian Exhibition Group S.p.A.\" Completato nel 2001 ed ampliato nel 2017, rappresenta un moderno e funzionale quartiere fieristico, capace di attirare milioni di visitatori ogni anno. \u00c8 particolarmente attivo nel campo del Travel &amp; Tourism, Technology &amp; Enviroment, Entertainment &amp; Leisure e Hotel &amp; Food Industry, \nStoria della fiera di Rimini.\nLe prime manifestazioni fieristiche di Rimini si svolsero nel dopoguerra, al Grand Hotel, con esposizioni dedicate al settore alberghiero. Negli anni cinquanta nasce la MAPIR Mostra dell'Artigianato riminese. Tra gli anni sessanta e settanta vengono costruiti i primi padiglioni del vecchio quartiere e costituito (1972) l'Ente Autonomo Fiera di Rimini.\nTra gli anni ottanta e novanta vengono costruiti ulteriori padiglioni e all'attivit\u00e0 fieristica si affianca quella congressuale.\nLo sviluppo del portafoglio manifestazioni, la crescita del tasso d'internazionalit\u00e0, l'aumento esponenziale di espositori e visitatori apre la strada, nella seconda met\u00e0 degli anni novanta, al progetto di realizzazione di un nuovo quartiere fieristico da realizzarsi a nord della citt\u00e0 e la cui prima pietra viene posata nel giugno 1999.\nIl nuovo quartiere fieristico verr\u00e0 costruito a tempo di record e sar\u00e0 portato a termine nel 2001. I lavori non termineranno, poich\u00e9 nel 2017 verr\u00e0 ulteriormente ampliato.\nRimini Fiera S.p.A..\nLEnte Autonomo Fiera di Rimini\" venne trasformato nel 2000 in Rimini Fiera S.p.A.\"' per rivolgersi al mercato interno e a quello internazionale. L'assetto societario di \"Rimini Fiera S.p.A.\" vedeva quali soci pubblici Provincia di Rimini, Comune di Rimini e CCIAA, ognuno con il 26,44% delle quote sociali mentre la Regione Emilia-Romagna partecipava col 5,80% delle azioni; il restante 14,88% del capitale era detenuto da soci privati.\nItalian Exhibition Group S.p.A..\nNel 2016 \"Rimini Fiera S.p.A.\" diviene Italian Exhibition Group S.p.A., a seguito del conferimento in \"Rimini Fiera S.p.A.\" dell\u2019azienda condotta da \"Fiera di Vicenza S.p.A.\" (ora \"Vicenza Holding S.p.A.\"). \nL\u2019organizzazione e la gestione degli eventi fieristici, nel riminese, \u00e8 realizzata presso le seguenti strutture:\nIl quartiere fieristico \u00e8 di propriet\u00e0 della Capogruppo \"Italian Exhibition Group S.p.A.\", il centro congressi di Rimini \u00e8 condotto in locazione.\nIl quartiere fieristico di Rimini.\nIl quartiere fieristico.\nProgettata dalla GMP di Amburgo, la nuova Fiera di Rimini, varata nel 2001, si estende su un'area complessiva di 460\u00a0000\u00a0m\u00b2: tre diversi ingressi, di superficie utile - di superficie espositiva lorda e per servizi - articolata su 16 padiglioni (alti 20 metri, larghi 60, profondi 100; monoplanari, cablati, condizionati, oscurabili, a campata unica, privi di pilastri interni, collegati fra loro tramite un percorso coperto di logge, porticati e fontane). Rimini Fiera dispone di 24 sale convegni fino a 730 posti, business center, sale stampa con centro riversamento televisivo su reti nazionali, due ristoranti, tre free-flow, nove bar, una gelateria e due pizzerie-kebab. Ancora: servizi bancari, assicurativi, di autonoleggio, agenzia viaggi, prenotazioni alberghiere, area shopping, pronto soccorso, nursery. \nRimini Fiera \u00e8 dotata di una stazione ferroviaria interna posta di linea (sulla linea adriatica) dove, in contemporanea con le manifestazioni, fermano ogni giorno numerosi treni; dispone di un terminal bus interno per un accesso diretto a chi arriva con i mezzi pubblici o con i bus dagli alberghi e dall'aeroporto; e di un'elisuperficie con servizio di elitaxi su prenotazione.\nI parcheggi sono , attrezzati a camper service e intercollegati tramite servizio navetta.\nLe manifestazioni nel quartiere fieristico di Rimini.\nIl quartiere fieristico di Rimini presidia quattro distretti economici (Travel &amp; Tourism, Technology &amp; Enviroment, Entertainment &amp; Leisure e Hotel &amp; Food Industry) con manifestazioni ad alta specializzazione (35 tra annuali e biennali, 11 delle quali con la qualifica di internazionale e per la maggior parte organizzate direttamente). Le principali manifestazioni sono: \nIl Congressuale a Rimini.\nIl nuovo Palacongressi di Rimini sorge dove un tempo si trovava il vecchio quartiere fieristico riminese. Progettato dalla GMP di Amburgo e costruito ex novo dalla Societ\u00e0 del Palazzo dei Congressi di Rimini sorge su un'area di 38.000 metri quadri e ha una capienza complessiva di 9 300 posti. Completano la struttura un'area servizi, ristoranti e centri di ristoro e un sistema di 500 parcheggi interrati.\nIl territorio e i trasporti.\nLa contestualizzazione di Rimini Fiera in un territorio caratterizzato da una vastissima offerta alberghiera, culturale, di leisure ne fanno il partner per eccellenza della clientela d'affari, come dei grandi eventi per il pubblico. La facile raggiungibilit\u00e0 del quartiere rappresenta un plus per aziende e pubblico. L'aeroporto internazionale \"Federico Fellini\" \u00e8 collegato con voli quotidiani con Roma e con le principali capitali europee."}
{"id": "3674453", "revid": "120009319", "url": "https://it.wikipedia.org/wiki?curid=3674453", "title": "Sento le campane", "text": "Sento le campane \u00e8 un singolo del cantante italiano Zucchero Fornaciari, pubblicato nell'aprile del 2002 dalla Polydor e dalla Universal Music come quarto singolo dell'album \"Shake\".\nIl brano.\n\"Sento le campane\", scritto da Isaac Hayes, David Porter e Zucchero per quanto riguarda la composizione della musica e da Zucchero per quanto riguarda la composizione del testo, venne pubblicata dalla Polydor e dalla Universal Music, etichette discografiche con le quali Zucchero collabora sin dal lontano 1983. Il brano \u00e8 stato portato al successo grazie al Festivalbar 2002. La versione remix \u00e8 stata fatta in collaborazione con il disc jockey torinese Gabry Ponte.\nIl video.\nIl video inizia con un uomo calvo di colore che, seduto su un trono, dice: \"Agh pi\u00e8s i piir, agh pi\u00e8s i p\u00f2m, agh pi\u00e8s la roba che g'ha c\u00e0l don\". Questa frase, in dialetto reggiano, significa \"Gli piacciono le pere, gli piacciono le mele, gli piace la roba che hanno le donne\". Dopo di essa, parte la canzone e la scena si sposta in un locale in cui vediamo Zucchero con tre uomini (uno con un organo, uno con una chitarra e l'altro ancora con una batteria) e una donna di colore vestita di blu. Durante il video si vede anche un'altra donna di colore scomposta su un trono d'ebano con una colomba bianca.\nTracce.\nTesto di Zucchero; musica di Zucchero, Isaac Hayes e David Porter."}
{"id": "3674460", "revid": "287204", "url": "https://it.wikipedia.org/wiki?curid=3674460", "title": "Gran Premio motociclistico di Francia 1965", "text": "Il Gran Premio motociclistico di Francia fu il quarto appuntamento del motomondiale 1965.\nSi svolse il 16 maggio 1965 sul circuito di Rouen (che sostitu\u00ec quello di Crermont-Ferrand); come nel gran premio precedente, disputato una sola settimana prima, furono quattro le classi in programma: 50, 125, 250 e sidecar.\nLe vittorie furono ottenute da Phil Read su Yamaha in 250, da Hugh Anderson su Suzuki in 125, da Ralph Bryans su Honda nelle 50 e dall'equipaggio condotto da Florian Camathians su BMW tra le motocarrozzette.\nClasse 250.\nTra i ritirati vi fu Jim Redman.\nClasse 125.\nTra i ritirati della gara vi fu Luigi Taveri.\nClasse sidecar.\nIl giro pi\u00f9 veloce in corsa fu ottenuto con lo stesso tempo dai primi due piloti all'arrivo."}
{"id": "3674473", "revid": "1504506", "url": "https://it.wikipedia.org/wiki?curid=3674473", "title": "Nairi", "text": "Nairi era il nome in lingua accadica (KUR.KUR \"Na-i-ri\", o \"Na-'i-ru\") di una confederazione di trib\u00f9 stanziata sulle alture dell'attuale Armenia, corrispondente circa alle odierne province turche di Van e Hakk\u00e2ri. Nairi pu\u00f2 quasi sicuramente essere fatta coincidere con Nihriya, nota grazie alle fonti mesopotamiche, ittite e urartee.\nDurante il collasso dell'et\u00e0 del bronzo (XIII-XII secolo a.C.), le trib\u00f9 Nairi erano considerati una forza abbastanza da potersi contrappore ai ben pi\u00f9 potenti Assiri e Ittiti. La battaglia di Nihriya, punto culminante delle ostilit\u00e0 tra Ittiti e Assiri per il controllo dei resti dell'impero di Mitanni, si svolse in questo luogo attorno al 1230. Nairi fu assorbita da Urartu nel X secolo a.C.\nGeografia.\nI nomi di 23 terre Nairi sono stati registrati da Tiglatpileser I (1114\u20131076 a.C.). L'estremo sud-orientale era Tumme, nota per essere stat a sud-ovest del lago di Urmia, mentre quello settentrionale era Daiaeni. Queste terre vengono citate nella lista dei re sconfitti: \"il re di Tumme, il re di Tunube, il re di Tuali, il re di Kindari, il re di Uzula, il re di Unzamuni, il re di Andiabe, il re di Pilakinni, il re di Aturgini, il re di Kulibarzini, il re di Shinibirni, il re di Himua, il re di Paiteri, il re di Uiram, il re di Shururia, il re di Albaia, il re di Ugina, il re di Nazabia, il re di Abarsiuni ed il re di Daiaeni.\"\nPopolazione.\nL'ipotesi pi\u00f9 accreditata, appoggiata anche dall'ittitologo tedesco Albrecht Goetze, sostiene che le trib\u00f9 Nairi siano state un gruppo hurriti, legati ai contemporanei Mitanni (G\u00f6tze 1936). Tuttavia, Benedict fece notare che fino a quel momento non esistevano prove di presenza hurrita nelle vicinanze del lago Van (Benedict 1960).\nUn antico riferimento a Nairi si trova su una tavoletta risalente al tempo di Adad-nirari I (XIII secolo a.C.), che parla dell'acquisto di 128 cavalli dalla regione dei Nairi.\nI Nairi combatterono contro le incursioni meridionali degli Assiri, ed alla fine si unirono a Urartu."}
{"id": "3674481", "revid": "599013", "url": "https://it.wikipedia.org/wiki?curid=3674481", "title": "Jari Rantanen", "text": ""}
{"id": "3674484", "revid": "61051", "url": "https://it.wikipedia.org/wiki?curid=3674484", "title": "Jesper Juelsg\u00e5rd", "text": "Carriera.\nClub.\nHa esordito nel 2009 con il Midtjylland.\nNazionale.\nHa militato nel 2011 nell'Under-21."}
{"id": "3674486", "revid": "1604512", "url": "https://it.wikipedia.org/wiki?curid=3674486", "title": "Paschal Grousset", "text": "Fece parte del Consiglio della Comune di Parigi.\nScrisse con lo pseudonimo di Andr\u00e9 Laurie romanzi di avventure, collabor\u00f2 con Jules Verne alla redazione de \"L'Epave du Cynthia\" e tradusse Reid e Stevenson. Utilizz\u00f2 anche gli pseudonimi di Docteur Flavius, Philippe Daryl, L\u00e9opold Virey e Tiburce Moray.\nBiografia.\nFrequent\u00f2 a Parigi il liceo Charlemagne e poi la facolt\u00e0 di medicina, senza concludere gli studi, per dedicarsi al giornalismo. Collabor\u00f2 ai giornali bonapartisti \"L'\u00c9tendard\" e \"Le Figaro\", poi, convinto repubblicano, fond\u00f2 \"La Revanche\" scrivendo anche su \"La Marseillaise\" di Henri Rochefort.\nCoinvolto nella polemica contro il principe Pietro Napoleone Bonaparte, quando questi uccise, il 9 gennaio 1870, il giornalista Victor Noir, Paschal Grousset fu arrestato e condannato a due mesi di carcere.\nIl 26 marzo 1871 fu eletto al Consiglio della Comune dal XVIII arrondissement di Parigi e fu membro della Commissione esteri e della Commissione esecutiva. Vot\u00f2 a favore della creazione del Comitato di Salute pubblica.\nAlla caduta della Comune, fu arrestato e condannato alla deportazione a vita in Nuova Caledonia, dalla quale evase con Henri Rochefort, Francis Jourde e altri quattro deportati nel marzo 1874, rifugiandosi in Inghilterra. Nel 1876 pubblic\u00f2 con Jourde la sua esperienza di deportato ne \"Les Condamn\u00e9s politiques en Nouvelle-Cal\u00e9donie. R\u00e9cit de deux \u00e9vad\u00e9s\" e rientr\u00f2 in Francia con l'amnistia del 1880.\nNel 1893 fu eletto nelle liste radical-socialiste all'Assemblea Nazionale. Fu rieletto nel 1898, nel 1902 e nel 1906. Mor\u00ec durante quest'ultimo mandato parlamentare, il 9 aprile 1909."}
{"id": "3674496", "revid": "282094", "url": "https://it.wikipedia.org/wiki?curid=3674496", "title": "Andr\u00e9 Laurie", "text": ""}
{"id": "3674502", "revid": "282882", "url": "https://it.wikipedia.org/wiki?curid=3674502", "title": "Leonardo Rodrigues Pereira", "text": ""}
{"id": "3674503", "revid": "293377", "url": "https://it.wikipedia.org/wiki?curid=3674503", "title": "Kevin Grant", "text": "Carriera.\nNazionale.\nHa partecipato ai Giochi Olimpici del 1976."}
{"id": "3674528", "revid": "400518", "url": "https://it.wikipedia.org/wiki?curid=3674528", "title": "Sergej Vasilenko", "text": ""}
{"id": "3674530", "revid": "599013", "url": "https://it.wikipedia.org/wiki?curid=3674530", "title": "F\u00e9lix Vera", "text": "Biografia.\nNato da Daniel Vera e Rosa Calatayud, si \u00e8 sposato con Elvis Valencia, da cui ha avuto quattro figli.\nCaratteristiche tecniche.\nIl suo ruolo principale era quello di difensore laterale, ma gioc\u00f2 anche come centrocampista.\nCarriera.\nClub.\nVera inizi\u00f2 a giocare a livello locale; nel 1980 entr\u00f2 a far parte dell'Aurora, societ\u00e0 della sua citt\u00e0 natale. Con la maglia celeste divenne titolare a partire dalla Liga del F\u00fatbol Profesional Boliviano 1983; vi gioc\u00f2 con continuit\u00e0 per quattro stagioni, raggiungendo quota 85 presenze in massima serie nazionale. Nel 1987, all'apice della propria carriera, venne acquistato dal Wilstermann, altra formazione di Cochabamba, e ottenne la convocazione in Nazionale boliviana. Giunto nella nuova rosa venne incluso tra i titolari. Nel 1992 sub\u00ec una doppia frattura (tibia e perone) che interruppe la sua carriera nel calcio giocato.\nNazionale.\nDebutt\u00f2 in Nazionale maggiore il 14 giugno 1987, in occasione dell'incontro di Santa Cruz de la Sierra con il . Nello stesso anno venne incluso nella lista per la Copa Am\u00e9rica. In tale competizione esord\u00ec il 28 giugno contro il Paraguay; presenzi\u00f2 anche nella partita del 1\u00ba luglio con la ."}
{"id": "3674532", "revid": "599013", "url": "https://it.wikipedia.org/wiki?curid=3674532", "title": "Todd Bertuzzi", "text": "Carriera.\nScelto al draft 1993 dai New York Islanders, che lo mise poi sotto contratto due anni dopo, ha giocato per tutta la sua carriera in NHL, eccettuata qualche apparizione in IHL nella sua seconda stagione da professionista. Ha superato le 1000 presenze nel campionato il 20 febbraio 2011.\nCon la maglia della nazionale canadese ha disputato due campionati mondiali (1998 e 2000, chiusi rispettivamente al 6\u00ba ed al 4\u00ba posto), ed i giochi olimpici di Torino 2006 (chiusi al 7\u00ba posto). "}
{"id": "3674534", "revid": "767487", "url": "https://it.wikipedia.org/wiki?curid=3674534", "title": "Klass A 1960", "text": "L'edizione 1960 della Klass A fu la 23\u00aa del massimo campionato sovietico di calcio; fu vinto dalla , giunto al suo primo titolo.\nFormula.\nI club partecipanti furono portate a 22, con l'arrivo di 10 nuove formazioni (nessuna squadra era stata retrocessa): delle 10 formazioni nuove, solo l'Admiralteets Leningrado aveva effettivamente vinto la Klass B nella stagione precedente, mentre le altre 9 furono ripescate con criteri geopolitici per far partecipare gran parte delle repubbliche di cui era costituita l'Unione Sovietica; il Kalev Tallinn non era nemmeno iscritta alla Klass B nel 1959. Alla fine solo Kirghizistan, Tagikistan e Turkmenistan non ebbero formazioni rappresentanti.\nLe squadre furono inizialmente collocate in due gironi da 11 e si incontrarono tra di loro in gare di andata e ritorno per un totale di 22 turni e 20 partite per squadra.\nNella seconda fase, le prime 3 di ciascun gruppo parteciparono al girone per i posti dal primo al sesto; le piazzate dal quarto al sesto posto furono collocate nel girone per i posti dal settimo al dodicesimo; quelle classificate dal settimo al nono parteciparono al girone per i posti dal tredicesimo al diciottesimo; infine, le ultime due di ciascun gruppo disputarono il girone per decidere la collocazione agli ultimi quattro posti. In questi gironi finali le squadre si incontrarono tra di loro in gare di andata e ritorno, per un totale di 10 partite per i primi tre gironi e di 6 per l'ultimo.\nPer tutti i gironi il sistema prevedeva due punti per la vittoria, uno per il pareggio e zero per la sconfitta.\nVeniva retrocessa in seconda divisione al termine della stagione la peggiore squadra russa, mentre la peggiore squadra ucraina doveva giocare uno spareggio contro la vincitrice del torneo ucraino di seconda divisione.\nPrima Fase.\nGruppo A.\nVerdetti Gruppo A.\n\u00a0\u00a0\u00a0\u00a0\u00a0 Ammesse al \"Girone per i posti 1-6\": Torpedo Mosca, SKA Rostov e Dinamo Mosca.\n\u00a0\u00a0\u00a0\u00a0\u00a0 Ammesse al \"Girone per i posti 7-12\": Dinamo Tbilisi, Daugava R\u012bga e Spartak Erevan (URSS).\n\u00a0\u00a0\u00a0\u00a0\u00a0 Ammesse al \"Girone per i posti 13-18\": Zenit Leningrado, Paxtakor e Avangard Charkiv.\n\u00a0\u00a0\u00a0\u00a0\u00a0 Ammesse al \"Girone per i posti 19-22\": Moldova Kishinev e Kalev Tallinn.\nGruppo B.\nVerdetti.\n\u00a0\u00a0\u00a0\u00a0\u00a0 Ammesse al \"Girone per i posti 1-6\": Dinamo Kiev, Lokomotiv Mosca e CSKA Mosca.\n\u00a0\u00a0\u00a0\u00a0\u00a0 Ammesse al \"Girone per i posti 7-12\": Spartak Mosca, Admiralteyets Leningrado e Bielorussia Minsk.\n\u00a0\u00a0\u00a0\u00a0\u00a0 Ammesse al \"Girone per i posti 13-18\": Kryl'ja Sovetov Kujby\u0161ev, \u0160acht\u00ebr Stalino e Qa\u00fdrat.\n\u00a0\u00a0\u00a0\u00a0\u00a0 Ammesse al \"Girone per i posti 19-22\": Neftyanik Baku e Spartak Vilnius.\nSpareggio salvezza.\nIl Metalurh Zapori\u017e\u017eja vinse il torneo ucraino di Klass B, mentre la squadra ucraina peggio piazzata fu lo \u0160acht\u00ebr Stalino (17\u00b0); queste due squadre disputarono lo spareggio con gare di andata e ritorno.\nVerdetti.\nLo \u0160acht\u00ebr Stalino rimane in Klass A."}
{"id": "3674536", "revid": "767487", "url": "https://it.wikipedia.org/wiki?curid=3674536", "title": "Lebbra bianca", "text": "Lebbra bianca \u00e8 un film del 1951 diretto da Enzo Trapani.\nTrama.\nStefano torna a Roma per cercare Lucia, sorella di cui non ha notizie oramai da mesi. Lucia lavora presso una ricca famiglia, Stefano si reca presso la famiglia e trova nella valigia di Lucia un indirizzo di una pensione, arrivato alla pensione conosce Erika una ragazza straniera amica di Lucia, ma Erika non ha informazioni da dargli. Stefano che si \u00e8 innamorato di Erika va con lei in un dancing dove lavora, arrivato al locale entra in contatto con una banda di trafficanti di cocaina; scoprendo che Erika \u00e8 il loro contatto. Stefano a questo punto va in una bisca clandestina e mentre c'\u00e8 un'irruzione della polizia apprende che Lucia \u00e8 morta suicida nel Tevere. I trafficanti responsabili della morte di Lucia, avendo paura di ritorsioni da parte di Stefano ordinano ad Erika di ucciderlo, Erika rivela tutto a Stefano ed insieme affronteranno i trafficanti.\nProduzione.\nProdotto da Enzo Trapani il film fu girato negli studi S.A.C.I. di via Marruvio a Roma."}
{"id": "3674544", "revid": "765341", "url": "https://it.wikipedia.org/wiki?curid=3674544", "title": "Moussa Konat\u00e9", "text": " \nSi \u00e8 laureato in Lettere presso l'Ecole Normale Sup\u00e9rieure di Bamako, e prima di dedicarsi alla scrittura ha svolto per molti anni la professione di insegnante. \u00c8 il fondatore della casa editrice Editions Le Figuier (Prickly Pear Publishing) ed \u00e8 stato direttore dell'\"Association Etonnants voyageurs Afrique\" (\"Associazione Viaggiatori Straordinari Africa\"). Assieme a Michel Le Bris, si \u00e8 occupato del \"Festival Etonnants voyageurs\", una fiera internazionale del libro."}
{"id": "3674548", "revid": "287204", "url": "https://it.wikipedia.org/wiki?curid=3674548", "title": "Alvin Gouldner", "text": " \nBiografia.\n\u00c8 stato professore di sociologia presso la Washington University di St. Louis (1959-1967), presso l'Universit\u00e0 di Buffalo (1967-1972), Presidente della \"Society for the Study of Social Problems\" (Societ\u00e0 per lo Studio dei Problemi Sociali) (1962), professore di sociologia presso l'Universit\u00e0 di Amsterdam (1972-1976) e professore di Sociologia presso la Washington University (dal 1967).\nLe sue prime opere, come ad esempio \"Patterns in Industrial Bureaucracy\" (\"Modelli della burocrazia industriale\"), assumono importanza in quanto, pur andandosi ad inserire nei campi esistenti della sociologia, adottano in modo innovativo principi di critica intellettuale. Ci\u00f2 risulta pi\u00f9 evidente in un suo lavoro del 1964, \"Anti-Minotaur: The Myth of Value Free Sociology\" (\"L'Anti-Minotauro: Il mito del valore della sociologia libera\"), in cui sostenne che la sociologia non potesse essere obiettiva e che Max Weber non aveva mai inteso fare una tale affermazione.\nGouldner \u00e8 ricordato soprattutto per la sua opera del 1970 \"The Coming Crisis of Western Sociology\" (\"L'incombente crisi della Sociologia occidentale\"). In tale lavoro sostenne che la sociologia dovesse allontanarsi dalla produzione di una verit\u00e0 oggettiva ma che dovesse essere compresa la natura soggettiva della sociologia e della conoscenza in generale e come essa fosse legata al contesto di ciascuna epoca. Questo libro venne adottato da molte scuole di sociologia come testo per l'analisi delle loro teorie e dei loro metodi. Gouldner, tuttavia, non era il primo sociologo ad essere critico verso il tema della conoscenza oggettiva della societ\u00e0, a tal proposito si veda, ad esempio, la \"Dialettica negativa\" di Adorno.\nSuccessivamente, gran parte del lavoro Gouldner si concentr\u00f2 sulla critica della moderna sociologia e la natura dell'intelletto. Egli ha sostenuto che l'influenza delle ideologie spesso produce false premesse e che l'analisi sociologica \u00e8 divenuta uno strumento per le \"\u00e9lite\" dirigenti e che, pertanto, il pensiero critico soggettivo \u00e8 molto pi\u00f9 importante del pensiero obiettivo."}
{"id": "3674549", "revid": "293377", "url": "https://it.wikipedia.org/wiki?curid=3674549", "title": "Mom\u010dilo Stojanovi\u0107", "text": "Carriera.\nClub.\nTrasferitosi in America, milita principalmente nei Rochester Lancers, squadra con cui conta 115 presenze e 51 reti.\nNel 1983 milita nei canadesi dell', impegnati nel campionato CPSL, raggiungendo la finale del torneo persa contro gli .\nNazionale.\nConta 14 presenze e 5 gol con la Nazionale canadese."}
{"id": "3674550", "revid": "461603", "url": "https://it.wikipedia.org/wiki?curid=3674550", "title": "Mike Stojanovi\u0107", "text": ""}
{"id": "3674552", "revid": "37401", "url": "https://it.wikipedia.org/wiki?curid=3674552", "title": "Metalinguismo", "text": "Si parla di metalinguismo quando, in qualsiasi ambito, si fanno osservazioni o rimandi allo stesso medesimo ambito. \nSi parla per esempio di metalinguismo riferendoci a determinate opere cinematografiche italiane del dopoguerra (di autori quali Cesare Zavattini, Federico Fellini o Alberto Lattuada), che trattano delle tematiche o problematiche connesse all'ambito dei media o dello stesso cinema: si potrebbe parlare di \"cinema che tratta di cinema\".\nSono esempi di metalinguismo anche i quadri che raffigurano \"una persona che dipinge\" o che semplicemente rimandano esplicitamente a movimenti pittorici (non nel senso di \"prendere spunto\" o \"ricordare alla lontana\", ma bens\u00ec \"esplicitare significativamente\" il rimando in modo netto e preciso)."}
{"id": "3674554", "revid": "11959", "url": "https://it.wikipedia.org/wiki?curid=3674554", "title": "John L. Esposito", "text": ""}
{"id": "3674557", "revid": "287204", "url": "https://it.wikipedia.org/wiki?curid=3674557", "title": "Klass A 1961", "text": "L'edizione 1961 della Klass A fu la 24\u00aa del massimo campionato sovietico di calcio; fu vinto dalla Dinamo Kiev, giunto al suo primo titolo. Fu il primo caso di squadra non di Mosca a vincere il campionato sovietico: in questo caso la formazione non apparteneva nemmeno alla Repubblica Socialista Federativa Sovietica Russa.\nStagione.\nNovit\u00e0.\nI club partecipanti furono nuovamente ventidue, con il solo Trud Vorone\u017e, vincitore della Klass B 1960, che prese il posto del Krylia Sovetov Kujbyshev.\nFormula.\nLe squadre furono inizialmente collocate in due gironi da 11 e si incontrarono tra di loro in gare di andata e ritorno per un totale di 22 turni e 20 partite per squadra.\nNella seconda fase, le prime 5 di ciascun gruppo parteciparono al girone per i posti dal primo al decimo; le piazzate dal sesto all'ultimo posto furono collocate nel girone per le ultime posizioni. In questi gironi finali le squadre si incontrarono tra di loro in gare di sola andata, per un totale di 10 partite per il primo girone e di 12 per il secondo: i punteggi della prima fase vennero conservati per la seconda fase.\nL'ultima classificata disputava un girone di play-off con le vincitrici dei due gironi di Klass B della zona \"Repubbliche sovietiche\". Le tre squadre partecipanti si incontrarono in turni di andata e ritorno, per un totale di quattro gare per squadra: il vincitore di tale girone veniva promosso / rimaneva in Klass A.\nIn tutti i gironi disputati erano previsti due punti per la vittoria, uno per il pareggio e zero per la sconfitta.\nPrima Fase.\nGruppo A.\nVerdetti.\n\u00a0\u00a0\u00a0\u00a0\u00a0 Ammessa al Girone per i posti 1-10.\n\u00a0\u00a0\u00a0\u00a0\u00a0 Ammessa al Girone per i posti 11-22\nGruppo B.\nVerdetti.\n\u00a0\u00a0\u00a0\u00a0\u00a0 Ammessa al Girone per i posti 1-10.\n\u00a0\u00a0\u00a0\u00a0\u00a0 Ammessa al Girone per i posti 11-22\nPlay-off / play-out.\nIl girone fu disputato dal 25 ottobre al 5 novembre a Chi\u0219in\u0103u."}
{"id": "3674560", "revid": "1573940", "url": "https://it.wikipedia.org/wiki?curid=3674560", "title": "Rousettus leschenaultii", "text": "Il rossetto di Leschenault (Rousettus leschenaultii ) \u00e8 un pipistrello appartenente alla famiglia degli Pteropodidi, diffuso nella regione Ecozona orientale.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 95 e 120\u00a0mm, la lunghezza dell'avambraccio tra 80 e 99\u00a0mm, la lunghezza della coda tra 10 e 18\u00a0mm, la lunghezza del piede tra 19 e 24\u00a0mm, la lunghezza delle orecchie tra 18 e 24\u00a0mm e un peso fino a 108\u00a0g.\nAspetto.\nLa pelliccia \u00e8 corta, soffice, fine e setosa. Le parti dorsali sono marroni scure, la testa \u00e8 pi\u00f9 scura, la nuca varia dal grigiastro chiaro al marrone, mentre le parti inferiori sono bruno-grigiastre chiare. \u00c8 presente una fase pi\u00f9 brillante, interamente bruno-rossastra. Il muso \u00e8 lungo ed affusolato, gli occhi sono grandi. Le orecchie sono larghe, con l'estremit\u00e0 arrotondata e il lobo antitragale piccolo ed arrotondato. La tibia \u00e8 finemente ricoperta di peli. La coda \u00e8 relativamente corta, mentre l'uropatagio \u00e8 ridotto ad una sottile membrana lungo la parte interna degli arti inferiori. Il pollice e i piedi sono relativamente corti. L'ultimo molare inferiore \u00e8 di forma ellittica. Il numero cromosomico \u00e8 2n=36.\nBiologia.\nComportamento.\nSi rifugia all'interno di grotte e strutture artificiali dove forma colonie fino a 2.000 individui di entrambi i sessi. I maschi talvolta vivono solitariamente nel denso fogliame o sotto le fronde delle palme. In Myanmar sono state osservate colonie di qualche migliaio di esemplari all'interno di alcuni templi buddhisti. \u00c8 attivo quasi tutto il giorno e risulta essere particolarmente rumoroso. Lascia i rifugi per nutrirsi circa 45 minuti dopo il tramonto e talvolta torna nei ricoveri diurni durante la notte. Condivide spesso gli alberi dove cerca cibo con la volpe volante indiana e il pipistrello della frutta dal muso corto maggiore. Effettua migrazioni legate alla disponibilit\u00e0 di cibo.\nAlimentazione.\nSi nutre di frutti di \"Anacardium occidentale\", mango, \"Annona reticulata\", Guan\u00e0bana, \"Annona squamosa\", Guava, \"Syzygium cumini\", \"Mimusops hexandra\", Nespolo del Giappone, varie specie di \"Musa\" e fiori di \"Heterophragma roxberghii\", \"Oroxylum indicum\", \"Radermachera xylocarpum\", \"Adansonia digitata\", Kapok, \"Carya arborea\", Guava, \"Syzygium cumini\", \"Madhuca indica\" e \"Mimusops hexandra\". Nel Sikkim \u00e8 stato osservato cacciare piccoli pesci nei corsi d'acqua montani.\nRiproduzione.\nDanno alla luce un piccolo alla volta a marzo e ad agosto dopo una gestazione di circa 125 giorni. Il nascituro rimane con la propria madre per i primi due mesi e raggiunge le dimensioni adulte dopo un anno. Le femmine raggiungono la maturit\u00e0 sessuale a 5 mesi, mentre i maschi non prima dei 15 mesi. La copulazione avviene solitamente all'interno delle grotte.\nDistribuzione e habitat.\nQuesta specie \u00e8 diffusa nell'Asia meridionale dal Pakistan, attraverso tutto il Subcontinente indiano, la Cina meridionale e l'Indocina fino alle isole indonesiane di Giava, Bali e Lombok.\nVive in diversi tipi di habitat, dalle foreste tropicali umide agli insediamenti urbani fino a 1.140 metri di altitudine.\nTassonomia.\nSono state riconosciute 3 sottospecie:\nStato di conservazione.\nLa IUCN Red List, considerato il vasto areale, la popolazione numerosa e la presenza in diverse aree protette, classifica \"R.leschenaultii\" come specie a rischio minimo (LC)."}
{"id": "3674562", "revid": "767487", "url": "https://it.wikipedia.org/wiki?curid=3674562", "title": "Desiderio sotto gli olmi", "text": "Desiderio sotto gli olmi (\"Desire Under the Elms\") \u00e8 un film del 1958 diretto da Delbert Mann, tratto dall'omonimo dramma di Eugene O'Neill."}
{"id": "3674566", "revid": "1305772", "url": "https://it.wikipedia.org/wiki?curid=3674566", "title": "Toni Cipriani", "text": "Antonio \"Toni\" Cipriani (Liberty City, 10 febbraio 1955) \u00e8 un personaggio della serie di videogiochi \"Grand Theft Auto\", protagonista di \"\", ambientato nel 1998. La prima apparizione di Toni nella serie \u00e8 per\u00f2 in \"Grand Theft Auto III\", ambientato nel 2001.\nBiografia.\nPrima di \"Grand Theft Auto: Liberty City Stories\".\nAntonio \"Toni\" Cipriani \u00e8 nato nella citt\u00e0 di Liberty City, nel distretto di Portland, da Ma' Cipriani e Mr. Cipriani. Non si conoscono i reali nomi dei genitori di Antonio, tuttavia si sa che suo padre era un membro della Famiglia Leone, braccio destro del boss, morto in un agguato della Triade e, a detta della madre, era \"un grand'uomo che non aveva paura di niente e di nessuno\". Prima di entrare nel mondo criminale di Liberty City, schierato con la Famiglia Leone, Toni viveva nel ristorante dei suoi genitori.\nNel 1994 Antonio ha ucciso un potente membro di una Famiglia rivale per conto del suo boss, Don Salvatore Leone. \u00c8 stato cos\u00ec costretto a fuggire da Liberty per ben quattro anni.\n\"Grand Theft Auto: Liberty City Stories\" (1998).\nPortland.\nDopo quattro anni di esilio, nel 1998, Toni torna finalmente a Liberty City, dove spera di ottenere la ricompensa che merita. Tuttavia scopre che, durante la sua assenza, altri membri della Famiglia ne hanno scalato i ranghi e uno in particolare, Vincenzo Cilli, ha ottenuto il posto a cui Antonio mirava, cio\u00e8 \"braccio destro\" di Salvatore Leone. Nonostante ci\u00f2, Salvatore si dimostra grato verso Toni e gli offre di nuovo un lavoro tra i Leone e un appartamento dove abitare, affibbiandogli per\u00f2 l'odiato Cilli (la cui antipatia \u00e8 reciproca) come \"mentore\".\nToni inizia cos\u00ec a compiere vari lavori per Vincenzo Cilli che \u00e8 costretto ad eseguire, pur non rispettando il suo datore di lavoro.\nAntonio ricomincia per\u00f2 a lavorare anche per il suo boss Salvatore e inizia ben presto a scalare i ranghi nella Famiglia Leone, scatenando la gelosia di Vincenzo. Vincenzo manda quindi Toni a recuperare la sua auto; quando Toni va a eseguire l'ordine, scopre per\u00f2 che l'auto era sorvegliata dalla polizia e che Vincenzo lo sapeva. Dopo aver seminato i poliziotti, Antonio decide di non lavorare pi\u00f9 per Vincenzo, demolendogli la sua auto per ripicca.\nPoco tempo dopo Toni rincontra Joseph Daniel \"JD\" O'Toole, che dirige il sex club Paulie's Revue Bar. Egli lavora per la Famiglia Sindacco ma vuole passare sotto l'orbita dei Leone, arrabbiato con i Sindacco perch\u00e9 lo disprezzano essendo irlandese. O'Toole inizia cos\u00ec ad avvicinare Cipriani dalla porta sul retro del suo locale, iniziando a rivelargli i punti deboli dei Sindacco. Grazie a lui, inoltre, Toni riesce a salvare Salvatore Leone, che si trovava nel locale di JD, dalla polizia. Portato in salvo da Toni nella sua villa, Salvatore lo ringrazia promettendogli incarichi pi\u00f9 importanti.\nIntanto Toni comincia a fare visita a sua madre, soprannominata Ma' Cipriani. Ma' si dimostra piuttosto arrabbiata perch\u00e9 Antonio non l'aveva mai chiamata durante i suoi anni di assenza da Liberty City. Inoltre lei rivela a Toni di aver conosciuto un altro uomo, Giovanni Casa, che lo ha sostituito virtualmente come figlio. Toni cerca cos\u00ec di riscattarsi in ogni modo ma sua madre continua a criticarlo e a confrontarlo con suo padre ormai defunto, descritto dalla moglie come un uomo infallibile. Dopo l'omicidio di Casa da parte di Cipriani, Ma' decide di mettere una taglia sulla testa di Toni, pensando di dover almeno far morire il figlio come un vero uomo.\nAntonio inizier\u00e0 quindi a essere braccato da alcuni cacciatori di taglie.\nQualche tempo dopo, Salvatore informa Toni che a Liberty City c'\u00e8 uno sciopero dei traghettatori iniziato da Jane Hopper, una sindacalista corrotta. Questo sciopero contrasta con alcuni piani di Salvatore, quindi Toni cerca di convincere ripetutamente Jane Hopper a interrompere lo sciopero, senza riuscirvi.\nNel frattempo Antonio fa la conoscenza di Maria Latore, amante di Salvatore, che obbliga Toni a svolgere per lei i lavori pi\u00f9 strani e disparati. Sotto l'effetto della droga, Maria dichiara spesso il suo amore per Antonio, ma lui non le presta mai ascolto. L'ultimo incontro tra Toni e Maria a Portland avviene in occasione di un'overdose di Maria, che Toni riesce a risolvere grazie a un antidoto della droga da lei presa.\nInizia intanto una vera e propria guerra fra i Leone e altre due Famiglie mafiose, i Sindacco e i Forelli. A complicare questo c'\u00e8 l'arrivo di Massimo Torini, esponente della mafia siciliana, arrivato apparentemente per calmare le tre Famiglie. Leone ha per\u00f2 qualche dubbio su Torini e decide di farlo pedinare da Toni. Egli scopre che Torini sta progettando di scacciare la Famiglia Leone con l'aiuto dei Diablo e della Triade cinese, altre bande di Liberty City, e di scatenare una guerra tra i Sindacco e i Forelli. Dopo aver riferito la scoperta a Salvatore, ad Antonio \u00e8 assegnato il compito di scortare Joseph O'Toole al suo battesimo mafioso; in realt\u00e0 O'Toole \u00e8 ucciso da Mickey Hamfists, fidato uomo dei Leone, perch\u00e9 Salvatore non si fidava troppo di una persona che aveva tradito il suo boss.\nDopo questi avvenimenti ritorna sulla scena Vincenzo Cilli, che vuole apparentemente scusarsi con Toni per il tiro mancino che gli ha giocato. Vincenzo d\u00e0 quindi appuntamento a Toni su una nave ancorata al porto. L'incontro \u00e8 per\u00f2 un'imboscata ma Antonio sopravvive e uccide Vincenzo.\nNel frattempo la guerra fra Leone e le altre bande mafiose raggiunge picchi mai visti e Salvatore chiede a Toni di aiutarlo a scappare a Staunton Island. Con lo sciopero dei traghettatori ancora in corso, i due sono costretti a saltare con la macchina il ponte Callahan ancora incompleto, riuscendo nell'incredibile impresa.\nStaunton Island.\nUna volta arrivati a Staunton Island, Salvatore offre a Toni un nuovo rifugio e lo lascia in attesa di nuove istruzioni.\nBen presto Salvatore contatta Antonio con un telefono pubblico e gli affida il suo primo incarico, che riguarda il sindaco di Liberty City, Roger C. Hole. Egli non \u00e8 altri che un fantoccio della famiglia Forelli e sta rendendo davvero difficile la vita di Salvatore. La missione di Toni \u00e8 perci\u00f2 di ucciderlo, compito che esegue prontamente.\nDopo l'omicidio di Hole, Salvatore incarica Antonio di aiutare il miliardario Donald Love, alleato dei Leone, nella campagna elettorale per il nuovo sindaco. La gente, per\u00f2, capisce la connessione tra Donald Love e la Famiglia Leone e le elezioni vanno quindi a favore dell'altro candidato, Miles O'Donovan (altra pedina dei Forelli). Inizia cos\u00ec una nuova guerra mafiosa per il controllo delle elezioni sindacali.\nNel frattempo Antonio \u00e8 convocato da Salvatore per il \"battesimo\" che lo far\u00e0 diventare un \"Uomo d'onore\". Contrariamente a quanto accaduto a JD O'Toole, il battesimo di Toni finisce bene; Ma' Cipriani ritira addirittura la taglia dalla testa del figlio, orgogliosa di lui.\nSalvatore Leone, intanto, continua a indagare su Torini, scoprendo che stava mettendo sotto pressione il sindaco per far continuare le guerre fra le Famiglie e poter poi prendere il comando di Liberty City.\nNel frattempo, la guerra fra bande raggiunge il culmine massimo quando Salvatore \u00e8 arrestato dall'FBI e messo nella prigione di Shoreside Vale. Salvatore incolpa i Sindacco e i Forelli e ordina a Toni di eliminare il capo dei Sindacco, Paulie Sindacco. Quando Antonio riesce nell'impresa, i Leone accrescono il loro potere nella citt\u00e0, dato che i Sindacco scompaiono dalla citt\u00e0.\nLa situazione, per\u00f2, non migliora perch\u00e9 i Leone iniziano a essere attaccati da tutti i fronti dalle altre bande, come Diablo, Triade e Yakuza. \u00c8 in questo periodo che Toni conosce Toshiko Kasen, la bella e nobile moglie del capo della Yakuza Kasuki Kasen. Toshiko confessa a Toni di sentirsi trascurata da suo marito, che preferisce la compagnia dei suoi uomini a lei. \u00c8 per questo che Toshiko vuole suo marito morto, ma non prima che lui e la sua Yakuza siano umiliati. Assume quindi Toni per quest'incarico. Comunque, dopo che Antonio uccide Kazuki, Toshiko decide di suicidarsi, desiderando solo la libert\u00e0 interiore.\nShoreside Vale.\nDopo aver sistemato anche le ultime faccende in sospeso, Antonio si trasferisce a Shoreside Vale.\nPoco tempo dopo Toni riceve una telefonata da Donald Love, che dopo il suo fallimento politico vive ora in miseria a Shoreside Vale. Donald chiede aiuto a Toni per un grosso affare e sebbene egli all'inizio sia riluttante, alla fine accetta. I due organizzano cos\u00ec l'omicidio del vecchio mentore di Donald, Avery Carrington, in arrivo a Liberty City con alcuni progetti per la Panatlantic Corporation (in grado di rendere Love di nuovo ricco). Arrivando all'aeroporto scortato dal Cartello colombiano, Avery \u00e8 ucciso da Toni che ruba i suoi progetti. Il reporter Ned Burner lo scopre ma Toni sopprime anche lui prima che diffonda la notizia.\nDonald ha comunque bisogno di alcuni territori per fare in modo che l'accordo vada in porto; sceglie quindi la zona molto popolata di Fort Staunton per la sua distruzione. Toni \u00e8 dunque incaricato di demolire la zona usufruendo delle competenze dell'esperto di esplosivi 8-Ball, che lo aiuta a caricare esplosivi su un camion, portato da Toni a una metropolitana abbandonata sotto Fort Staunton. Toni riesce nella missione, facendo esplodere l'intero quartiere e probabilmente provocando anche la morte di Franco Forelli.\nDi nuovo ricco, Love si trasferisce in una grande e lussuosa villa a Shoreside Vale. I membri del Cartello che avevano accompagnato Avery vogliono ricattare per\u00f2 Love. Donald \u00e8 quindi costretto ad abbandonare la citt\u00e0, non prima che Toni massacri numerosi membri del Cartello, lasciando i corpi esamini nel giardino di Love.\nSalvatore \u00e8 intanto rilasciato su cauzione ed \u00e8 ottimista sul fatto che l'accusa su di lui sarebbe stata ritirata dal sindaco O'Donovan. Massimo Torini rientra per\u00f2 in scena, rapendo il sindaco per impedirgli di ritirare le accuse. Salvatore e Toni decidono quindi di raggiungerlo. Arrivati al faro, dove O'Donovan \u00e8 tenuto imprigionato da Massimo, Torini spiega i motivi delle ostilit\u00e0 verso i Leone: ormai in Sicilia non ricevono pi\u00f9 la giusta dose di contributi e per loro era arrivato il momento di espandersi in America, a Liberty City. Torini tenta di scappare su un elicottero ma Toni riesce ad abbatterlo. Toni e Salvatore salvano quindi O'Donovan, che passa sotto il controllo dei Leone.\nIl gioco si chiude con l'incontro fra Antonio, Salvatore e lo zio di quest'ultimo, boss dei Siciliani. I due, pur odiandosi molto, promettono che non sarebbero mai pi\u00f9 accaduti problemi simili. Liberty City \u00e8 quindi sotto il pieno controllo della Famiglia Leone.\n\"Grand Theft Auto III\" (2001).\nAntonio Cipriani compie una apparizione come personaggio secondario anche nel sequel del gioco, \"Grand Theft Auto III\", ambientato nel 2001. Qui si presenta come potente membro della Famiglia Leone (probabilmente secondo solo a Salvatore). In questo capitolo dar\u00e0 delle missioni a Claude, protagonista del gioco. Nell'aspetto fisico Toni si presenta quasi identico a ; \u00e8 per\u00f2 ingrassato, leggermente invecchiato e con minor propensione all'azione rispetto a tre anni prima.\nPersonalit\u00e0.\nAntonio \u00e8 molto fedele alla Famiglia Leone e si ritiene improbabile che egli la possa tradire.\nCome ogni protagonista della serie di \"Grand Theft Auto\", Toni non esita a uccidere per raggiungere i propri scopi e quando \u00e8 arrabbiato \u00e8 in grado di praticare atti estremamente violenti, come quando uccide Giovanni Casa con un'ascia e ne sminuzza poi il corpo. Sembra per\u00f2 che Toni provi almeno un poco di rimorso per ci\u00f2 che fa, visto che a Staunton Island si reca spesso nel confessionale della chiesa.\nAlleati.\nSalvatore Leone.\n\u00c8 il classico \"Don\" tradizionalista che usa i valori della mafia siciliana per amministrare il suo potere. \u00c8 il miglior alleato di Toni, oltre che il suo capo, e gli affider\u00e0 missioni molto importanti a Portland, Staunton Island e Shoreside Vale.\nDonald Love.\n\u00c8 un ricco uomo d'affari di Liberty City, pezzo grosso della scena politica ed economica della citt\u00e0. Il suo desiderio pi\u00f9 grande \u00e8 diventare sindaco della citt\u00e0. Toni cercher\u00e0 di aiutarlo in questo intento ma non vi riuscir\u00e0. Affider\u00e0 ad Antonio varie missioni a Staunton e a Shoreside Vale, dopodich\u00e9 fuggir\u00e0 da Liberty braccato dal Cartello Colombiano.\nJoseph Daniel O'Toole.\nDetto JD, \u00e8 un pervertito irlandese che gestisce un locale di spogliarello, il \"Paulie's Revue Bar\" nel \"Distretto a luci rosse\". All'inizio lavora per i Sindacco ma poi decide di passare segretamente dalla parte dei Leone. Affider\u00e0 qualche missione a Toni a Portland e verr\u00e0 ucciso da Mickey Hamfists nella missione \"Uomo d'onore\", dove credeva che sarebbe diventato un membro fidato dei Leone.\nMaria Latore.\n\u00c8 la logorroica e prepotente amante di Salvatore Leone, interessata pi\u00f9 ai soldi di Salvatore che a lui. Spesso, quando \u00e8 sotto l'effetto di droga, dice a Toni di amarlo. Affider\u00e0 ad Antonio delle missioni a Portland, che termineranno con il salvataggio di Maria da un'overdose da parte di Toni.\nLeon McAffrey.\n\u00c8 un astuto poliziotto corrotto che mira alla sopraffazione delle gang pi\u00f9 forti sulle pi\u00f9 deboli. Il suo collega Ray Machowski, nonostante lo accompagni sempre, non \u00e8 corrotto. Affider\u00e0 a Toni alcune missioni a Staunton Island che avranno come obiettivo la distruzione delle bande cittadine.\nClaude.\nIl silenzioso protagonista di Grand Theft Auto III, ambientato nel 2001, dove conoscer\u00e0 Toni Cipriani. Cipriani gli affider\u00e0 qualche missione in GTA 3.\nNemici.\nMassimo Torini.\nUn uomo della Mafia siciliana arrivato in citt\u00e0, in apparenza, per riportare ordine tra le Famiglie di Liberty. Si scoprir\u00e0 poi che intende conquistare la citt\u00e0 alleandosi con la Triade e i Diablo. Sar\u00e0 ucciso da Toni nella missione finale del gioco, \"Scacco siculo\".\nVincenzo Cilli.\nAll'inizio del gioco \u00e8 il braccio destro di Salvatore Leone. Affider\u00e0 delle missioni a Toni a Portland. Cercher\u00e0 poi di far arrestare Toni dalla polizia, geloso di lui per il prestigio che stava acquisendo agli occhi di Salvatore. Sar\u00e0 ucciso da Toni nella missione \"Non aprite quel porto\".\nPaulie Sindacco.\nBoss della Famiglia Sindacco, padre di Johnny Sindacco (comparso e ucciso in ). Raramente si fa vedere in giro per Liberty, preferendo controllare i suoi casin\u00f2 a Las Venturas, nello Stato di San Andreas. Verr\u00e0 ucciso da Antonio nella missione \"La morte chiama\".\nFranco Forelli.\nBoss della famiglia Forelli, fratello di Sonny Forelli (apparso e ucciso in ) e del Marco Forelli ucciso da CJ per conto di Salvatore in . \u00c8 un egoista in perenne lotta contro la Famiglia Leone. Verr\u00e0 ucciso da Cipriani nella missione \"Disturbo della quiete pubblica\".\nArmi.\nCome ogni protagonista della serie di GTA, Toni pu\u00f2 avere a disposizione un arsenale di armi davvero impressionante e potente.\nLiberty City.\nTutte le avventure di Toni Cipriani, sia in \"\" che in \"Grand Theft Auto III\" si svolgono nella citt\u00e0 di Liberty City (citt\u00e0 immaginaria ispirata a New York). Sembra che l'unico periodo in cui Cipriani si sia allontanato da Liberty \u00e8 stato quando \u00e8 fuggito dalla citt\u00e0 dopo aver assassinato un potente uomo d'onore per ordine del suo boss, rimanendone lontano per quattro anni.\nLa citt\u00e0 di Liberty City \u00e8 divisa in tre grandi isole, ognuna delle quali corrisponde a un distretto e ospita una struttura ospedaliera, una stazione di polizia e un rifugio per il giocatore.\nPortland Island.\nPortland Island \u00e8 la prima isola in cui si svolger\u00e0 la prima parte della storia di \"\". All'inizio non si potr\u00e0 andare alla seconda isola poich\u00e9 il ponte di collegamento tra le due isole, il ponte Callahan, \u00e8 ancora in costruzione. L'isola in questione \u00e8 un posto pieno di criminali e di gang pericolose. \u00c8 presente una zona portuale, un distretto a luci rosse con night club, una spiaggia malandata con faro, un supermercato sotto il Ponte Challahan e un altro presente vicino al porto, il tunnel di collegamento all'altra isola, la discarica, una sopraelevata e la fastosa reggia della Famiglia Leone.\nLa popolazione di Portland Island si stima intorno ai 1.000.000 abitanti\nStaunton Island.\nQuest'isola centrale \u00e8 riconducibile a quella di Manhattan per la presenza di alti palazzi. \u00c8 il centro di Liberty City, pieno di uomini d'affari, ma pieno anche di gangs in battaglia. Quest'isola \u00e8 piena di segreti e di elementi che ritorneranno in futuro nella serie, come l'Internet Caf\u00e8 TW@T. \u00c8 presente anche uno stadio di football americano dove giocano le due squadre di Liberty City.\nLa popolazione di Statuton Island si stima intorno ai 2.000.000 abitanti\nShoreside Vale.\nIn quest'ultima parte della citt\u00e0 sono presenti varie ville dotate di piscine, cio\u00e8 ci\u00f2 che si sono guadagnati i maggiori criminali dell'intera citt\u00e0. Dietro tutte queste ville non pu\u00f2 che nascondersi altro crimine organizzato. Qui \u00e8 presente l'aeroporto di Liberty: il Francis International Airport. In quest'isola vi \u00e8 un'imponente diga.\nLa popolazione di Shorside Vale si stima intorno ai 800.000 abitanti"}
{"id": "3674568", "revid": "458786", "url": "https://it.wikipedia.org/wiki?curid=3674568", "title": "Klass A 1962", "text": "L'edizione 1962 della Klass A fu la 25\u00aa del massimo campionato sovietico di calcio; fu vinto dalla , giunto al suo ottavo titolo.\nFormula.\nI club partecipanti furono nuovamente 22, con il Kryl'ja Sovetov Kujby\u0161ev (vincitrice della zona russa della Klass A) che prese il posto del Trud Voronezh, la Dinamo Lenigrado quello dei concittadini dell'Admiralteyets e la Torpedo Kutaisi quello del Kalev Tallinn. Le squadre furono inizialmente collocate in due gironi da 11 e si incontrarono tra di loro in gare di andata e ritorno per un totale di 22 turni e 20 partite per squadra.\nNella seconda fase, le prime 6 di ciascun gruppo parteciparono al girone per i posti dal primo al dodicesimo; le piazzate dal settimo all'ultimo posto furono collocate nel girone per le ultime posizioni. In questi gironi finali le squadre si incontrarono tra di loro in gare di andata e ritorno, per un totale di 22 partite per il primo girone e di 18 per il secondo: i punteggi della prima fase vennero conservati per la seconda fase.\nPer tutti i gironi il sistema prevedeva due punti per la vittoria, uno per il pareggio e zero per la sconfitta.\nVenivano retrocesse in seconda divisione al termine della stagione le ultime due classificate.\nPrima fase.\nGruppo A.\nVerdetti.\n\u00a0\u00a0\u00a0\u00a0\u00a0 Ammessa al Girone per i posti 1-12.\n\u00a0\u00a0\u00a0\u00a0\u00a0 Ammessa al Girone per i posti 13-22\nGruppo B.\nVerdetti.\n\u00a0\u00a0\u00a0\u00a0\u00a0 Ammessa al Girone per i posti 1-12.\n\u00a0\u00a0\u00a0\u00a0\u00a0 Ammessa al Girone per i posti 13-22"}
{"id": "3674583", "revid": "293377", "url": "https://it.wikipedia.org/wiki?curid=3674583", "title": "Milovan Baki\u0107", "text": ""}
{"id": "3674585", "revid": "461603", "url": "https://it.wikipedia.org/wiki?curid=3674585", "title": "Mike Baki\u0107", "text": ""}
{"id": "3674586", "revid": "287204", "url": "https://it.wikipedia.org/wiki?curid=3674586", "title": "Chris Williams (calciatore)", "text": ""}
{"id": "3674588", "revid": "123233826", "url": "https://it.wikipedia.org/wiki?curid=3674588", "title": "Paulinho Cascavel", "text": "Biografia.\nHa un figlio portoghese, Guilherme che gioca nell'AEP."}
{"id": "3674590", "revid": "287204", "url": "https://it.wikipedia.org/wiki?curid=3674590", "title": "Ungheria ai Giochi della XXIX Olimpiade", "text": "LUngheria ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 171 atleti.\nPallamano.\nTorneo femminile.\nLa nazionale ungherese si \u00e8 qualificata per i Giochi nel secondo torneo preolimpico.\nSquadra.\nLa squadra era formata da:\nPallanuoto.\nTorneo maschile.\nLa nazionale ungherese si \u00e8 qualificata per i Giochi grazie al secondo posto nel campionato mondiale 2007.\nSquadra.\nLa squadra era formata da:\nTorneo femminile.\nLa nazionale ungherese si \u00e8 qualificata per i Giochi nel torneo preolimpico mondiale.\nSquadra.\nLa squadra era formata da:"}
{"id": "3674593", "revid": "1543377", "url": "https://it.wikipedia.org/wiki?curid=3674593", "title": "Gran Premio d'Italia 1924", "text": "Il Gran Premio d'Italia 1924 fu la IV edizione del Gran Premio d'Italia e si svolse all'Autodromo Nazionale di Monza.\nLa gara fu disputata il 19 ottobre 1924 e fu vinta da Antonio Ascari, padre del futuro campione del mondo di F1 Alberto Ascari.\nLa gara.\nFurono disputati 80 giri del circuito, lungo 10\u00a0km, per un totale di 800\u00a0km e presero parte alla gara sette piloti."}
{"id": "3674599", "revid": "767487", "url": "https://it.wikipedia.org/wiki?curid=3674599", "title": "Gaetano Monroy Ventimiglia di Pandolfina", "text": "Biografia.\nFiglio di Ferdinando Monroy di Pandolfina, 5\u00ba principe di Pandolfina e principe di San Giuseppe, e di Marianna Ventimiglia del castello Maniaci, dei principi di Belmonte. Fu educato presso la Scuola militare \"Nunziatella\", dalla quale usc\u00ec nel 1856 con il grado di sottotenente di cavalleria.\nSpos\u00f2 nel 1859 Stefania Lanza Branciforte ed ebbe sette figli, tra i quali Eleonora, la maggiore, che spos\u00f2 nel 1886 il duca Leopoldo Torlonia, e Sofia, che spos\u00f2 Luigi Hardouin di Gallese. Nel 1860, con il grado di tenente della riserva, lasci\u00f2 l'esercito, intraprese la carriera diplomatica e, nello stesso anno, fu assegnato presso l'ambasciata del Regno delle Due Sicilie a Madrid.\nDopo l'unit\u00e0 d'Italia (1861), fedele alla tradizione familiare antiborbonica entr\u00f2 nella diplomazia del nuovo regno nel 1864 accett\u00f2 l'incarico di segretario di legazione presso l'ambasciata italiana a Lisbona che ricopr\u00ec per due anni. Nel 1866 divenne charg\u00e9 d'affaires presso l'ambasciata italiana a Vienna fino al gennaio 1867.\nNel 1867, a soli 28 anni, fu eletto deputato del Parlamento Italiano per la sinistra storica nella X legislatura del Regno d'Italia, doe successivamente fu rieletto anche nella XI, XII, XIII, XIV e XV legislatura del Regno d'Italia fino al 1886.\nNel dicembre 1887 accett\u00f2 l'incarico di , a Parigi, dove mor\u00ec dopo quasi un anno nell'ottobre 1888."}
{"id": "3674601", "revid": "1494169", "url": "https://it.wikipedia.org/wiki?curid=3674601", "title": "City Life", "text": ""}
{"id": "3674612", "revid": "642594", "url": "https://it.wikipedia.org/wiki?curid=3674612", "title": "Ba\u02bfth", "text": ""}
{"id": "3674615", "revid": "643494", "url": "https://it.wikipedia.org/wiki?curid=3674615", "title": "Produzione dello zucchero", "text": "Il procedimento di produzione dello zucchero consiste nell'estrazione del saccarosio (commercialmente detto \"zucchero\") dai vegetali.\nIl saccarosio in natura \u00e8 presente in moltissime specie vegetali, mentre le specie impiegate nell'industria sono la canna da zucchero (che contiene saccarosio al 7-18% in peso) e, dal XIX secolo, la barbabietola da zucchero (che ne contiene in ragione dell'8-22% in peso). La produzione di zucchero da altre fonti, quali ad esempio l'acero e la palma da dattero, riveste un ruolo minoritario.\nTale processo di produzione varia a seconda della materia prima utilizzata, alle parti della pianta impiegate nell'estrazione e al grado di impurezze da rimuovere o lavorare.\nDal processo di produzione dello zucchero si ottiene anche la melassa.\nProduzione dello zucchero di canna.\nLa produzione dello zucchero di canna consiste nell'estrazione del saccarosio dalla canna da zucchero spogliata delle foglie ed \u00e8 tradizionalmente costituita da due fasi principali:\nI primi complessi integrati per la produzione dello zucchero sorsero nell'isola di Madera e poi si svilupparono enormemente nel Nordest del Brasile, dove nacquero come \"engenhos\". Man mano le raffinerie si sono situate poi pi\u00f9 vicino ai luoghi di consumo del prodotto finito in Europa, Nordamerica e Giappone. Le due fasi stanno lentamente combinandosi: infatti l'incremento di domanda dello zucchero fa s\u00ec che le due fasi vengano eseguite nei medesimi stabilimenti in modo da azzerare i tempi di trasporto tra uno stabilimento e l'altro.\nLe operazioni di trattamento della canna da zucchero possono provocare esplosioni di polveri, per cui si rende necessaria l'installazione di dispositivi anti-scintilla in molti stabilimenti di macinazione in modo da prevenire tali disastri.\nApprovvigionamento.\nDapprima le canne devono essere sfogliate, operazione difficile da effettuare meccanicamente, quindi viene incendiato il campo con le canne mature. Successivamente le canne vengono tagliate con macchinari o a mano e viene eliminato lo stelo che \u00e8 ricco di impurit\u00e0. Poi vengono tagliate in dimensioni che dipendono dal macchinario presente in fabbrica e trasportate. Lo stoccaggio non deve superare le ventiquattro ore.\nMacinazione.\nLa canna da zucchero, gi\u00e0 privata delle foglie al momento del raccolto, viene sottoposta a lavaggi multipli per eliminare le scorie ed i parassiti. Quindi le canne vengono tagliate e sottoposte all'azione di coltelli rotanti per essere sminuzzate.\nEstrazione del succo.\nDopo queste operazioni i ritagli di canna vengono ripetutamente sottoposti a fasi alterne di macerazione in acqua e torchiatura meccanica da rulli, chiamati \"mulini\", fino all'estrazione per spremitura di una soluzione (detta melassa o \"sugo\") contenente circa il 10-15% di saccarosio. I mulini sono formati da tre cilindri: uno superiore e due inferiori. Le canne frantumate passano prima tra il cilindro superiore e il primo inferiore, poi tra quello superiore e il secondo inferiore. Generalmente si usano 4-5 mulini.\nIl \"sugo\" cos\u00ec ricavato \u00e8 pronto per la fase di raffinazione.\nI residui solidi, scorze e fibre che costituiscono il 25-30% della massa iniziale della canna lavorata, sono detti \"bagasse\" e vengono utilizzati in gran parte come combustibile per generare vapore (spesso utilizzato nello stesso stabilimento per la raffinazione) e in parte come materia prima per la produzione di carta.\nRaffinazione.\nDall'estrazione si ottiene un succo ricco di impurit\u00e0: sali minerali, acidi organici (malico, ossalico, citrico e tartarico), basi azotate, composti fosforati e colloidi di origine vegetale. Inoltre i sughi presentano una colorazione intensa: il sugo di canna \u00e8 verde-nero, quello di barbabietola \u00e8 blu-nero, con la depurazione si ottiene un sugo giallo pi\u00f9 o meno intenso.\nLa raffinazione purifica ulteriormente lo zucchero greggio. Esso viene dapprima miscelato con sciroppo grezzo e quindi centrifugato in un procedimento detto di \"affinamento\". Il suo scopo \u00e8 quello di asportare la pellicola che ricopre esternamente i cristalli di saccarosio, che \u00e8 meno pura della parte interna. Ci\u00f2 che rimane dopo questo \"lavaggio\" viene sciolto facendone uno sciroppo contenente circa il 60% di saccarosio. La soluzione viene chiarificata (nel caso dello zucchero bianco) con aggiunta di acido fosforico e con idrossido di calcio fino a pH alcalino (7,5-8), che precipitano sotto forma di fosfato di calcio. Le particelle di fosfato di calcio \"intrappolano\" alcune impurit\u00e0 e ne assorbono altre e quindi risalgono in superficie, formando sul filtro un \"pannello\" o \"schiuma\" che pu\u00f2 essere facilmente scremato via. Il sugo purificato ha pH neutro.\nUn procedimento alternativo \u00e8 quello della \"carbonatazione\", cio\u00e8 l'utilizzo di anidride carbonica (al posto dell'acido fosforico) e idrossido di calcio, che producono un precipitato di carbonato di calcio.\nConcentrazione del succo.\nIl succo che contiene un massimo di 15% di saccarosio deve essere concentrato fino al 60-65% (\"sciroppo\"). Questa operazione avviene con un sistema di concentrazione sottovuoto in multiplo effetto. In questa fase occorrono ingenti quantit\u00e0 di vapore che viene prodotto in fabbrica da una caldaia (vapore a 30 bar) e deve smaltire una enorme quantit\u00e0 di condense che permettono per\u00f2 un recupero di calore.\nSe il sugo concentrato non viene inviato immediatamente alla cristallizzazione ma stoccato per la lavorazione in tempi successivi, deve essere concentrato fino al 68-70% ed avere un pH alcalino (intorno a 8,5-9,0) altrimenti ne \u00e8 impossibilitata la conservazione a causa del fenomeno della fermentazione alcolica.\nCristallizzazione dello zucchero.\nLa cristallizzazione avviene in apparecchiature discontinue chiamate \"bolle di cottura\", che sono grossi recipienti con un sistema di riscaldamento a fascio tubiero. All'apparecchiatura giunge lo sciroppo che viene sottoposto a basse pressioni, in modo da provocare la sovrassaturazione della soluzione e la conseguente precipitazione del saccarosio disciolto. Durante tale processo viene aggiunto all'interno dell'apparecchiatura una piccola quantit\u00e0 di zucchero macinato per fornire i germi di cristallizzazione e in modo da avere il controllo sulla granulometria del prodotto finito. Per nutrire i cristalli, si aggiunge altro sciroppo, mantenendo il riscaldamento.\nL'intero processo si conduce a una temperatura inferiore a 80 \u00b0C e sottovuoto. Dalla bolla di cottura si ottiene un miscuglio di cristalli e acque madri al 50% in cristalli chiamato \"massa cotta\". La massa cotta viene mandata a una centrifuga, da cui si separa uno \"zucchero di prima qualit\u00e0\" e uno \"scolo verde\"; lo scolo viene concentrato, cristallizzato e centrifugato di nuovo per dare lo \"zucchero di seconda qualit\u00e0\" (\"brown sugar\") e la \"melassa\". La melassa \u00e8 una soluzione acquosa di saccarosio dove lo stesso non pu\u00f2 pi\u00f9 essere cristallizzato. Generalmente poi tutto lo zucchero viene mescolato.\nQuando ulteriori procedimenti di raffinazione sulla parte residua dei vari processi non sarebbero pi\u00f9 economicamente convenienti, la melassa finale contiene ancora tra il 20 ed il 30% di saccarosio e tra il 15 e il 25% di glucosio e fruttosio.\nDecolorazione.\nLo zucchero ottenuto dalla cristallizzazione \u00e8 di un colore giallo pi\u00f9 o meno carico; dato che l'industria alimentare e il consumatore richiedono uno zucchero bianco, occorre un processo di raffinazione. La decolorazione dello zucchero si effettua mediante centrifugazione in un \"idroestrattore\", ove una volta introdotta la massacotta, tramite forza centrifuga avviene la separazione tra l'acqua contenuta nello scolo madre ed i cristalli di zucchero formati nella precedente opera di cottura in bolla. Successivamente spruzzi di acqua calda contribuiscono a decolorare i cristalli di zucchero.\nPer produrre lo zucchero granulare che non si compatti in zolle, esso deve dapprima essere trattato a caldo in essiccatoi rotanti e successivamente raffreddato con correnti di aria fredda per pi\u00f9 giorni.\n\"Ribbon cane\".\nLa \"Ribbon cane\" \u00e8 un tipo di canna da zucchero che una volta era ampiamente coltivata negli stati meridionali degli USA, fino alla Carolina del Nord. Il succo veniva estratto con macine azionate da muli o da cavalli, quindi veniva bollito, come lo sciroppo d'acero, in un recipiente piatto, ed era usato come dolcificante in forma liquida. La coltivazione ora \u00e8 limitata a ridotte estensioni.\nProduzione mondiale.\nIn India, gli stati di Uttar Pradesh (38.57 %), Maharashtra (17.76 %) e Karnataka (12.20 %) guidano il paese nella produzione di canna da zucchero.\nNegli Stati Uniti, la canna da zucchero viene coltivata per la produzione industriale dello zucchero in Florida, Hawaii, Louisiana, e Texas.\nProduzione dello zucchero di barbabietola.\nApprovvigionamento.\nLe piante, seminate intorno a febbraio-marzo, sono raccolte intorno ad agosto-settembre, con macchinari che recidono anche il colletto e vengono caricate su camion diretti allo zuccherificio. Le barbabietole possono anche essere conservate per settimane (in cumuli ai bordi dei campi), il che per\u00f2 causa il degrado del prodotto con perdita di zuccheri, in quanto appena dopo lo sradicamento inizia il processo di fermentazione. In particolare, a seconda delle condizioni climatiche, si ha una perdita di contenuto zuccherino attorno allo 0,015\u20130,020% in peso al giorno.\nInsieme alle radici sono presenti anche terra, sassi e talvolta parti metalliche che costituiscono nel loro insieme la cosiddetta \"tara\" del carico, che a volte arriva anche al 50% del peso. Quando il carico arriva in fabbrica \u00e8 quindi necessaria una grossa opera di pulizia che consiste in: lavaggio, eliminazione pietre e purga magnetica; la terra accumulata in fabbrica rappresenta talvolta un gravoso problema di smaltimento: si stima che per ogni 500.000 tonnellate di barbabietole processate bisogna separare dal carico 60.000 tonnellate di terra.\nControllo sul raccolto.\nLa parte della barbabietola che interessa la produzione dello zucchero \u00e8 la radice, grossa, carnosa, lunga fino a 20 cm, di colore grigiastro, con rugosit\u00e0 trasversali nella parte superiore e due solchi longitudinali (detti \"solchi saccariferi\"). Il fogliame esterno, che cresce fuori terra e una volta veniva usato come foraggio, non interessa la produzione di zucchero e viene quindi eliminato.\nDopo il raccolto, viene fatta una campionatura delle radici di barbabietola per accertare:\nI dati raccolti vengono utilizzati per determinare il prezzo da pagare al coltivatore per il raccolto fornito. Quindi il carico viene portato nello stabilimento di lavorazione.\nPrelievo dal parco materie prime.\nLo scarico nel parco materie prime dello stabilimento viene effettuato tramite piattaforme ribaltabili e nastri trasportatori che provvedono a insilare il prodotto. Con getti d'acqua ad alta pressione le barbabietole vengono successivamente prelevate dai silo e inviate in fabbrica per la lavorazione tramite canalette e pompe. Lungo delle canalette si provvede anche al diserbamento (eliminazione delle erbe scaricate con le bietole), allo spietramento (eliminazione di pietre, sassi e terra) e al lavaggio.\nTrinciatura.\nSegue la trinciatura, svolta attraverso un macchinario chiamato \"tagliaradici\" tramite il quale vengono affettate meccanicamente in strisce trapezoidali di dimensioni 4\u00d72 mm, dette \"fettucce\" (in inglese \"cossettes\"). Per valutare la qualit\u00e0 del taglio si utilizza il cosiddetto \"numero di Silin\", che \u00e8 pari alla lunghezza espressa in metri di una fila di 100 grammi di fettucce e deve risultare pari a 10-16 metri.\nDiffusione.\nLe fettucce passano poi dai \"diffusori\" per l'estrazione dello zucchero contenuto in soluzione acquosa. I diffusori sono estrattori solido-liquido a ciclo continuo (orizzontali o verticali) lunghi parecchi metri, disposti solitamente in serie e in controcorrente con il solvente (in quanto le strisce di barbabietola si muovono in una direzione mentre l'acqua calda va in direzione opposta). Le \"polpe esaurite\" escono da un lato per poi essere pressate e successivamente essiccate, mentre il \"sugo greggio\" esce dal lato opposto con una concentrazione di zucchero del 13-15%. Il moto pu\u00f2 essere generato da una vite rotante o da una unit\u00e0 rotante intera con acqua e strisce che si muovono in camere interne.\nLe fettucce all'interno dei diffusori vengono prima riscaldate ad una temperatura intorno a 70-78\u00a0\u00b0C per circa 5 minuti in modo da aprire le cellule vegetali, quindi l'estrazione vera e propria avviene intorno a 69-73\u00a0\u00b0C. Tale abbassamento di temperatura durante il processo di estrazione viene eseguito in quanto per temperature troppo elevate si rischierebbe che oltre al saccarosio si sciolgano nell'acqua anche altre sostanze organiche e minerali contenute nei tessuti vegetali, che andrebbero ad abbassare la concentrazione di saccarosio in acqua. Durante il processo di estrazione si aggiungono inoltre disinfettanti per inibire l'azione di batteri presenti nel suolo di raccolta che altrimenti deteriorerebbero lo zucchero.\nIl sugo che si ottiene contiene circa l'11-15% di zucchero, mentre la \"polpa\" (fettucce esauste) contiene l'88-92% di acqua e per questo viene inviata al \"pressapolpe\" per ridurre la percentuale intorno a 65-88%.\nCi sono tre tipi di progetto identico di diffusore: il rotore orizzontale \"RT\" (produttore: \"Raffinerie Tirlemontoise\"), la vite rotante inclinata \"DDS\" (in danese: \"De Danske Sukkerfabrikker\") e la torre rotante verticale. I moderni impianti a torre hanno una capacit\u00e0 produttiva di 17.000 tonnellate al giorno. Un sistema meno utilizzato usa una cinghia che muove le strisce e l'acqua viene pompata dalla sommit\u00e0 della cinghia verso il basso. Il rapporto fra volumi di acqua e strisce di radice di barbabietola, in ogni sistema, \u00e8 pari a circa 1:2.\nLe strisce impiegano circa 70-75 minuti per attraversare il diffusore, l'acqua solo 45 minuti. Questi sono tutti metodi di scambio in controcorrente che estraggono pi\u00f9 zucchero dalle strisce di barbabietola usando una minore quantit\u00e0 di acqua rispetto ad una semplice, lunga immersione in un serbatoio di acqua calda. Il liquido che esce dal diffusore viene chiamato \"succo grezzo\". Il suo colore va dal nero al rosso scuro, secondo il livello di ossidazione, che dipende a sua volta dal tipo di diffusore.\nL'insieme dei residui delle strisce, detto \"pulp\", esce dal diffusore in una miscela con circa il 95% di umidit\u00e0 ma con basso contenuto zuccherino. Usando delle presse a vite, il \"pulp\", viene premuto fino al raggiungimento del 75% di umidit\u00e0. Ci\u00f2 consente un ulteriore recupero di saccarosio e riduce la quantit\u00e0 necessaria per essiccare il \"pulp\". Esso viene infatti deumidificato per venire poi venduto come alimento per animali. Il liquido recuperato come saccarosio viene mescolato al succo grezzo o, pi\u00f9 spesso, introdotto nel diffusore in un appropriato punto del processo di scambio in controcorrente. Il residuo secondario finale, chiamato Vinasse, viene utilizzato come fertilizzante o come substrato di crescita per colture di fermenti.\nDurante la diffusione vi \u00e8 un livello limite oltre il quale il saccarosio diviene saccarosio invertito. Ci\u00f2 pu\u00f2 provocare un'ulteriore trasformazione in acidi. Questo fenomeno non conduce solo ad una perdita di saccarosio ma ha anche effetti di riduzione della produzione finale di zucchero nello stabilimento. Per limitare l'azione dei batteri termofili, l'acqua utilizzata pu\u00f2 essere addizionata con formaldeide e viene anche utilizzato il controllo del pH dell'acqua. Vi sono stati tentativi di eseguire la diffusione in ambiente alcalino, ma il procedimento si \u00e8 rivelato problematico.\nCarbonatazione.\nLa carbonatazione \u00e8 un processo che toglie le sostanze estranee (\"non zuccheri\") dal succo grezzo prima che questo subisca la cristallizzazione. Tale processo \u00e8 necessario in quanto la presenza di tali impurezze impedirebbe la cristallizzazione dello zucchero.\nUn primo processo di depurazione con latte di calce (una miscela di idrossido di calcio ed acqua) viene svolto in due fasi, dette predefecazione e defecazione. Prima il succo viene miscelato con latte di calce, che provoca la precipitazione di numerose impurit\u00e0, compresi gli anioni come il solfato, il fosfato, il citrato e l'ossalato, che precipitano come i loro sali di calcio e le grosse molecole organiche come proteine, saponine e pectine, che si aggregano in presenza di cationi polivalenti. In pi\u00f9, la situazione alcalina converte gli zuccheri semplici quali il glucosio e il fruttosio, insieme all'aminoacido glutammina, nei chimicamente stabili acidi carbossilici. Lasciati tali, questi zuccheri ed ammine infine la cristallizzazione del saccarosio.\nIl precipitato cos\u00ec ottenuto non \u00e8 facilmente filtrabile, per cui si manda una corrente di anidride carbonica senza per\u00f2 raggiungere la completa carbonatazione, allo scopo di fare precipitare il latte di calce. Le particelle calcaree intrappolano alcune impurit\u00e0 e ne adsorbono altre.\nSi effettuano quindi le operazioni di filtrazione per eliminare sia il carbonato di calcio formatosi sia le impurit\u00e0 trascinate da quest'ultimo. Successivamente viene aggiunta anidride solforosa per eliminare Ca2+ e K+ come solfati, i due cationi causano una maggiore formazione di \"melasso\" e per questo sono detti \"ioni melassigeni\". Oltre ad eliminare questi ioni l'anidride solforosa decolora ulteriormente il sugo.\nHa inizio quindi un riciclo che aumenta le dimensioni delle particelle di calcio ed ha luogo un processo di flocculazione nel quale le particelle pi\u00f9 pesanti scendono nei serbatoi (chiarificatori). Una conclusiva aggiunta di altra anidride carbonica fa precipitare ancora pi\u00f9 calcio dalla soluzione: questo viene tolto mediante filtraggio, lasciando nei serbatoi una soluzione color marrone leggermente dorato chiamata \"thin juice\" (succo liquido, fluido).\nPrima di iniziare la fase successiva il succo fluido pu\u00f2 venir addizionato di carbonato di sodio, per modificare il pH, e subire una solfatazione con composti a base di solfo per ridurre il cromatismo dovuto alla scomposizione dei monosaccaridi per effetto del calore.\nDopo aver filtrato ogni particella solida rimasta, lo sciroppo cos\u00ec \"chiarificato\" viene sbiancato facendolo passare su carbone attivo. In questa applicazione viene particolarmente usato il carbone animale. Le impurit\u00e0 colorate vengono adsorbite dal carbone.\nEvaporazione.\nIl succo sottile viene concentrato utilizzando un evaporatore a multiplo effetto per trasformarlo in succo denso a 70 \u00b0Bx (percentuale in peso di \"sostanza secca\", zuccheri + non zuccheri), corrispondente circa al 63% in peso di saccarosio e simile, all'apparenza, allo sciroppo d'acero. Esso pu\u00f2 venire immagazzinato in appositi serbatoi per una lavorazione successiva.\nCristallizzazione.\nIl succo denso viene inviato alla cristallizzazione. Zucchero riciclato viene in esso disciolto e ne esce uno sciroppo chiamato \"liquore madre\". Il liquore viene ulteriormente concentrato tramite bollitura sotto vuoto in ampi recipienti (dette pentole del vuoto) e cristallizza in grani sottili. Questi crescono man mano che il liquore madre si forma attorno ad essi. La mistura di sciroppo e cristalli si chiama (in lingua francese) \"massecuite\". Questa viene passata in centrifughe costituite da panieri forati che, ruotando a forte velocit\u00e0, permettono di espellere il liquido, mentre i cristalli rimangono aderenti alle pareti interne. Lo sciroppo che rimane viene sciacquato con acqua ed i cristalli essiccati con aria calda. Lo sciroppo rimasto viene inserito in un altro processo di cristallizzazione dal quale esce un'altra \"infornata\" di cristalli di zucchero.\nLo zucchero cos\u00ec prodotto \u00e8 uno zucchero grezzo e di bassa qualit\u00e0, con molti colori ed impurit\u00e0 e la principale fonte che viene nuovamente disciolta nel liquore madre. Tale sciroppo di zucchero grezzo viene inviato nuovamente al cristallizzatore. Di qui esce altro zucchero di bassa qualit\u00e0, chiamato \"AP sugar\", anch'esso ridisciolto, decolorato con diossido di zolfo (anidride solforosa), filtrato, e poi subisce lo stesso procedimento descritto sopra di cottura e centrifugazione. Lo \"scolo\", ovvero il liquido scartato dalle centrifughe, viene successivamente riconcentrato e centrifugato per recuperare lo zucchero contenuto. Il procedimento si ripete iterativamente con successivi ricicli di cristallizzazione e soluzione; ottenuta una quantit\u00e0 sufficiente di zucchero puro poi viene raffreddato e stoccato in silo o confezionato. L'ultimo scolo che non \u00e8 pi\u00f9 conveniente lavorare si chiama \"melasso\" e viene utilizzato normalmente in distilleria per la produzione di etanolo e come integratore alimentare per uso zootecnico.\nImpianti di produzione.\nUno zuccherificio \u00e8 una fabbrica dedita alla produzione di zucchero tramite depurazione, cristallizzazione e raffinazione degli estratti acquosi della canna da zucchero o della barbabietola. Lo zucchero greggio viene depurato nella raffineria, che \u00e8 un impianto quasi sempre annesso allo stesso zuccherificio.\nAcque di processo.\nL'industria del saccarosio (per quanto riguarda la barbabietola) necessita di grandi quantit\u00e0 di acqua, quindi l'economia del processo e la questione ambientale impongono dei ricircoli e una depurazione finale. Per questo vengono individuate nel processo tre linee di acqua classificate in base al trattamento e all'uso in ricircolo:"}
{"id": "3674616", "revid": "1269275", "url": "https://it.wikipedia.org/wiki?curid=3674616", "title": "Primera Divisi\u00f3n Uruguaya 1900", "text": "Il campionato Uruguaiano di Calcio del 1900 fu il primo torneo ufficiale nella storia del calcio uruguaiano.\nIl torneo fu composto da quattro squadre che si affrontarono in partite di andata e ritorno. Alla fine risult\u00f2 campione il Central Uruguay Railway Cricket Club de Villa Pe\u00f1arol che vinse tutti gli incontri disputati. Il secondo classificato: Albion Football Club fu l'unica squadra che riusc\u00ec a marcare delle reti al CURCC in tutta la stagione. Non vi furono retrocessioni."}
{"id": "3674617", "revid": "729019", "url": "https://it.wikipedia.org/wiki?curid=3674617", "title": "Michele Moretti", "text": "Fu commissario politico della 52\u00aa Brigata Garibaldi \"Luigi Clerici\" operante sul monte Berlinghera nell'Altolago di Como, il cui comandante era Pier Luigi Bellini delle Stelle \"Pedro\". Nel 1945 ebbe un ruolo determinante nell'arresto, nella detenzione e nell'esecuzione di Benito Mussolini e della sua amante Clara Petacci. Da alcuni autori \u00e8 ritenuto l'esecutore materiale dell'uccisione.\nBiografia.\nSuo padre Fedele, ferroviere, venne licenziato nel 1922 perch\u00e9 socialista.\nIl 14 ottobre 1936 spos\u00f2 Teresa Tettamanti, anch'essa entr\u00f2 nella resistenza come staffetta col nome di battaglia di \"Ada Piffaretti\". Dalla loro unione nacque il figlio Fiorangelo.\nCalciatore.\nNella sua giovinezza c'\u00e8 un trascorso sportivo come calciatore, di ruolo terzino, nelle giovanili dell'Esperia, poi nella Comense e, chiudendo la carriera, nel Chiasso.\nCon la Comense debutt\u00f2 nella stagione 1930-1931, quando la squadra ottenne il primo posto e la promozione in Serie B, senza perdere nemmeno una partita. Con essa disput\u00f2 quattro campionati cadetti nei quali totalizz\u00f2 83 presenze.\nMoretti sindacalista e partigiano.\nEntrato nel Partito comunista clandestino nella seconda met\u00e0 degli anni trenta, Moretti, dipendente della cartiera Burgo di Maslianico, fu uno dei principali organizzatori degli scioperi prima del 26 luglio 1943, poi del 1944 a Como e nel suo entroterra. Fu quindi arrestato dalla polizia fascista per essere deportato in Germania ma, riuscito a fuggire dal centro di raccolta di Sesto San Giovanni il 13 aprile, ritorna a Como dove cerca di organizzare una fuga di massa nel medesimo campo dove era stato rinchiuso. Intanto, entrato in clandestinit\u00e0, insieme a Luigi Clerici e Luigi Canali, il \"capitano Neri\", Moretti contribuisce alla formazione di quella che sar\u00e0 la 52\u00aa Brigata Garibaldi \"Luigi Clerici\" sulle montagne dell'Altolago di Como, dove gi\u00e0 si stavano formando gruppi partigiani, prendendo il nome di battaglia di \"Pietro Gatti\". Ricopr\u00ec la carica di commissario politico prima del distaccamento \"Puecher\" della 52\u00aa Brigata Garibaldi \"Luigi Clerici\", comandato da Pier Luigi Bellini delle Stelle, poi, dal 1\u00ba gennaio 1945 in seguito all'uccisione di Enrico Caronti \"Romolo\", dell'intera brigata.\nIn seguito ai rastrellamenti ed agli arresti che la brigata sub\u00ec, in particolare del comandante Luigi Canali, Moretti si adopera per riorganizzare la resistenza nei paesi rivieraschi e propone \"Pedro\", il conte Pier Luigi Bellini delle Stelle, a comandante militare della brigata, rinunciando all'incarico che in prima battuta gli era stato fatto dal comando divisionale lombardo.\nIl 27 aprile 1945, a Musso, Moretti partecipa alle delicate trattative con i comandanti di una colonna motorizzata tedesca in ritirata verso il nord, in quanto la forza del nucleo dei partigiani del posto di blocco era decisamente inferiore a quella dei tedeschi. Le trattative si conclusero con un accordo: i tedeschi avrebbero potuto proseguire subordinatamente alla consegna dei fascisti al loro seguito, al successivo posto di blocco di Dongo, dopo alcuni chilometri. Tra i catturati, il partigiano Urbano Lazzaro riconobbe Benito Mussolini; al suo seguito Clara Petacci e sei ministri della Repubblica Sociale Italiana, oltre a numerose personalit\u00e0 al seguito.\nIntorno alle ore 3.00 di notte del 28 aprile, Moretti fa parte del gruppetto di partigiani che condusse Mussolini e Claretta Petacci a Bonzanigo, una frazione di Mezzegra, presso la famiglia De Maria, fiancheggiatori e conoscenti di lunga data del partigiano Neri.\nL'esecuzione di Mussolini.\nVersione storica.\nSecondo la versione storica, alle 15.15 del 28 aprile 1945, Moretti accompagn\u00f2 i capi partigiani Walter Audisio \"Valerio\u201d e Aldo Lampredi \"Guido\", giunti da Milano per uccidere Mussolini, nel luogo segreto ove l'ex dittatore \u00e8 prigioniero. Moretti era armato di mitra francese MAS, calibro 7,65 lungo di fabbricazione francese; Lampredi di pistola Beretta modello 1934, calibro 9\u00a0mm.\nL'arma di Walter Audisio, un mitra Thompson, fu successivamente riconsegnata al commissario politico della divisione partigiana dell'Oltrep\u00f2, Alberto Maria Cavallotti, senza essere stata utilizzata.\nPoco dopo le ore 16 del 28 aprile prelevati l'ex duce e Clara Petacci, la vettura venne fermata davanti a Villa Belmonte, in localit\u00e0 Giulino di Mezzegra.\nMoretti e Lampredi furono inviati dal \"colonnello\" \u201cValerio\u201d a bloccare la strada nelle due direzioni. In base all'ultima descrizione degli stessi fornita da Audisio e pubblicata postuma, sostanzialmente confermata dal memoriale di Aldo Lampredi, consegnato nel 1972 e pubblicato su \"L'Unit\u00e0\" nel 1996, il mitra del \"colonnello\" \u201cValerio\u201d si sarebbe inceppato, e il capo partigiano avrebbe chiamato Moretti che, di corsa, port\u00f2 il suo. Con tale arma Audisio/Valerio avrebbe scaricato una raffica mortale sull'ex capo del fascismo e sulla Petacci, postasi nel frattempo inaspettatamente sulla traiettoria dell'arma. Venne poi inferto un colpo di grazia sul corpo di Mussolini con la pistola (presumibilmente quella di Lampredi), almeno secondo l'ultima versione dei fatti, rilasciata da Audisio. Sul luogo dell'esecuzione, furono poi rinvenuti proiettili calibro 7,65, compatibili con quelli del mitra francese del Moretti.\nMichele Moretti fu un personaggio schivo e fedele uomo di partito che, in merito alla morte di Benito Mussolini, ha sempre sostenuto la versione ufficiale confermando Walter Audisio quale esecutore della condanna. Tra gli storici per\u00f2 c'\u00e8 chi sostiene che fu lo stesso commissario garibaldino a premere il grilletto del mitra MAS 7,65 lungo e ad uccidere l'ex duce del fascismo.\nLa versione del partigiano \u201cSandrino\u201d.\nIl partigiano Guglielmo Cantoni, soprannominato \"Menefrego\", nome di battaglia \"\u201cSandrino\u201d\", che insieme a Giuseppe Frangi \"Lino\" il 28 aprile 1945 aveva piantonato Mussolini e la Petacci in casa De Maria, dichiar\u00f2 al giornalista Ferruccio Lanfranchi del Corriere d'Informazione una delle prime versioni dei fatti, che sarebbe poi risultata leggermente difforme da quella ufficiale. \"\u201cSandrino\u201d\", infatti, dichiar\u00f2 di aver seguito a piedi la squadra degli esecutori e delle vittime della fucilazione, e di esser giunto nei pressi di Villa Belmonte in tempo per vedere \u201cValerio\u201d sparare un paio di colpi di pistola contro l'ex duce, il quale era rimasto inaspettatamente in piedi; ma - soprattutto\u00a0\u2013 Cantoni dichiar\u00f2 che la raffica di mitra che invest\u00ec sia Mussolini che la Petacci sarebbe stata inflitta proprio da Michele Moretti, intervenuto nel frattempo per risolvere la situazione di impasse. Successivamente lo stesso Valerio avrebbe sparato altri due colpi di pistola, sul corpo dell'uomo, che si muoveva ancora.\nNel 2005, Pierluigi Baima Bollone, ordinario di Medicina legale all'Universit\u00e0 degli Studi di Torino, effettu\u00f2 un riesame della necroscopia effettuata nel 1945 sul cadavere dell'ex duce, e uno studio computerizzato sulle fotografie e sulle riprese cinematografiche dei corpi sospesi al traliccio di Piazzale Loreto e sul tavolo dell'obitorio di Milano, sulle armi impiegate e i bossoli rinvenuti, nonch\u00e9 sulle cartelle cliniche di Mussolini in vita. Sulla base del posizionamento dei fori di entrata e di uscita nei due cadaveri, rilevato in base alle foto delle salme e alla necroscopia del 1945, il prof. Baima Bollone ritenne logico presumere che \u201cl'azione determinante i due decessi sia stata effettuata da due tiratori, dei quali il primo posto frontalmente al bersaglio costituito dalla Petacci e da Mussolini, affiancati e leggermente sopravanzatisi l'una all'altro, e il secondo lateralmente\u201d. Quest'ultima asserzione avvalorerebbe la meccanica della vicenda riportata nelle dichiarazioni al \"Corriere d'Informazione\", nel 1945 del partigiano \u201cSandrino\u201d, che attribu\u00ec all'azione di Michele Moretti la raffica mortale.\nIl rapporto dell'agente segreto Valerian Lada-Mokarski.\nNel 2009, i ricercatori Cavalleri, Giannantoni e Cereghino, hanno effettuato un attento esame dei documenti dei servizi segreti americani degli anni 1945 e 1946, desecretati dall'amministrazione Clinton. Da tale esame \u00e8 emerso un rapporto datato 30 maggio 1945 dell'agente dell'OSS Valerian Lada-Mokarski. Quest'ultimo, dopo aver ascoltato il resoconto di alcuni \"testimoni oculari\", trasmette due rapporti sulla fucilazione che sembrerebbero attestare un ruolo rivestito da Moretti nella vicenda, pi\u00f9 incisivo di quanto riferito nella versione ufficiale dei fatti.\nSecondo il rapporto del 30 maggio - pi\u00f9 esauriente del precedente - la fucilazione sarebbe stata condotta da tre uomini: un \"capo partigiano\", (che gli autori della ricerca hanno identificato in Aldo Lampredi), un uomo in vestito civile (identificato dall'agente OSS nel \"colonnello Valerio\"), e un uomo in divisa da partigiano (Michele Moretti). I colpi sparati dal \"civile\", armato di revolver, avrebbero raggiunto obliquamente Mussolini e, subito dopo, l'uomo in divisa da partigiano gli avrebbe sparato direttamente al petto con un mitra. Poi sarebbe stata la volta della Petacci, raggiunta da diversi colpi al petto. Tuttavia il rapporto conclude che, in un secondo momento, sarebbe intervenuto un partigiano locale, che gli autori identificano in Luigi Canali, il \"Capitano Neri\", il quale, dopo esser stato fatto avvicinare dal \"capo partigiano\", avrebbe scaricato due ultimi colpi con la sua pistola sul corpo del duce, che era ancora vivo.\nIl dopoguerra.\nDopo la guerra di liberazione diresse la seconda compagnia della \"Polizia del popolo\" di via Borgovico a Como, ma, in seguito ad un mandato di cattura nei suoi confronti per la vicenda legata al cosiddetto \"oro di Dongo\", Moretti espatri\u00f2 in Jugoslavia nel novembre 1945, a Lubiana, ove rimase fino al giugno 1946. Al rientro in patria, rimase nascosto fino alla revoca del mandato di cattura nel maggio 1947, in seguito all'assoluzione in fase istruttoria delle accuse a suo carico.\nSchivo di ogni riconoscimento, torn\u00f2 a fare il modesto operaio in una fabbrica del comasco, la tintoria Pessina, dove, ripresa l'attivit\u00e0 sindacale, ricopre l'incarico di capo della commissione interna. Nel 1954, in seguito a lotte di rivendicazione, si mise alla testa delle lotte operaie nello stabilimento, e fu licenziato dall'azienda. Si dedic\u00f2 quindi al lavoro autonomo quale artigiano.\nPer quanto riguarda le vicende di cui fu protagonista nel 1945, Moretti mantenne sempre una rigorosa riservatezza. Nelle poche interviste sostenne la versione ufficiale circa la morte di Benito Mussolini, anche se nelle ultime dichiarazioni\nlasci\u00f2 intendere una sua diretta responsabilit\u00e0 nell'esecuzione dell'ex Duce e della sua amante.\nNel 1993, il Comune di Como gli ha attribuito l'onorificenza dell'Abbondino d'Oro, massima onorificenza cittadina conferita a persone meritevoli del territorio."}
{"id": "3674620", "revid": "458786", "url": "https://it.wikipedia.org/wiki?curid=3674620", "title": "Primera Divisi\u00f3n Uruguaya 1901", "text": "Il campionato di Primera Divisi\u00f3n Uruguaya 1901 fu il secondo torneo ufficiale nella storia del calcio uruguaiano. Il torneo fu un campionato con incontri di andata e ritorno in cui parteciparono cinque squadre all'incomporarsi la squadra del Club Nacional de Football. Il campione fu vinto per la seconda volta consecutiva dal CURCC. La vittoria del titolo non si celebr\u00f2 perch\u00e9 i dirigenti della squadra campione stavano in lutto per la morte della Regina Vittoria. Da questa stagione cominci\u00f2 la grande rivalit\u00e0 tra le squadre del CURCC e il Nacional che gi\u00e0 da questa stagione lottarono fino all'ultima giornata per conseguire il titolo di campione. Non vi furono retrocessioni."}
{"id": "3674626", "revid": "458786", "url": "https://it.wikipedia.org/wiki?curid=3674626", "title": "Primera Divisi\u00f3n Uruguaya 1902", "text": "El Primera Divisi\u00f3n Uruguaya 1902 fu il terzo torneo di Primera Divisi\u00f3n nella storia del calcio uruguaiano.\nIl torneo fu un campionato composto da sei squadre che si incontrarono in partite di andata e ritorno. Quest'anno vinse il National che vinse tutti gli incontri che disput\u00f2, conseguendo il suo primo titolo nazionale.\nCome curiosit\u00e0 si pu\u00f2 citare che l'Uruguay Athletic Club ebbe a disposizione 74 calciatori per i suoi 10 incontri, mentre che l'Albion FC ne ebbe 65. In questa edizione del torneo s'incorpor\u00f2 la squadra del Triunfo che termin\u00f2 in ultima posizione. I 4 punti che ottenne li conquist\u00f2 ai danni dell'Albion FC che sconfisse nei due incontri tra loro disputati. Anche in questa stagione non vi furono retrocessioni."}
{"id": "3674636", "revid": "775372", "url": "https://it.wikipedia.org/wiki?curid=3674636", "title": "Interstate Aviation Committee", "text": "L'Interstate Aviation Committee (IAC) (in russo \u041c\u0435\u0436\u0433\u043e\u0441\u0443\u0434\u0430\u0440\u0441\u0442\u0432\u0435\u043d\u043d\u044b\u0439 \u0430\u0432\u0438\u0430\u0446\u0438\u043e\u043d\u043d\u044b\u0439 \u043a\u043e\u043c\u0438\u0442\u0435\u0442, \u041c\u0410\u041a) \u00e8 l'organo che gestisce e sovrintende l'aviazione civile nella Comunit\u00e0 degli Stati Indipendenti. L'IAC \u00e8 stato fondato nel 1991 con la firma dell\u2019\"Intergovernmental Agreement on Civil Aviation and Use of Airspace\" da parte di 12 stati dell'ex Unione Sovietica, e la sua sede \u00e8 situata a Mosca.\nLe nazioni che al settembre 2011 aderiscono allo IAC sono: Azerbaigian, Armenia, Bielorussia, Kazakistan, Kirghizistan, Moldavia, Russia, Tagikistan, Turkmenistan, Ucraina, e Uzbekistan; in origine vi aderivano anche Lettonia e Lituania.\nL\"'Air Accident Investigation Commission\" \u00e8 il reparto dello IAC che indaga in merito agli incidenti aerei avvenuti all'interno dei paesi aderenti."}
{"id": "3674644", "revid": "363629", "url": "https://it.wikipedia.org/wiki?curid=3674644", "title": "Formato margherita", "text": "Il formato margherita \u00e8 un formato fotografico usato in passato e oggi caduto in disuso. In particolare, corrisponde alla stampa fotografica montata su cartoncino di una fotografia di dimensioni 12,6 \u00d7 8\u00a0cm..\nStoria.\nIl formato margherita, che prende il nome dalla regina Margherita di Savoia sua contemporanea, si diffuse agli inizi del Novecento per creare cartoline postali personalizzate. La foto prodotta con questo formato veniva stampata su cartoncino rigido e utilizzata come cartolina postale.\nIl formato margherita prese il posto del formato carte de visite (10,4 \u00d7 6,2\u00a0cm) perch\u00e9 permetteva di stampare fino a 12 copie dello stesso soggetto, un bel vantaggio dato che la fotografia non era certo economica. Le sue dimensioni, 12,6 \u00d7 8\u00a0cm, lo rendono pi\u00f9 grande del formato gabinetto (cos\u00ec detto perch\u00e9 la fotografia veniva scattata nello studio del fotografo) e permette di evidenziare le capacit\u00e0 artistiche dell'operatore."}
{"id": "3674646", "revid": "458786", "url": "https://it.wikipedia.org/wiki?curid=3674646", "title": "Primera Divisi\u00f3n Uruguaya 1903", "text": "Il campionato Primera Divisi\u00f3n Uruguaya 1903 fu il quarto torneo di Primera Divisi\u00f3n nella storia del calcio uruguaiano. Il torneo fu disputato in un campionato composto da sette squadre che si incontrarono in un'andata e un ritorno e consacr\u00f2 campione per la seconda stagione consecutiva il National il quale termin\u00f2 la stagione a pari punti in classifica con il CURCC ma che sconfisse poi in una gara di spareggio. Questa fu la seconda conquista del titolo da parte del National.\nRispetto all'edizione precedente il torneo cont\u00f2 con l'incorporazione del Montevideo Wanderers, e non present\u00f2 retrocessioni."}
{"id": "3674656", "revid": "767487", "url": "https://it.wikipedia.org/wiki?curid=3674656", "title": "Un marito per il mese d'aprile", "text": "Un marito per il mese d'aprile \u00e8 un film del 1941 diretto da Giorgio Simonelli.\nTrama.\nUna ricca fanciulla per liberarsi dell'ossessionante presenza di un innamorato, che lei non vuole, assume un giovane sfortunato che ha perso tutto al tavolo da gioco, pagandolo perch\u00e9 si faccia passare per suo marito. Questo contratto dovrebbe durare per tutto il mese di aprile, finito il mese i due giovani, invece di lasciarsi, si sposano veramente.\nProduzione.\nProdotto da Renato Cogliati Dezza per Juventus Film, la pellicola venne girata a Cinecitt\u00e0 per uscire nelle sale il 9 marzo 1941.\nCritica.\nGiuseppe Isani, nel periodico Cinema del 10 settembre 1941, \u00ab Bench\u00e9 si trattasse di un lavoro che per il soggetto e per generale assunto non aspirasse a risultati d'arte, Simonelli si \u00e8 impegnato a fondo nella sua impresa. Cos\u00ec pur di fronte a una trama che ha spunti talvolta un po' assurdi o per lo meno di una facilit\u00e0 estrema, gli attori hanno potuto, grazie all'ottima direzione, salvare molte pericolanti situazioni di soggetto. Buona in particolare la recitazione di Vanna Vanni.\u00bb"}
{"id": "3674660", "revid": "105611", "url": "https://it.wikipedia.org/wiki?curid=3674660", "title": "Alvin Ward Gouldner", "text": ""}
{"id": "3674663", "revid": "767487", "url": "https://it.wikipedia.org/wiki?curid=3674663", "title": "Jos\u00e9 Isidoro G\u00f3mez", "text": "Carriera.\nClub.\nIsidoro ha cominciato la propria carriera con la maglia del Betis. Ha esordito in Primera Divisi\u00f3n il 17 febbraio 2007, subentrando a Branko Ili\u010d nel pareggio per 0-0 arrivato in casa del Real Madrid. Nelle tre stagioni successive ha giocato per il Betis B, squadra riserve del club militante in Segunda Divisi\u00f3n B, limitandosi a soltanto qualche apparizione in panchina in prima squadra.\nHa ottenuto maggiore spazio nel campionato 2010-2011, con il Betis nel frattempo retrocesso in Segunda Divisi\u00f3n. L'11 maggio 2011 ha trovato il primo gol, nel 3-1 inflitto al Tenerife. Alla fine di quella stessa annata, il Betis ha conquistato la promozione.\nIsidoro \u00e8 rimasto in squadra per un'ulteriore stagione.\nIn vista della stagione 2012-2013, Isidoro si \u00e8 trasferito al Polonia Varsavia, in Ekstraklasa. Ha debuttato con questa casacca il 31 agosto, subentrando ad Aleksandar Todorovski nella vittoria per 1-3 arrivata in casa del Wisla Cracovia. \u00c8 rimasto in squadra fino al mese di novembre, quando ha rescisso il contratto che lo legava al club.\nIsidoro ha fatto dunque ritorno in Spagna, per giocare nelle file del Numancia, in Segunda Divisi\u00f3n. Ha giocato la prima partita con questa casacca il 13 aprile 2013, schierato titolare nella sconfitta casalinga per 0-1 contro il Barcellona B. \u00c8 rimasto in squadra per due stagioni e mezzo, totalizzando 62 presenze tra campionato e coppa, senza mettere a referto alcuna rete.\nIl 10 agosto 2015, l'Elche ha presentato Isidoro come suo nuovo calciatore. Ha giocato la prima partita in squadra il 23 agosto, impiegato da titolare nella sconfitta per 2-0 contro il Ponferradina. Rimasto in squadra per quest'unica annata, ha disputato 25 partite, senza mettere a segno alcuna rete.\nIl 30 agosto 2016, Isidoro \u00e8 stato ingaggiato dall'Almer\u00eda. Ha esordito in squadra il 18 dicembre, nella sconfitta per 2-1 arrivata contro il Mirand\u00e9s. Si \u00e8 svincolato a fine stagione, congedandosi con 10 presenze tra campionato e coppa nazionale.\nLibero da vincoli contrattuali, in data 16 gennaio 2018 \u00e8 stato ingaggiato dal Bod\u00f8/Glimt, formazione norvegese militante in Eliteserien, a cui si \u00e8 legato con un accordo annuale. Il 24 agosto successivo ha prolungato il contratto con il Bod\u00f8/Glimt, fino al 31 dicembre 2019.\nIl 6 dicembre 2019 \u00e8 stato reso noto il suo passaggio allo Junkeren, a partire dalla stagione 2020.\nStatistiche.\nPresenze e reti nei club.\n\"Statistiche aggiornate al 1\u00ba gennaio 2020.\""}
{"id": "3674664", "revid": "1840984", "url": "https://it.wikipedia.org/wiki?curid=3674664", "title": "Gran Premio d'Italia 1932", "text": "Il Gran Premio d'Italia 1932, valido quale prima prova del Campionato europeo di automobilismo 1932, si disput\u00f2 all'Autodromo Nazionale di Monza e fu vinto, per la seconda volta consecutiva, da Tazio Nuvolari.\nDopo che le edizioni del 1929 e del 1930 non furono disputate, questa fu la X edizione del Gran Premio d'Italia.\nLa gara.\nDiversamente dall'edizione precedente la durata della corsa venne dimezzata e fissata in 5 ore di gara; in questo modo le vetture poterono essere condotte da un unico pilota per tutta la gara. Venne disputata il 5 giugno 1932 e il vincitore, Nuvolari su Alfa Romeo Tipo B, riusc\u00ec nell'arco delle 5 ore a percorrere poco pi\u00f9 di 83 giri del circuito di 10\u00a0km, per un totale di circa 837\u00a0km che gli vennero conteggiati.\nAl termine della prova furono undici i concorrenti che vennero classificati e quattro i ritirati\nDurante la gara si assistette peraltro ad alcuni cambi di pilota in corsa; fu questo il caso ad esempio di Rudolf Caracciola che, una volta che si fu rotta la sua vetture, subentr\u00f2 alla guida, per una parte di gara, a Baconin Borzacchini; situazione analoga per Achille Varzi, subentrato a Louis Chiron (in quest'ultimo caso, curiosamente, entrambe le Bugatti Type 54 furono per\u00f2 costrette al ritiro).\nAlla gara di casa l'Alfa Romeo port\u00f2 al suo debutto la Alfa Romeo Tipo B, con due esemplari affidati a Nuvolari e a Giuseppe Campari, fornendo agli altri suoi piloti ufficiali Baconin Borzacchini e Rudolf Caracciola delle Alfa Romeo Monza. La seconda squadra ufficiale presente era la Bugatti che presentava la Bugatti Type 54 in mano a Varzi e Chiron, mentre ad Albert Divo era assegnata una Bugatti Type 51. Era presente in forma ufficiale anche la Maserati con la sua Maserati 26M classica nelle mani di Amedeo Ruggeri, e con la nuova versione Maserati V5 nelle mani di Luigi Fagioli e collaudata anche da uno dei fratelli Maserati, Ernesto, iscritto alla gara come pilota di riserva.\nLa partenza della gara venne data dal gerarca fascista Achille Starace e, dalle fonti giornalistiche dell'epoca, pare sia stata ritardata rispetto all'orario previsto delle 9.30 del mattino."}
{"id": "3674666", "revid": "466539", "url": "https://it.wikipedia.org/wiki?curid=3674666", "title": "T. J. Miller", "text": "Biografia.\n\u00c8 nato a Denver il 4 giugno 1981. Per Miller, che ha studiato alla George Washington University a Washington, il successo \u00e8 arrivato dopo aver partecipato al \"monster movie\" \"Cloverfield\" del 2008, diretto da Matt Reeves e co-prodotto da J. J. Abrams in cui interpretava Hudson \"Hud\" Platt, il miglior amico del protagonista. Nel 2010 \u00e8 il co-protagonista della commedia \"Lei \u00e8 troppo per me\" in cui interpreta \"Schizzo,\" uno degli amici del protagonista Jay Baruchel, che torner\u00e0 ad affiancare come doppiatore nel film \"Dragon Trainer\", nel ruolo del giovane e pazzo vichingo Testa di Tufo. Inoltre ha partecipato accanto a Jack Black e Jason Segel al film \"I fantastici viaggi di Gulliver\", in cui interpreta Dan; il film \u00e8 uscito il 4 febbraio 2010. Nello stesso anno scopre di aver sempre avuto una malformazione al cervello che lo ha portato ad avere vari malesseri e addirittura episodi di convulsioni, viene cos\u00ec operato. \nNel 2011 ha partecipato al film \"Our Idiot Brother\", al fianco di Paul Rudd, mentre nel 2012 \u00e8 apparso in un cameo in \"Rock of Ages\". Nel 2014 torna a collaborare con la DreamWorks, riprendendo il ruolo di Testa di Tufo in \"Dragon Trainer 2\", anch'esso divenuto un successo come il primo. Nello stesso anno si ritrova alla Disney per doppiare Fredzilla, personaggio Marvel Comics che fa parte del film \"Big Hero 6\". Interpreter\u00e0, infine, il personaggio di Erlich Bachman nella serie televisiva \"Silicon Valley\".\nNel dicembre del 2017 una donna anonima accusa Miller di averla molestata ai tempi in cui frequentavano assieme l'universit\u00e0. L'attore, tuttavia, nega ogni accusa, e - nonostante lo scandalo - non viene sostituito nel ruolo di Weasel in \"Deadpool 2\". Il 9 aprile 2018 viene arrestato a New York con l'accusa di aver intenzionalmente diffuso un falso allarme, in data 18 marzo, chiamando la polizia e dichiarando che una donna a bordo di un treno trasportava una bomba nella borsa. Viene in seguito rilasciato sotto cauzione di 100.000 dollari.\nDoppiatori italiani.\nDa doppiatore \u00e8 sostituito da:"}
{"id": "3674667", "revid": "767487", "url": "https://it.wikipedia.org/wiki?curid=3674667", "title": "Kenneth Brylle", "text": "Caratteristiche tecniche.\nGiocava normalmente in posizione di punta centrale.\nCarriera.\nGiocatore.\nClub.\nEsordisce in prima squadra nel 1977 tra le fila dello , club militante nella seconda divisione danese, Nel 1978 gioca invece in massima divisione col , segnando 13 gol e vincendo anche il campionato.\nSi trasferisce quindi in Belgio, dove con la maglia dell' conquista il titolo nel 1981 e la Coppa UEFA 1982-1983. Nel 1984 gioca invece per una stagione nei Paesi Bassi nel , seguita da una in Francia nell' e da un'altra in Spagna nel . Torna definitivamente in Belgio nel 1986 in seguito all'ingaggio nel : coi nerazzurri vince altri due titoli in quattro anni, e diventa anche capocannoniere nella Coppa UEFA 1987-1988.\nBrylle termina la carriera nel 1995, dopo aver militato anche nel , nel e nel Knokke.\nNazionale.\nEsordisce nella nel 1980, facendo in seguito parte del gruppo che partecipa al : scende in campo nella partita vinta 3-2 contro il (segna anche il gol del 2-2) valevole per la prima fase, e nella semifinale persa ai calci di rigore contro la .\nDisputa in totale 16 incontri con la Nazionale, segnando 2 gol.\nAllenatore.\nDal 2009 al 2010 ha allenato lo ."}
{"id": "3674668", "revid": "1776051", "url": "https://it.wikipedia.org/wiki?curid=3674668", "title": "Burg (Eifel-Bitburg-Pr\u00fcm)", "text": "Burg \u00e8 un comune di 16 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674670", "revid": "465169", "url": "https://it.wikipedia.org/wiki?curid=3674670", "title": "Dauwelshausen", "text": "Dauwelshausen \u00e8 un comune di 85 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674671", "revid": "1776051", "url": "https://it.wikipedia.org/wiki?curid=3674671", "title": "Emmelbaum", "text": "Emmelbaum \u00e8 un comune di 69 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674672", "revid": "1776051", "url": "https://it.wikipedia.org/wiki?curid=3674672", "title": "Fischbach-Oberraden", "text": "Fischbach-Oberraden \u00e8 un comune di 73 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674673", "revid": "2018600", "url": "https://it.wikipedia.org/wiki?curid=3674673", "title": "Antonio Ereditato", "text": "Biografia.\nLaureato e dottorato presso l'Universit\u00e0 degli Studi di Napoli Federico II, ha lavorato al Centro di Ricerche Nucleari di Strasburgo (CNRS), al CERN di Ginevra e all'Istituto Nazionale di Fisica Nucleare di Napoli, ricoprendo il ruolo di dirigente di ricerca dal 1998.\nDal 2006 al 2020 \u00e8 stato Professore Ordinario di Fisica delle particelle elementari presso l'Universit\u00e0 di Berna.\nHa svolto attivit\u00e0 di ricerca nel campo della fisica sperimentale del neutrino, dell'interazione forte e dell'interazione debole, con esperimenti condotti al CERN, in Giappone, negli USA e ai Laboratori nazionali del Gran Sasso. Ha realizzato numerosi progetti di ricerca e sviluppo su rivelatori di particelle: camere a fili, calorimetri, rivelatori criogenici a ionizzazione, emulsioni nucleari, rivelatori per applicazioni in medicina..\nEreditato \u00e8 stato membro di comitati scientifici internazionali: SPSC, CNGS, LHCC del CERN e della Swiss National Science Foundation. Attualmente \u00e8 membro del PAC del Joint Institute for Nuclear Research di Dubna. Membro dell'Advisory Committes di varie conferenze internazionali, quali la Calorimetry Conference (CALOR). Referee e peer review member di riviste internazionali e Funding Agencies, \u00e8 ora \"Editor-in-Chief\" di \"Instruments\". Ereditato \u00e8 anche socio dell'Aspen Institute Italia e presidente della SAIS (Societ\u00e0 degli Accademici Italiani in Svizzera).\nDal 2008 al marzo 2012 Antonio Ereditato \u00e8 stato il portavoce e il coordinatore dell'esperimento OPERA da lui proposto nel 1997 insieme ai professori Kimio Niwa e Paolo Strolin. L'esperimento OPERA ha studiato il fenomeno di oscillazione dei neutrini, con misure effettuate su fasci di neutrini muonici inviati dai laboratori del CERN verso i Laboratori Nazionali del Gran Sasso. Il 31 maggio 2010 Ereditato annunci\u00f2 in un seminario al Gran Sasso la rivelazione del primo evento di apparizione di un neutrino tauonico da parte di OPERA. Si trattava della prima indicazione dell'apparizione nelle oscillazioni di neutrino. Nel settembre 2011 fu annunciato che misure effettuate dall'esperimento indicavano che la velocit\u00e0 dei neutrini fosse superluminale. La vicenda ebbe grande risalto mediatico date le potenziali implicazioni del risultato. Lo stesso Ereditato, consapevole che potevano esserci ancora errori sistematici nascosti nella misura, organizz\u00f2 a nome della collaborazione OPERA un seminario in cui veniva chiesto alla comunit\u00e0 scientifica di contribuire allo scrutinio del risultato. Nei mesi successivi, OPERA condusse ulteriori test per verificare la correttezza dei sorprendenti risultati. I test portarono all'individuazione di errori sistematici dovuti a effetti strumentali.\nLe attivit\u00e0 di ricerca di Ereditato, oltre al gi\u00e0 menzionato esperimento OPERA, hanno riguardato l'esperimento ATLAS all'LHC del CERN, il quale nel 2012 ha scoperto il Bosone di Higgs, assieme all'esperimento CMS, l'esperimento T2K in Giappone, che nel 2013 ha scoperto l'apparizione delle oscillazioni di neutrino, gli esperimenti MicroBooNE e SBND al Fermilab di Chicago, dedicati alla ricerca dei neutrini sterili, e l'esperimento DUNE per lo studio delle oscillazioni di neutrino e per la fisica astroparticellare. \nIl gruppo di ricerca di Antonio Ereditato \u00e8 stato anche leader nello studio e sviluppo dei rivelatori \"Time Projection Chambers\" (TPC) ad argon liquido. In tale ambito il gruppo di Berna ha ottenuto il record mondiale di lunghezza di drift con tali TPC (&gt;5 metri). e sviluppato il concetto di rivelazione \"ArgonCube\", una tecnica innovativa che verr\u00e0 utilizzata nel futuro esperimento DUNE. Inoltre, grazie all'esperienza maturata in OPERA, Ereditato e collaboratori hanno sviluppato una nuova generazione di rivelatori ad emulsioni nucleari e di microscopi automatici per la loro analisi, utili in varie applicazioni di fisica fondamentale e applicata, come ad esempio per la tomografia con muoni cosmici applicata a strutture geologiche quali ghiacciai alpini. Sempre utilizzando film di emulsioni nucleari, il gruppo di Ereditato ha partecipato all'esperimento QPLAS che nel 2019 ha misurato per la prima volta l'effetto di interferenza quantistica con antimateria (positroni).\nAntonio Ereditato ha contribuito a realizzare un laboratorio di ricerca associato al ciclotrone dell'ospedale universitario di Berna e della sua linea estratta di fascio, un'infrastruttura pressoch\u00e9 unica in Europa per un ciclotrone di uso medico.\nEreditato \u00e8 autore di oltre 1400 pubblicazioni scientifiche, di vari articoli di rassegna e di oltre 40 presentazioni a congressi internazionali. Le sue informazioni bibliometiche si trovano su:. \u00c8 stato relatore di pi\u00f9 70 tra tesi di laurea, master e dottorato.\nNel 2015 \u00e8 stato insignito, assieme ad altri colleghi attivi nella fisica del neutrino, del \"Breakthrough Prize\" per la fisica, per le loro ricerche che hanno condotto alla scoperta delle oscillazioni di neutrino. \nAntonio Ereditato si occupa anche di divulgazione scientifica. Autore del libro \"Le Particelle Elementari\", edito da Il Saggiatore (2017), ha ricevuto il premio \"Letteratura e Scienza\" in occasione del Premio Letterario di Caccuri 2017 e il premio letterario \"Maria Antonia Gervasio\" per la migliore opera di divulgazione scientifica edita nel 2016/17. Ha anche pubblicato nel 2018, sempre per il Saggiatore, \"Il Cosmo della Mente\", con Edoardo Boncinelli, nel 2019 \"Guida Turistica per Esploratori dello Spazio\", nel 2020, sempre assieme a Boncinelli, \"L'Infinito Gioco della Scienza\", e nel 2021 \"Un Breve Viaggio Chiamato Terra\". \nSono state anche pubblicate traduzioni di questi libri: \"El Cosmo de la Mente\", Tusquets (2020), \"O Cosmo da Mente\", Presen\u00e7a (2019), \"Ever Smaller\", MIT Press (2020), \"G\u00faia Turistica para Exploradores del Espacio\", Tusquets (2022).\nIl 2 giugno 2018 Ereditato \u00e8 stato onorato del titolo di Ufficiale dell'Ordine al Merito della Repubblica Italiana."}
{"id": "3674675", "revid": "458786", "url": "https://it.wikipedia.org/wiki?curid=3674675", "title": "Pervaja Gruppa 1949", "text": "L'edizione 1949 della Pervaja Gruppa fu il 12\u00aa del massimo campionato sovietico di calcio, la prima con questa denominazione; fu vinto dalla Dinamo Mosca, giunto al suo quinto titolo.\nCapocannoniere della competizione fu Nikita Simonjan (Spartak Mosca) con 26 marcature.\nStagione.\nNovit\u00e0.\nI club partecipanti furono portate a 18, con l'arrivo della neopromossa Lokomotiv Charkiv e delle ripescate Neftyanik Baku, Dinamo Erevan, Daugava Riga e \u0160acht\u00ebr Stalino, al posto della sola retrocessa, il Kryl'ja Sovetov Mosca. Con queste ammissioni furono coinvolte un numero maggiore di repubbliche sovietiche, rispetto al passato: le squadre russe continuarono ad essere comunque pi\u00f9 della met\u00e0 dei partecipanti.\nFormula.\nLe squadre si incontrarono tra di loro in gare di andata e ritorno, per un totale di 34 giornate: il sistema prevedeva due punti per la vittoria, uno per il pareggio e zero per la sconfitta.\nNon erano previste retrocessioni in seconda divisione al termine della stagione.\nFu l'ultima stagione in cui questa categoria utilizz\u00f2 tale denominazione: dall'anno successivo fu nota come Klass A."}
{"id": "3674676", "revid": "110157", "url": "https://it.wikipedia.org/wiki?curid=3674676", "title": "Geichlingen", "text": "Geichlingen \u00e8 un comune di 401 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674678", "revid": "767487", "url": "https://it.wikipedia.org/wiki?curid=3674678", "title": "Gem\u00fcnd", "text": "Gem\u00fcnd \u00e8 un comune di 16 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674679", "revid": "1776051", "url": "https://it.wikipedia.org/wiki?curid=3674679", "title": "Gentingen", "text": "Gentingen \u00e8 un comune di 68 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674680", "revid": "1776051", "url": "https://it.wikipedia.org/wiki?curid=3674680", "title": "Heilbach", "text": "Heilbach \u00e8 un comune di 137 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674681", "revid": "1776051", "url": "https://it.wikipedia.org/wiki?curid=3674681", "title": "Herbstm\u00fchle", "text": "Herbstm\u00fchle \u00e8 un comune di 31 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674682", "revid": "1776051", "url": "https://it.wikipedia.org/wiki?curid=3674682", "title": "Hommerdingen", "text": "Hommerdingen \u00e8 un comune di 54 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674685", "revid": "1776051", "url": "https://it.wikipedia.org/wiki?curid=3674685", "title": "H\u00fctten (Renania-Palatinato)", "text": "H\u00fctten \u00e8 un comune di 45 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674686", "revid": "1776051", "url": "https://it.wikipedia.org/wiki?curid=3674686", "title": "H\u00fcttingen bei Lahr", "text": "H\u00fcttingen bei Lahr \u00e8 un comune di 135 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674687", "revid": "1776051", "url": "https://it.wikipedia.org/wiki?curid=3674687", "title": "Karlshausen", "text": "Karlshausen \u00e8 un comune di 364 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674688", "revid": "1776051", "url": "https://it.wikipedia.org/wiki?curid=3674688", "title": "Keppeshausen", "text": "Keppeshausen \u00e8 un comune di 21 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674689", "revid": "1776051", "url": "https://it.wikipedia.org/wiki?curid=3674689", "title": "K\u00f6rperich", "text": "K\u00f6rperich \u00e8 un comune di 1.119 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674690", "revid": "1776051", "url": "https://it.wikipedia.org/wiki?curid=3674690", "title": "Koxhausen", "text": "Koxhausen \u00e8 un comune di 109 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674693", "revid": "767487", "url": "https://it.wikipedia.org/wiki?curid=3674693", "title": "Kruchten", "text": "Kruchten \u00e8 un comune di 388 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674694", "revid": "1776051", "url": "https://it.wikipedia.org/wiki?curid=3674694", "title": "Lahr (Eifel-Bitburg-Pr\u00fcm)", "text": "Lahr \u00e8 un comune di 186 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674695", "revid": "110157", "url": "https://it.wikipedia.org/wiki?curid=3674695", "title": "Leimbach (Eifel-Bitburg-Pr\u00fcm)", "text": "Leimbach \u00e8 un comune di 60 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674698", "revid": "305330", "url": "https://it.wikipedia.org/wiki?curid=3674698", "title": "Settore manifatturiero", "text": ""}
{"id": "3674700", "revid": "1776051", "url": "https://it.wikipedia.org/wiki?curid=3674700", "title": "Niedergeckler", "text": "Niedergeckler \u00e8 un comune di 43 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674701", "revid": "2012401", "url": "https://it.wikipedia.org/wiki?curid=3674701", "title": "NEC PC-100", "text": "NEC PC-100 \u00e8 un home computer giapponese venduto a partire dal 13 ottobre 1983. Si basava sulla CPU NEC \u03bcPD8086-2 (clone dell'8086) operante a 7\u00a0MHz, con 128KB RAM, 128KB VRAM, una tastiera che supportava la scrittura giapponese ed un mouse con due bottoni. Erano disponibili tre modelli e un monitor a colori,\"PC-KD651\", che poteva essere usato verticalmente od orizzontalmente al prezzo di 198\u00a0000 yen. Il suo maggior vantaggio rispetto ai computer concorrenti del tempo era la sua maggior capacit\u00e0 grafica di 720 per 512 pixel con la possibilit\u00e0 di selezionare 16 colori da una tavolozza di 512; questo era possibile sul modello di punta \"model30\". Il suo sistema operativo era l'MS-DOS ed era fornito con un foglio elettronico chiamato \"Maruchipuran\" (Multipiano), un editor di testi \"JS-WORD\" ed il gioco Lode Runner.\nTroppo avanzato e costoso per la sua era, il PC-100 non vendette molto. Un set completo con stampante PC-PR201 che poteva stampare i caratteri hiragana, katakana e Kanji, costava circa un milione di yen. Si consideri che il Nintendo Family Computer venduto a luglio dello stesso anno costava solo 14\u00a0800 yen ed il decantato Apple Lisa 2 costava 2.2 milioni di yen. Anche il pi\u00f9 economico PC-9801F2 della stessa NEC vendette meglio del PC-100.\nSpecifiche.\nDisplay.\nI display sono equipaggiati con un interruttore meccanico che permette al sistema di accorgersi se il monitor era in orizzontale o in verticale. Funzione di Degauss (smagnetizzazione).\nCuriosit\u00e0.\nForse a causa del mouse di serie, venne usato come mascotte promozionale un topo blu in stile anime, con \"PC-100\" disegnato sul petto, vagamente rassomigliante a Superman."}
{"id": "3674702", "revid": "1776051", "url": "https://it.wikipedia.org/wiki?curid=3674702", "title": "Niederraden", "text": "Niederraden \u00e8 un comune di 35 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674703", "revid": "1776051", "url": "https://it.wikipedia.org/wiki?curid=3674703", "title": "Niehl", "text": "Niehl \u00e8 un comune di 74 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674704", "revid": "726373", "url": "https://it.wikipedia.org/wiki?curid=3674704", "title": "Disaster Date", "text": "Disaster Date \u00e8 un programma televisivo statunitense trasmesso dal canale MTV, nel quale una telecamera nascosta riprende l'appuntamento al buio, dagli esiti volutamente disastrosi ed imbarazzanti, tra un attore del cast e un'ignara persona single. Il programma viene trasmesso dal 28 settembre 2009 ed \u00e8 girato principalmente nella zona di Los Angeles, nella California. Il programma si \u00e8 concluso il 18 luglio 2011 dopo quattro stagioni.\nSvolgimento.\nOgni puntata mostra solitamente tre differenti appuntamenti al buio. Ogni incontro \u00e8 organizzato da un amico del partecipante all'appuntamento, nonch\u00e9 futura vittima dello scherzo. L'amico racconta inoltre alcune vicende relative al partecipante e tre cose che questo odia. Durante l'appuntamento, l'attore fa puntualmente le tre cose che il partecipante odia, facendolo arrabbiare o imbarazzare. Ogni appuntamento dura 60 minuti, e il partecipante guadagna a sua insaputa un dollaro per ogni minuto che riesce a resistere. Se il partecipante se ne va prima o l'appuntamento raggiunge i 60 minuti, l'attore rivela lo scherzo e gli d\u00e0 i soldi guadagnati."}
{"id": "3674708", "revid": "1776051", "url": "https://it.wikipedia.org/wiki?curid=3674708", "title": "Nusbaum", "text": "Nusbaum \u00e8 un comune di 464 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674709", "revid": "1983214", "url": "https://it.wikipedia.org/wiki?curid=3674709", "title": "Obergeckler", "text": "Obergeckler \u00e8 un comune di 170 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674710", "revid": "1776051", "url": "https://it.wikipedia.org/wiki?curid=3674710", "title": "Plascheid", "text": "Plascheid \u00e8 un comune di 87 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674719", "revid": "1776051", "url": "https://it.wikipedia.org/wiki?curid=3674719", "title": "Rodershausen", "text": "Rodershausen \u00e8 un comune di 177 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674720", "revid": "110157", "url": "https://it.wikipedia.org/wiki?curid=3674720", "title": "Roth an der Our", "text": "Roth an der Our \u00e8 un comune di 178 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674721", "revid": "1776051", "url": "https://it.wikipedia.org/wiki?curid=3674721", "title": "Scheitenkorb", "text": "Scheitenkorb \u00e8 un comune di 34 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674722", "revid": "43697083", "url": "https://it.wikipedia.org/wiki?curid=3674722", "title": "Prasca", "text": ""}
{"id": "3674724", "revid": "88740", "url": "https://it.wikipedia.org/wiki?curid=3674724", "title": "Le Dieu du carnage", "text": "Le Dieu du carnage \u00e8 una commedia della scrittrice e drammaturga francese Yasmina Reza, allestita e pubblicata anche in Italia col titolo \"Il Dio della carneficina\". La commedia narra dell'incontro di due famiglie, riunitesi per discutere, con la dovuta buona creanza ed educazione, sul fatto che il figlio di una delle due abbia picchiato con un bastone quello dell'altra coppia. Tuttavia, man mano che il tempo passa, la discussione degenera e le buone maniere vengono presto dimenticate da entrambe le famiglie.\nLo spettacolo \u00e8 stato scritto originariamente in lingua francese ed \u00e8 stato acclamato sia dal pubblico che dalla critica francese; ugualmente applaudite sono state anche le versioni tradotte in lingua inglese approdate a Londra e New York.\nTrama.\nFerdinand Reille, un bambino di undici anni, colpisce al volto con un bastone Bruno Houlli\u00e9, un suo coetaneo, in seguito a un alterco, rompendogli due incisivi. Infatti Bruno non voleva che Ferdinand facesse parte della sua \u201cgang\u201d, accusandolo di essere un traditore. Cos\u00ec, per chiarire cosa fosse avvenuto tra i figli, i signori Houlli\u00e9 invitano i coniugi Reille a casa propria per discutere dell'accaduto pacificamente. I genitori di Bruno sono V\u00e9ronique (grande appassionata d'arte e fotografia, saggista momentaneamente occupata sulla scrittura su un libro circa le problematiche del Darfur) e Michel Houlli\u00e9 (grossista di articoli casalinghi con una madre molto malata), mentre quelli di Ferdinand sono Annette (una consulente patrimoniale) e Alain Reille (un avvocato al momento impegnato a difendere una casa farmaceutica che ha rilasciato un farmaco dagli effetti collaterali nocivi).\nPurtroppo le buone intenzioni iniziali finiscono presto nel dimenticatoio e scoppiano risse e liti sia tra le due famiglie, sia tra marito e moglie. Cos\u00ec, intervallate da qualche raro momento di tranquillit\u00e0, scoppiano quattro ondate di scoppi d'ira e diatribe, in cui si discute animosamente anche di tematiche come l'omofobia, la misoginia e il razzismo. Uno dei momenti pi\u00f9 drammatici dell'intera commedia \u00e8 quando Annette, colta da una crisi di nervi, vomita sul tavolino del salotto dei Houlli\u00e9, interamente ricoperto di libri costosi.\nProduzioni.\nProduzioni originali.\nLa commedia ha debuttato a Zurigo l'8 dicembre 2006, con la regia di J\u00fcrgen Gosch. Nel gennaio 2008 lo spettacolo \u00e8 stato realizzato a Parigi con Isabelle Huppert e Eric Elmosnino; il 25 marzo dello stesso anno, lo spettacolo ha aperto I battenti a Londra, con la traduzione in lingua inglese a cura di Christopher Hampton.\nProduzione londinese.\nLa versione in inglese di Christopher Hampton \u00e8 stata presentata per la prima volta al Gielgud Theatre nel West End londinese il 25 marzo 2008. Il cast originale di questa produzione, diretta da Matthew Warchus, comprendeva: Ralph Fiennes, Tamsin Greig, Janet McTeer e Ken Stott.\nLa sera stessa della prima ci fu un black out nel corso della rappresentazione; tuttavia, lo show non venne interrotto e lo spettacolo prosegu\u00ec, con il palco illuminato dalle luci di emergenza.\nLa produzione londinese della commedia ha avuto un grande successo, tanto da vincere l'Olivier Award per il miglior nuovo spettacolo nel 2009.\nProduzione di Broadway.\nDopo alcune modifiche minori al testo, la commedia ha debuttato a Broadway, al Bernard B. Jacobs Theatre, il 22 marzo 2009 (con le anteprime gi\u00e0 dal 28 febbraio 2009). Tra queste modifiche apportate al testo la pi\u00f9 importante \u00e8, senz'altro, la traduzione in lingua inglese dei nomi di quasi tutti i personaggi; essi, dunque, si chiamano: \"Veronica\" (V\u00e9ronique), \"Michael\" (Michel), \"Annette\" (rimasto invariato), \"Allan\" (Alain), \"Benjamin\" (Ferdinand) e \"Henry\" (Bruno). Inoltre, la storia \u00e8 stata ambientata a Brooklyn.\nOriginariamente, lo show sarebbe dovuto rimanere in scena fino al 19 giugno 2009 ma poi, a causa dello straordinario successo ottenuto, la data di chiusura fu rinviata al 28 febbraio 2010 e, infine, al 6 giugno 2010 (data effettiva della chiusura della commedia). A causa della durata \u201cextra\u201d dello spettacolo, il cast principale ha dovuto rifare un nuovo contratto, per poi essere sostituito, in seguito, da un altro cast. Il cast di questa produzione, ancora una volta diretta da Matthew Warchus, comprendeva: Jeff Daniels, Hope Davis, James Gandolfini e Marcia Gay Harden; tutti e quattro sono stati nominati al Tony per le loro performance, ma solo la Harden lo ha vinto. I sostituti del cast originali sono stati: Ken Stott (presente anche nella produzione londinese), Christine Lahti, Jimmy Smits, Annie Potts (al suo debutto a Broadway), Jeff Daniels (interpretando Michael e non Alan, come aveva fatto a Londra), Janet McTeer (presente anche nella produzione londinese), Dylan Baker, Lucy Liu (al suo debutto a Broadway).\nLa produzione di Broadway ha chiuso il 6 giugno 2010 dopo 24 anteprime e 452 repliche regolari. \u00c8 la terza commedia per numero di repliche dall'inizio del XXI secolo, dopo The Thirty-Nine Steps e August: Osage County. La produzione ha ricevuto critiche miste. Brendan Lemon del \"Financial Times\" ha definito la commedia \u201cuno spettacolo arrogante e superficiale\u201d, aggiungendo \u201cho detestato la complicit\u00e0 che l'autore ha creato con il pubblico. Mentre uscivo dal teatro ho pensato: \u201cnon rider\u00f2 mai pi\u00f9\u201d\u201d.\nProduzione italiana.\nIn Italia la commedia \u00e8 stata messa in scena per la prima volta nel gennaio 2009, prodotta da Nuovo Teatro \u2013 Gli Ipocriti in collaborazione con il Teatro Eliseo, regista Roberto And\u00f2 e interpreti un quartetto di grandi attori: Anna Bonaiuto (V\u00e9ronique), Alessio Boni (Alain), Michela Cescon (Annette) e Silvio Orlando (Michel).\nLo spettacolo debutt\u00f2 il 6 gennaio ad Ascoli Piceno, poi inizi\u00f2 una lunga \"tourn\u00e9e\" e fu ripreso la stagione successiva.\nIn concomitanza con quell'allestimento, l\u2019editore Arcadia &amp; Ricono diede alle stampe il testo, tradotto da Alessandra Serra.\nNell'agosto 2011, quando la versione cinematografica di Polanski fu presentata al festival di Venezia, l'editore Adelphi ripubblic\u00f2 il testo con il titolo di \"Il dio del massacro\" e una nuova traduzione.\nVersione cinematografica.\nRoman Pola\u0144ski ha diretto nel 2011 una versione cinematografica de \"Il dio del massacro\", intitolata \"Carnage\". Pur non avendo, Roman Polanski, il permesso di entrare negli Stati Uniti, il film \u00e8 stato ambientato a Brooklyn, cos\u00ec come lo spettacolo di Broadway da cui \u00e8 stato tratto. Jodie Foster e John C. Reilly sono Penelope e Michael (la versione adattata di V\u00e9ronique e Michel), mentre Christoph Waltz e Kate Winslet interpretano Alan e Nancy (ossia Alain e Annette)."}
{"id": "3674725", "revid": "1573940", "url": "https://it.wikipedia.org/wiki?curid=3674725", "title": "Rousettus amplexicaudatus", "text": "Il rossetto di Geoffroy (Rousettus amplexicaudatus ) \u00e8 un pipistrello appartenente alla famiglia degli Pteropodidi, diffuso nella regione Indomalese e parte della regione australasiana.\nDescrizione.\nDimensioni.\nPipistrello di medie dimensioni con la lunghezza della testa e del corpo tra 105 e 115\u00a0mm, la lunghezza dell'avambraccio tra 75 e 87\u00a0mm, la lunghezza della coda tra 15 e 21\u00a0mm, la lunghezza del piede tra 20 e 23\u00a0mm, la lunghezza delle orecchie tra 16,5 e 20\u00a0mm e un peso fino a 80\u00a0g.\nAspetto.\nLa pelliccia \u00e8 corta e sparsa, eccetto la presenza di lunghi peli sul collo e sotto il mento. Le parti dorsali variano dal marrone scuro al bruno-olivastro scuro, pi\u00f9 chiaro sulla nuca, mentre le parti ventrali sono grigio-brunastre. Nei maschi \u00e8 presente un collare pi\u00f9 chiaro. Il muso \u00e8 lungo ed affusolato, gli occhi sono grandi. Le orecchie sono relativamente pi\u00f9 strette rispetto al rossetto di Leschenault, hanno l'estremit\u00e0 arrotondata e un lobo antitragale piccolo ed arrotondato. La tibia \u00e8 relativamente pi\u00f9 corta e priva di peli. Le membrane alari sono marroni scure. La coda \u00e8 relativamente lunga, il calcar \u00e8 ben sviluppato, mentre l'uropatagio \u00e8 ridotto ad una sottile membrana lungo la parte interna degli arti inferiori. I maschi sono leggermente pi\u00f9 grandi delle femmine.\nBiologia.\nComportamento.\nSi rifugia all'interno di grotte dove forma colonie di diverse migliaia di individui spesso insieme al pipistrello mattutino. Esemplari sono stati osservati anche in crepacci e vecchie tombe. Utilizza l'ecolocazione in maniera rudimentale, gli ultrasuoni vengono prodotti dallo schioccare della lingua sul palato. Di notte, pu\u00f2 volare molte miglia alla ricerca di cibo.\nAlimentazione.\nSi nutre prevalentemente di frutta coltivata, tra le quali Banane, Mango, Chico, Guava e diverse specie native di \"Ficus\". Sull'isola di Timor \u00e8 stato visto nutrirsi di frutti di \"Muntingia\".\nRiproduzione.\nLe femmine partoriscono un piccolo alla volta due volte l'anno, con un intervallo di 4-5 mesi. La stagione riproduttiva va da dicembre a giugno. La gestazione dura tra i 3,5-4,5 mesi, l'allattamento tra i 2,5-3 mesi. La prima gestazione avviene dopo 8-12 mesi di vita. I piccoli convivono con le madri fino all'et\u00e0 adulta. \nDistribuzione e habitat.\nQuesta specie \u00e8 diffusa in Cina meridionale, Indocina, Indonesia, Filippine, Nuova Guinea, Isole Salomone e alcune isole vicine.\nVive in molteplici tipi di habitat, incluse le foreste secondarie, le aree agricole, giardini, frutteti e anche, meno comunemente, le foreste tropicali umide fino a 2.200 metri di altitudine.\nTassonomia.\nSono state riconosciute 5 sottospecie:\nStato di conservazione.\nLa IUCN Red List, considerato il vasto areale, la popolazione numerosa e la presenza in diverse aree protette, classifica \"R.amplexicaudatus\" come specie a rischio minimo (LC)."}
{"id": "3674726", "revid": "1776051", "url": "https://it.wikipedia.org/wiki?curid=3674726", "title": "Scheuern", "text": "Scheuern \u00e8 un comune di 43 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674727", "revid": "1776051", "url": "https://it.wikipedia.org/wiki?curid=3674727", "title": "Sevenig bei Neuerburg", "text": "Sevenig bei Neuerburg \u00e8 un comune di 57 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674728", "revid": "110157", "url": "https://it.wikipedia.org/wiki?curid=3674728", "title": "Sinspelt", "text": "Sinspelt \u00e8 un comune di 414 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674732", "revid": "1776051", "url": "https://it.wikipedia.org/wiki?curid=3674732", "title": "\u00dcbereisenbach", "text": "\u00dcbereisenbach \u00e8 un comune di 57 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674733", "revid": "1776051", "url": "https://it.wikipedia.org/wiki?curid=3674733", "title": "Uppershausen", "text": "Uppershausen \u00e8 un comune di 75 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674734", "revid": "1776051", "url": "https://it.wikipedia.org/wiki?curid=3674734", "title": "Utscheid", "text": "Utscheid \u00e8 un comune di 484 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "3674736", "revid": "1776051", "url": "https://it.wikipedia.org/wiki?curid=3674736", "title": "Auw bei Pr\u00fcm", "text": "Auw bei Pr\u00fcm \u00e8 un comune di 676 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3674750", "revid": "131358", "url": "https://it.wikipedia.org/wiki?curid=3674750", "title": "Kenneth Brylle Larsen", "text": ""}
{"id": "3674755", "revid": "599013", "url": "https://it.wikipedia.org/wiki?curid=3674755", "title": "Edgar Schmitt", "text": ""}
{"id": "3674759", "revid": "729019", "url": "https://it.wikipedia.org/wiki?curid=3674759", "title": "Lu'ayy al-Atassi", "text": "Biografia.\nLu\u02beayy al-At\u0101ss\u012b nacque a Homs, in seno alla nota famiglia al-At\u0101ss\u012b, un casato fortemente impegnato nella politica del suo Paese, e svolse i suoi studi nella Scuola Militare della sua citt\u00e0 natale.\nCombatt\u00e9 nella guerra arabo-israeliana del 1948 e divenne in seguito capo del Protocollo Militare sotto il governo di Hashim al-Atassi nel 1954.Lu\u02beayy fu poi addetto militare nell'ambasciata siriana del Cairo, dove abbracci\u00f2 gli ideali del nazionalismo arabo per l'influenza subita dal presidente egiziano Gam\u0101l \u02bfAbd al-N\u0101\u1e63er.\nAt\u0101ss\u012b era all'epoca favorevole alla creazione di uno Stato unitario tra Siria ed Egitto nella Repubblica Araba Unita (RAU), e critic\u00f2 l'atteggiamento del generale Haydar al-Kuzbari che aveva spinto la Siria a sciogliere il patto unitario, in quella che rester\u00e0, con tutti i suoi limiti, una delle pochissime esperienze realmente panarabe.\nDopo questo evento, divenne addetto militare siriano a Washington.\nFu convocato a Damasco per testimoniare contro alcuni nasseriani che cercavano di dar nuova vita alla fallita unione ma egli rifiut\u00f2 di accondiscendere ai desiderata della corte e per questo dovette subire la pena detentiva per un intero anno.\nL'8 marzo 1963, l'ala militare del partito Ba'th oper\u00f2 un colpo di Stato che port\u00f2 alla sua scarcerazione e alla sua immediata designazione a Presidente del Consiglio nazionale rivoluzionario incaricato di esercitare ogni autorit\u00e0 esecutiva in Siria.\nDivenne Presidente della Repubblica ma con poteri limitati e si dimise quindi dalla suprema carica quattro mesi pi\u00f9 tardi, il 27 luglio del 1963.\nTorn\u00f2 allora a vivere a Homs per i quaranta anni seguenti, senza partecipare pi\u00f9 alla vita politica e militare del suo Paese."}
{"id": "3674769", "revid": "1819104", "url": "https://it.wikipedia.org/wiki?curid=3674769", "title": "I Fantaeroi", "text": "I Fantaeroi (\"Sidekick\") \u00e8 una serie televisiva d'animazione canadese prodotta da Nelvana dal 2010 al 2013. La sua trasmissione \u00e8 iniziata in Canada il 3 settembre 2010 su YTV e si \u00e8 conclusa il 14 settembre 2013, per un totale di 52 episodi trasmessi, suddivisi in 3 stagioni.\nIn Italia i diritti sono di Switchover Media, che ha trasmesso su K2 dal 19 settembre 2011 i primi 26 episodi. Dal 5 ottobre 2011 tutti gli episodi sono diffusi in streaming a cadenza pi\u00f9 o meno settimanale sul canale ufficiale di YouTube di K2 dedicato alla serie.\nTrama.\nLa serie parla di un ragazzo di nome Eric Needles che abita nella villa di Maxum Man insieme a Maxum Brain. Insieme al suo migliore amico, Trevor Troublemeyer, e le sue amiche Vana e Kitty, si allena all'Accademia dei Fantaeroi per diventare \"Aiutante Fantaeroe\" (in originale \"Sidekick\" ossia \"spalla/aiutante\", termine che nei fumetti americani designa gli aiutanti dei supereroi).\nMentre si occupano della loro formazione, Eric dovr\u00e0 anche fronteggiare la misteriosa sparizione del suo mentore supereroe Maxum Man e tenerla segreta alla citt\u00e0.\nIl gruppo di amici dovr\u00e0 dunque occuparsi da solo di salvare la citt\u00e0 e il mondo dai cattivi, nonch\u00e9 seguaci di Master XOX (antagonista principale della serie) e altri personaggi.\nProduzione e trasmissione.\nLa serie \u00e8 stata prodotta da Nelvana con YTV ed \u00e8 diretta da Joey So. La prima stagione \u00e8 andata in onda in Canada a partire dal 3 settembre 2010 su YTV, per poi concludersi il 18 giugno 2011, per un totale di 26 episodi trasmessi in un ordine differente rispetto a quello in cui sono stati prodotti. Una seconda stagione di 13 episodi \u00e8 andata in onda tra l'8 ottobre 2011 e il 14 aprile 2012. Una terza stagione di 12 episodi \u00e8 andata in onda dal 1\u00ba giugno al 14 settembre 2013, chiudendo la messa in onda. Negli Stati Uniti la serie \u00e8 stata trasmessa da Cartoon Network a partire dal 13 giugno 2011.\nIn Italia i diritti sono di Switchover Media, che ha trasmesso su K2 dal 19 settembre 2011 i primi 26 episodi durante la stagione autunnale di quell'anno. A partire dal 5 ottobre 2011 tutti gli episodi sono stati diffusi in streaming a cadenza pi\u00f9 o meno settimanale sul canale ufficiale di YouTube di K2 dedicato alla serie. La seconda stagione \u00e8 andata in onda dal 7 al 15 gennaio 2013 con pi\u00f9 di un episodio ad appuntamento, mentre la terza \u00e8 andata in onda un anno dopo, dal 7 al 22 gennaio 2014."}
{"id": "3674771", "revid": "1543377", "url": "https://it.wikipedia.org/wiki?curid=3674771", "title": "Allianz Cup 2011", "text": "L'Allianz Cup 2011 \u00e8 stato un torneo professionistico di tennis femminile giocato sulla terra battuta. \u00c8 stata la 21\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2011. Si \u00e8 giocato a Sofia in Bulgaria dal 12 al 18 settembre 2011.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nCampionesse.\nSingolare.\n S\u00edlvia Soler Espinosa ha battuto in finale Romina Oprandi, 2\u20136, 6\u20136, ret.\nDoppio.\n Nina Brat\u010dikova / Darija Jurak hanno battuto in finale Alexandra Cadan\u021bu / Ioana Raluca Olaru, 6\u20134, 7\u20135"}
{"id": "3674776", "revid": "1851848", "url": "https://it.wikipedia.org/wiki?curid=3674776", "title": "Juan Corona", "text": "Biografia.\nOrigini.\nNato in una localit\u00e0 di Jalisco, nel 1950 - appena sedicenne - emigr\u00f2 illegalmente in America partendo dalla costa di Autl\u00e1n per cercare condizioni di vita migliori; nel maggio 1953, dopo avere lavorato per un certo periodo di tempo nell'Imperial Valley, si stabil\u00ec a Yuba City, in California, e trov\u00f2 lavoro come bracciante nelle piantagioni. Il fratello, Natividad Corona (1923 circa \u2013 23 maggio 1973), apr\u00ec un locale chiamato \u201cCaff\u00e8 di Guadalajara\u201d a Marysville (California); era gi\u00e0 migrato in America nel 1944. Corona aveva anche un terzo fratello maggiore, un certo \u201cFelix\u201d. Il 24 ottobre 1953 si spos\u00f2 con Gabriella E. Hermosillo a Reno, nel Nevada. Corona, sebbene fosse sposato, era bisessuale e frequentava degli omosessuali, con cui talvolta si lasciava andare ad attacchi di rabbia. Il fratello Natividad era omosessuale; Juan lo sapeva, e pare che da quel momento avesse iniziato a sviluppare delle tendenze omofobiche: questo spiegherebbe il perch\u00e9 dei suoi attacchi d\u2019ira; non a caso una parte delle sue future vittime saranno gay. Corona aveva un Quoziente Intellettivo (Q.I.) di 130, un punteggio piuttosto elevato.\nIl 23 e il 24 dicembre 1955 un'inondazione del fiume Yuba di 390\u00a0km\u00b2 colp\u00ec la California del nord per due settimane, uccidendo 38 persone: Corona, a seguito di questo episodio, ebbe un collasso mentale, alcuni episodi di schizofrenia e dei deliri: pensava che tutti fossero morti nell'inondazione e che stesse vivendo su una \u201cterra di fantasmi\u201d; inizi\u00f2 anche a leggere la Bibbia. Il 17 gennaio 1956, sei giorni dopo avere chiesto una petizione, Natividad port\u00f2 il fratello al DeWitt State Hospital di Auburn (California): i medici gli diagnosticarono una forma di schizofrenia di tipo paranoide; a partire dal 18 gennaio ebbe 23 elettro-shock senza anestesia e venne rilasciato dopo tre mesi di ricovero. Attorno a questo periodo inizi\u00f2 a bere in modo pesante.\nCorona fu poi deportato in Messico, ma torn\u00f2 legalmente in California con la Green Card (un documento che attesta la residenza permanente) diverso tempo dopo; smise di bere alcol e ogni tanto mostr\u00f2 segni di schizofrenia e comportamento violento. Torn\u00f2 a lavorare e si guadagn\u00f2 la stima di lavoratore assiduo. Nel 1959 si rispos\u00f2 con Gloria I. Moreno ed ebbe quattro figlie. All'alba del 25 febbraio 1970 commise un tentato omicidio nel bagno del Guadalajara Caf\u00e8 di Natividad: colp\u00ec alla testa e alla faccia Jos\u00e8 Romero Raya (un cliente) con un machete; l'uomo venne trovato ancora vivo dagli altri clienti all'una del mattino. Raccont\u00f2 l'accaduto alla polizia e vinse una causa di 250.000 dollari contro Natividad; vistosi coinvolto, diede in vendita il locale e scapp\u00f2 in Messico. Nel marzo del 1970 Corona torn\u00f2 nello stesso ospedale del 1956 per alcuni trattamenti.\nOmicidi.\nGli omicidi partirono dal 1\u00ba febbraio 1971 circa e si conclusero il 19 maggio 1971. Il modus operandi era il seguente: Corona, senza l'aiuto di complici, trovava e si offriva di assumere dei lavoratori tra i 40 e i 68 anni per fargli svolgere alcune mansioni al suo posto; in realt\u00e0 era un trucco per attirare la vittima ed ucciderla al momento ritenuto pi\u00f9 propizio; quasi tutte le vittime erano contadini, immigrati, alcolizzati o vagabondi. Per gli omicidi usava quasi sempre un machete, in altre occasioni pugnalava la vittima; in un caso spar\u00f2 alla vittima. Degli abusi sessuali precedevano il momento dell'omicidio.\nLa scoperta, le indagini.\nIl 19 maggio del 1971 un contadino americano-giapponese di nome Goro Kagehiro trov\u00f2 in un frutteto una fossa; torn\u00f2 al lavoro e di sera si rec\u00f2 sullo stesso posto: vide che la fossa era stata ricoperta di terra. Insospettito, chiam\u00f2 lo sceriffo e fece accorrere la polizia; gli agenti scavarono nella fossa e trovarono un cadavere avvolto in un sacco nero; il corpo mostrava segni di abuso sessuale (era stato sodomizzato), alcune coltellate e il cranio spaccato con alcuni colpi di machete; addosso ai vestiti aveva delle riviste di pornografia omosessuale. Gli agenti svolsero delle indagini e riuscirono ad identificare la vittima come Kenneth Whitacre, un vagabondo omosessuale di 40 anni, ma non arrivarono a Corona; ipotizzarono che, ad uccidere Kenneth, fossero state due persone.Con il passare del tempo, vennero trovati altri corpi nei pressi del Fiume Feather (Sutter Country) e il panico inizi\u00f2 a dilagare tra i contadini di Yuba City; la polizia non riusciva ad identificare il colpevole e la stampa, che si impossess\u00f2 del caso, battezz\u00f2 il killer come \u201cAssassino del Machete (\"Machete Murderer\")\u201d. Alcune vittime erano talmente ridotte male che non si riuscirono ad identificare; comunque gli agenti raccolsero alcune foto segnaletiche che ne ritraevano i volti.\nL'arresto.\nNei giorni seguenti, furono trovati molti altri cadaveri seppelliti in un campo: la segnalazione era partita da alcuni contadini che avevano avuto difficolt\u00e0 a guidare il trattore a causa di alcune zolle di terra smossa; in quelle zone sospette la polizia trov\u00f2 delle fosse piene di cadaveri. Nelle tasche di alcuni loro vestiti fu ritrovata una ricevuta di acquisto di carne firmato da un certo \u201c\"Juan V. Corona\"\u201d; l'acquisto era avvenuto quattro giorni prima nel mercato di Yuba City. Il 26 maggio 1971, la polizia si rec\u00f2 in casa sua a sud di Yuba City e lo arrest\u00f2 con l'accusa di 9 omicidi; la moglie e le quattro figlie rimasero sbalordite di ci\u00f2, ma gli agenti le calmarono.\nDurante la perquisizione dell'appartamento trovarono un gran numero di prove: delle ricevute identiche a quelle trovate addosso ai cadaveri, una mannaia, un'accetta, una pala sporca di terra, dei proiettili e dei sacchi che contenevano i vestiti delle vittime; nel furgone (un modello di Chevrolet Impala) parcheggiato sul retro gli agenti rinvennero una pistola, due coltelli sporchi di sangue, il machete (lungo 18 pollici) e delle macchie di sangue sul sedile posteriore, segno che Corona aveva trasportato un cadavere. In un taccuino c'erano annotati 34 nomi con delle date, tra cui quelli di sette vittime note. In tutto, la polizia sequestr\u00f2 27 oggetti sospetti e li colleg\u00f2 immediatamente a 6 o 7 dei nove ritrovamenti. Le ricerche continuarono e il numero delle vittime del killer schizz\u00f2 da 9 a 25.\nIl 30 maggio Corona fu spostato in un altro carcere per motivi di sicurezza; nel frattempo venne sottoposto a perizie psichiatriche su ordine di Van der Heuvel. Il 2 giugno, in un\u2019udienza preliminare chiusa ai media e al pubblico, Corona si dichiar\u00f2 innocente. Il 4 giugno terminarono le ricerche nelle piantagioni: sebbene lo sceriffo Roy Whiteaker pensasse ci potessero essere altre \u201cbare\u201d, vennero trovati ufficialmente 25 corpi; 4 di essi non furono mai identificati. Il 14 giugno Van der Heuvel fu rimpiazzato da Richard Hawk, un avvocato privato. Il 18 giugno Corona disse dalla sua cella che sentiva dolore al petto e venne quindi trasportato all'ospedale, dove ebbe un lieve infarto. Tornato in carcere, all'inizio di agosto torn\u00f2 all'ospedale per la seconda volta sempre per lo stesso motivo; il dolore al petto inoltre gli impediva di dormire. Il 7 agosto gli fu diagnosticata un'insufficienza coronarica; i muscoli del cuore non pompavano abbastanza sangue.\nLa fine.\nIl processo inizi\u00f2 l'11 settembre 1972 e si svolse a Fairfield, una localit\u00e0 californiana che si trova ad un'ora da Yuba City. Hawk cerc\u00f2 di alleggerire la pena sostenendo la tesi della schizofrenia (e quindi che l'imputato fosse insano di mente); Corona continu\u00f2 a sostenere la propria innocenza, sebbene avesse tutte le prove contro. Il 18 gennaio del 1973 il giudice Richard E. Patton, dopo 45 ore di delibera, lo dichiar\u00f2 colpevole di 25 omicidi di primo grado e lo condann\u00f2 a scontare 25 ergastoli senza la possibilit\u00e0 di essere rilasciato sulla parola. Venne cos\u00ec imprigionato al carcere di Vacaville, a 14\u00a0km da Fairfield. In carcere, Corona trascorse gran parte del suo tempo in isolamento perch\u00e9 provava paura verso gli altri detenuti; del resto, loro non accettavano la presenza di un criminale cos\u00ec efferato. Il 6 dicembre del 1973, durante una rissa che coinvolse 5 persone, Corona sub\u00ec 32 ferite da colpi di rasoio sul viso, cosa che gli cost\u00f2 l'uso dell'occhio sinistro; a seguito di questo episodio, la polizia lo trasfer\u00ec nel Correctional Training Facility di Soledad. Il fratello Natividad mor\u00ec il 23 maggio 1973 a Guadalajara, in Messico. All\u2019inizio del 1974, sua moglie Gloria chiese il divorzio per \"cause inconciliabili\u201d e le venne concesso il 30 luglio dello stesso anno.\nSecondo processo.\nIl 18 marzo del 1978 l'avvocato Terence Hallinan chiese un altro processo: cercava di addossare la colpa degli omicidi a Natividad, non a Juan. L'imputato fu cos\u00ec processato una seconda volta. Il nuovo processo, che si svolse ad Hayward, inizi\u00f2 il 22 febbraio 1982 e fin\u00ec dopo circa sette mesi; parteciparono 50 testimoni a favore di Corona; lo stesso Corona sostenne la propria innocenza per la seconda volta. Il 23 settembre dello stesso anno, dopo 54 ore di delibera, la Corte concluse che era stato Corona a commettere gli omicidi; inoltre l\u2019uomo non ottenne alcuna riduzione di pena. Nel 1992 venne trasferito nella Security Housing Unit della Prigione di Stato di Corcoran, dove \u00e8 rimasto detenuto fino alla morte, avvenuta il 4 marzo 2019 all'et\u00e0 di 85 anni."}
{"id": "3674777", "revid": "1305772", "url": "https://it.wikipedia.org/wiki?curid=3674777", "title": "Rhythm Nation", "text": "Rhythm Nation \u00e8 un brano musicale della cantante statunitense Janet Jackson, pubblicato il 23 ottobre 1989 come secondo singolo del suo quarto album in studio \"Janet Jackson's Rhythm Nation 1814\".\nDescrizione.\nLa canzone esprime la speranza che un giorno ci sia un'unit\u00e0 tra le nazioni e che il razzismo finisca. Si piazz\u00f2 al secondo posto nella classifica di \"Billboard\" (Stati Uniti), dietro a \"Another Day in Paradise\" di Phil Collins, e al secondo posto in Canada.\nVideo musicale.\nIl videoclip, ambientato in una fabbrica abbandonata, mostra la Jackson ballare insieme ad altri ballerini vestiti in divisa militare. \u00c8 girato in bianco e nero ed \u00e8 il finale del film \"Rhythm Nation 1814\". Ha vinto due premi agli \"MTV Video Music Awards\" del 1990, come \"Miglior coreografia\" e come \"Miglior video dance\"."}
{"id": "3674778", "revid": "767487", "url": "https://it.wikipedia.org/wiki?curid=3674778", "title": "Zagreb Ladies Open 2011", "text": "Lo Zagreb Ladies Open 2011 \u00e8 stato un torneo professionistico di tennis femminile giocato sulla terra battuta. \u00c8 stata la 7\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2011. Si \u00e8 giocato a Zagabria in Croazia dal 12 al 18 settembre 2011.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nCampionesse.\nSingolare.\n Dia Evtimova ha battuto in finale Anastasija Pivovarova, 6\u20132, 6\u20132\nDoppio.\n Maria Jo\u00e3o Koehler / Katalin Marosi hanno battuto in finale Maria Abramovi\u0107 / Mihaela Buz\u0103rnescu, 6\u20130, 6\u20133"}
{"id": "3674780", "revid": "287204", "url": "https://it.wikipedia.org/wiki?curid=3674780", "title": "Classe Primo Longobardo (sottomarino)", "text": ""}
{"id": "3674787", "revid": "834", "url": "https://it.wikipedia.org/wiki?curid=3674787", "title": "Classe Radetzky (nave da battaglia)", "text": ""}
{"id": "3674789", "revid": "287204", "url": "https://it.wikipedia.org/wiki?curid=3674789", "title": "Open Krys de Mont-de-Marsan 2011", "text": "L'Open Krys de Mont-de-Marsan 2011 \u00e8 stato un torneo professionistico di tennis femminile giocato sulla terra battuta. \u00c8 stata l'11\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2011. Si \u00e8 giocato a Mont-de-Marsan in Francia dal 12 al 18 settembre 2011.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nCampionesse.\nSingolare.\n Bianca Botto ha battuto in finale Laura Thorpe, 6\u20132, 6\u20134\nDoppio.\n Karolina Nowak / Conny Perrin hanno battuto in finale C\u00e9line Cattaneo / Natalia Orlova, 2\u20136, 6\u20132, [10\u20137]"}
{"id": "3674799", "revid": "290351", "url": "https://it.wikipedia.org/wiki?curid=3674799", "title": "Da grande voglio fare il soldato", "text": ""}
{"id": "3674800", "revid": "1573940", "url": "https://it.wikipedia.org/wiki?curid=3674800", "title": "Atassi", "text": "Atassi () \u00e8 una famiglia siriana di \u1e24om\u1e63 nota per la sua importanza politica ed economica, originata in larga misura dalle vaste propriet\u00e0 possedute in Siria, tra le citt\u00e0 di Homs (l'antica Emesa) e Damasco.\nI membri della famiglia hanno tradizionalmente svolto i loro studi a Costantinopoli finch\u00e9 la Siria fece parte dell'Impero ottomano ma dopo la sua disgregazione e durante il mandato francese sulla Siria il luogo privilegiato d'istruzione \u00e8 divenuto la parigina Sorbona assieme ad altri centri di studio rinomati sul continente europeo.\nLa potenza e il prestigio della famiglia raggiunsero il loro apice nel 1936 in occasione della fondazione della moderna repubblica di Siria, allorch\u00e9 primo Presidente della Repubblica divenne Hashim al-Atassi.\nDue altri componenti della famiglia Atassi - Lu'ayy al-Atassi e Nur al-Din al-Atassi - sono divenuti anch'essi Presidenti della Repubblica.\nLa famiglia annovera tra i suoi ranghi numerosi sindaci, magistrati, ambasciatori, muft\u012b, parlamentari ed ufficiali delle forze armate."}
{"id": "3674802", "revid": "1543377", "url": "https://it.wikipedia.org/wiki?curid=3674802", "title": "USTA Challenger of Redding 2011", "text": "Lo USTA Challenger of Redding 2011 \u00e8 stato un torneo professionistico di tennis femminile giocato sul cemento. \u00c8 stata la 7\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2011. Si \u00e8 giocato a Redding negli USA dal 12 al 18 settembre 2011.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nCampionesse.\nSingolare.\n Julia Boserup ha battuto in finale Ol'ga Alekseevna Pu\u010dkova, 6\u20134, 2\u20136, 6\u20133\nDoppio.\n Maria Sanchez / Yasmin Schnack hanno battuto in finale Brittany Augustine / Whitney Jones, 7\u20136(7\u20132), 4\u20136, [10\u20137]"}
{"id": "3674805", "revid": "729019", "url": "https://it.wikipedia.org/wiki?curid=3674805", "title": "\u00d3scar Osorio", "text": "\u00c8 stato Presidente della Repubblica del Salvador dal 14 settembre 1950 al 14 settembre 1956."}
{"id": "3674806", "revid": "648716", "url": "https://it.wikipedia.org/wiki?curid=3674806", "title": "Save Cup 2011", "text": "Il Save Cup 2011 \u00e8 stato un torneo professionistico di tennis femminile giocato sulla terra battuta. \u00c8 stata la 9\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2011. Si \u00e8 giocato a Mestre in Italia dal 12 al 18 settembre 2011.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nCampionesse.\nSingolare.\n Mona Barthel ha battuto in finale Garbi\u00f1e Muguruza Blanco, 7\u20135, 6\u20132\nDoppio.\n Valentina Ivachnenko / Marina Mel'nikova hanno battuto in finale T\u00edmea Babos / Magda Linette, 6\u20134, 7\u20135"}
{"id": "3674812", "revid": "484362", "url": "https://it.wikipedia.org/wiki?curid=3674812", "title": "Latakiya", "text": ""}
{"id": "3674813", "revid": "1543377", "url": "https://it.wikipedia.org/wiki?curid=3674813", "title": "Luce di riempimento", "text": "Nell'illuminazione televisiva o cinematografica, la luce di riempimento (dall'inglese \"fill light\") pu\u00f2 essere utilizzata per ridurre il contrasto di una scena e fornire un'illuminazione alle zone in ombra.\nPer una normale illuminazione, di norma, si colloca la luce di riempimento sull'asse ottico.\n\u00c8 meno intensa, per definizione, della luce principale.\nIl rapporto tra luce e ombra dipende dall'effetto che si vuole ottenere; ad esempio, una luce di riempimento che possiede una piccolissima parte dell'intensit\u00e0 della luce principale produrrebbe un contrasto assai accentuato, o un effetto low-key, mentre dalla stessa con una potenza pari o superiore alla met\u00e0 della principale scaturirebbe un contrasto estremamente basso, o effetto high-key.\nIn alternativa \u00e8 possibile attuare il processo tramite riflessione della sorgente principale verso il soggetto."}
{"id": "3674815", "revid": "767487", "url": "https://it.wikipedia.org/wiki?curid=3674815", "title": "Alright (Janet Jackson)", "text": "Alright \u00e8 un brano della cantautrice statunitense Janet Jackson, estratto come quarto singolo dall'album \"Rhythm Nation 1814\" e pubblicato nel 1990.\nDescrizione.\nIl singolo arriv\u00f2 alla posizione numero 4 della classifica di \"Billboard\" e alla 1 nella classifica dance USA.\n\"Alright\" fece guadagnare alla cantante una nomination ai \"Grammy Awards\" del 1991 nella categoria \"Migliore interprete femminile rhythm and blues\". Il brano \u00e8 presente nella scaletta di tutti i suoi tour.\nVideo musicale.\nIl video musicale, che vede la partecipazione di Cab Calloway, The Nicholas Brothers e di Cyd Charisse, \u00e8 ispirato ai musical degli anni Trenta e Cinquanta. Ottenne un Soul Train Music Award nel 1991."}
{"id": "3674823", "revid": "300067", "url": "https://it.wikipedia.org/wiki?curid=3674823", "title": "New York Liberty 1998", "text": "La stagione 1998 delle New York Liberty fu la 2\u00aa nella WNBA per la franchigia.\nLe New York Liberty arrivarono terze nella \"Eastern Conference\" con un record di 18-12, non qualificandosi per i play-off."}
{"id": "3674826", "revid": "123339941", "url": "https://it.wikipedia.org/wiki?curid=3674826", "title": "Episodi di Merlin (quarta stagione)", "text": "La quarta stagione della serie televisiva Merlin \u00e8 stata trasmessa sul canale britannico BBC One dal 1\u00ba ottobre al 24 dicembre 2011.\nIn Italia la stagione \u00e8 stata trasmessa in prima visione dal 10 settembre al 26 settembre 2012 su Italia 1. \u00c8 stata replicata dal 18 novembre al 23 dicembre 2012 su Joi di Mediaset Premium.\nDurante questa stagione esce dal cast principale Anthony Head (Uther Pendragon) ed entra Nathaniel Parker (Agravaine), che vi rimane fino alla fine della stessa.\nI Cavalieri della Tavola Rotonda, interpretati da Eoin Macken (Sir Galvano), Rupert Young (Sir Leon), Adetomiwa Edun (Sir Elyan) e Tom Hopper (Sir Parsifal), entrano nel cast ricorrente.\nGli antagonisti principali della stagione sono Morgana, Agravaine e Helios. \nL'ora pi\u00f9 buia (1\u00aa parte).\nTrama.\n\u00c8 passato un anno dalla caduta della tirannia di Morgana, e di lei e Morgause non si hanno pi\u00f9 tracce, fino a quando Sir. Leon e Sir. Elyan, in ricognizione, colgono Morgana intenta a scortare la malconcia sorella verso l'Isola dei Beati. I due cavalieri scampano illesi all'ira della strega e riferiscono a corte di quanto accaduto. Qui troviamo Art\u00f9 ad occuparsi del regno, aiutato dallo zio Agravaine, giunto l\u00ec per dare una mano al nipote, che deve assumersi molte responsabilit\u00e0 da quando il padre \u00e8 caduto in depressione dopo il tradimento della figlia. Ginevra intanto si \u00e8 occupata di Uther durante questi mesi, sotto richiesta di Art\u00f9.\nAll'Isola dei Beati, durante la mezzanotte del Samhain, Morgause viene sacrificata di sua volont\u00e0 da Morgana per aprire un velo tra il mondo dei vivi e quello dei morti.\nSia a Merlino che a Morgana appare una vecchia donna che si fa chiamare Cailleach, guardiano del mondo degli spiriti. Questa annuncia a Morgana che una terribile catastrofe si abbatter\u00e0 sui suoi avversari e che gli spiriti dei morti, i Dorocha, uccideranno tutti coloro che trapasseranno al loro tocco. La vecchia aggiunge per\u00f2 che aprendo il velo fra i due mondi, Morgana ha dato inizio alla profezia e che un uomo chiamato Emrys sar\u00e0 la sua rovina.\nGaius spiega a Merlino chi hanno visto nella loro visione e intuisce che Morgana deve aver lacerato il velo fra i due mondi.\nIntanto, a corte giunge una giovane ragazza, Drea, che afferma che il suo villaggio \u00e8 stato attaccato da misteriose creature senza volto, che hanno sterminato tutta la sua famiglia. Art\u00f9, Merlino e i cavalieri di Camelot partono in ricognizione al villaggio e, col calare della notte, hanno un incontro ravvicinato con i Dorocha.\nQui Merlino scopre che la sua magia non pu\u00f2 nulla contro queste creature e che queste escono solo la notte poich\u00e9 temono la luce, ma non possono essere uccise. Nel mentre, durante la notte, Camelot \u00e8 presa sotto attacco dai Dorocha.\nGaius rivela ad Art\u00f9 e ad Agravaine che l'unico modo per fermare ci\u00f2 che sta accadendo \u00e8 giungere all'Isola dei Beati e chiudere il passaggio che Morgana ha aperto con un altro sacrificio. Art\u00f9, dunque, decide di sacrificare s\u00e9 stesso per il bene di Camelot. Merlino, per\u00f2, \u00e8 intento a partire con lui per fermarlo, offrendo s\u00e9 stesso al suo posto. Intanto, Agravaine incontra Morgana e scopriamo che questo \u00e8 in combutta con la nipote contro Camelot. Morgana \u00e8 felice di sapere che Art\u00f9 morir\u00e0 in un modo o nell'altro, ma \u00e8 tormentata dalle parole della Cailleach e nei suoi sogni appare Emrys, che la mette in guardia su ci\u00f2 che \u00e8 diventata.\nInfine, Art\u00f9, Merlino e i cavalieri, sulla strada per l'Isola dei Beati, affrontano i Dorocha. Quando Art\u00f9 \u00e8 in pericolo, Merlino si sacrifica per salvarlo e viene investito da un Dorocha.\nL'ora pi\u00f9 buia (2\u00aa parte).\nTrama.\nLancillotto decide di tornare a Camelot per portare Merlino, ormai in fin di vita, da Gaius. Intanto, Art\u00f9 e gli altri cavalieri continuano il loro viaggio verso l'Isola dei Beati. Dunque, Lancillotto e Merlino attraversano la Valle dei Re Caduti e qui hanno un incontro con Vilia, che afferma di essere uno degli spiriti buoni, che oltre ai Dorocha, hanno attraversato il velo. Questa assicura a Lancillotto che lei e i suoi simili li proteggeranno e che cureranno Merlino nel corso della notte. Nel mentre, Art\u00f9 e i cavalieri attraversano delle gallerie infestate da Wilddeoren per accorciare il loro cammino e Galvano ha uno scontro ravvicinato con una di queste fameliche creature. A Camelot, Agravaine ha assunto il comando in assenza di Art\u00f9 e decide di chiudere i cancelli della citt\u00e0 per non permettere ad altri contadini di trovare riparo a Camelot dai Dorocha. Ginevra per\u00f2 riesce a convincere il consiglio a dare ristoro agli indifesi cittadini e Agravaine alla fine non pu\u00f2 che acconsentire. Questo per\u00f2 parla della cosa con Morgana e i due escogitano un piano per sbarazzarsi di Ginevra senza destare sospetti. Dunque, Morgana si infiltra di nascosto a Camelot e Agravaine fa in modo che l'ignara ragazza si trovi a camminare scortata lungo la citt\u00e0 bassa.\nQui, Morgana sbuca dal nulla e con la magia schianta Ginevra e le guardie, dunque, spente le torce, la perfida strega chiama gli Dorocha per uccidere la sua rivale al trono priva di sensi. Gaius per\u00f2 si accorge della scomparsa di Ginevra e, andando verso la casa della ragazza, la trova svenuta e la porta in salvo giusto in tempo all'arrivo dei Dorocha.\nIntanto, Merlino si \u00e8 ripreso e insieme a Lancillotto tornano indietro verso Art\u00f9 e gli altri. Per sfuggire ai Dorocha, i due trovano rifugio per la notte in una casa abbandonata. Anche qui per\u00f2 non sono al sicuro e quando i Dorocha li raggiungono Merlino \u00e8 costretto a chiamare Kilgharrah in loro soccorso. Il Drago dice a Merlino che il velo che Morgana ha aperto deve essere richiuso al pi\u00f9 presto, ma \u00e8 contrario al fatto che Merlino voglia sacrificarsi per farlo. Questo, capendo di non riuscire a persuaderlo, dice addio al giovane mago e vola via. Dunque, Lancillotto e Merlino continuano il loro viaggio e raggiungono Art\u00f9 e i cavalieri accampati in un castello dismesso. Art\u00f9 e i cavalieri riabbracciano Merlino, ma la loro felicit\u00e0 \u00e8 poco duratura perch\u00e9 ben sanno cosa li attende una volta giunti all'isola.\nFinalmente, Art\u00f9 e gli altri arrivano all'Isola dei Beati. Qui, vengono attaccati da un paio di Viverne e, mentre Art\u00f9, Merlino, Galvano e Lancillotto proseguono verso il velo, Parsifal, Leon ed Elyan tengono a bada le due bestie, che sembrano restie al potere che Merlino ha sulla loro specie. I quattro dunque si ritrovano faccia a faccia con la Cailleach e le chiedono di richiudere il portale.\nQuesta per\u00f2 si beffa di loro e Galvano fa per attaccarla, finendo poi per\u00f2 a terra svenuto per mano della vecchia strega. Art\u00f9 dunque decide di darla vinta alla Cailleach e si avvia verso il velo. Merlino per\u00f2 usa la magia per farlo svenire e dice alla Cailleach che \u00e8 pronto a sacrificarsi per chiudere il velo. Questa per\u00f2 afferma che anche se lui lo desidera, il suo tempo tra gli uomini non \u00e8 ancora scaduto, dopodich\u00e9 si volta, e vediamo Lancillotto intento ad entrare nel velo. Merlino gli urla di non farlo, ma ormai \u00e8 troppo tardi.\nA Camelot, si svolgono i funerali di Sir Lancillotto, e Ginevra non si d\u00e0 pace per la sua morte, poich\u00e9 lei gli aveva chiesto di proteggere Art\u00f9 ad ogni costo e questo ha mantenuto fede alla promessa fino in fondo. Intanto, Agravaine riferisce a Morgana che Art\u00f9 e Ginevra sono sopravvissuti e questa, infuriata, afferma che probabilmente Emrys, come le aveva annunciato la Cailleach, deve aver intralciato la sua strada.\nInfine, Agravaine si presenta da Gaius e gli domanda se conosce di uno stregone chiamato Emrys. Questo fa finta di non sapere, ma capisce e rivela a Merlino che Morgana \u00e8 pi\u00f9 vicina a lui di quanto possano immaginare.\nLa maledizione di Morgana.\nTrama.\nA Camelot si affrettano i preparativi per i festeggiamenti in occasione del compleanno di Art\u00f9.\nGiocolieri, venditori, musicisti sono invitati a corte per deliziare gli astanti con le proprie arti. Anche il re, Uther, decide di non perdersi l'anniversario di nascita del figlio e si unisce alla corte reale. Durante il banchetto Art\u00f9 viene invitato da un lanciatore di coltelli a fargli da bersaglio su di una ruota mobile, in modo da dimostrare a tutti il suo immenso coraggio. Il ragazzo non si fa pregare e si presta all'esibizione: il giocoliere fa legare Art\u00f9 alla ruota e gli fa mettere in bocca una mela per l'esibizione finale, consistente nel centrare la mela con un pugnale mentre il bersaglio \u00e8 in movimento. Il gioco riesce tra gli applausi e Art\u00f9 addenta la mela che era servita per l'esibizione. Non sa per\u00f2 che il giocoliere altri non \u00e8 che l'ennesimo sicario mandato da Re Odin, nuovamente intenzionato a vendicare la morte del figlio: la mela \u00e8 infatti intrisa di un potente sedativo e il sicario aspetta che Art\u00f9 si rechi nelle stanze di suo padre per colpire. Art\u00f9 sta per essere ferito a morte quando interviene Uther, che, ridestatosi dalla propria desolazione interiore, ingaggia battaglia con il sicario e lo uccide. Anche lui per\u00f2 viene colpito a morte e Art\u00f9 lo adagia morente sul suo giaciglio, nella speranza che Gaius possa salvargli la vita. Ma non c'\u00e8 nulla che il medico di corte possa fare e cos\u00ec il giovane principe decide di ricorrere alla magia per salvare la vita del padre.\nMerlino allora cerca di approfittare della situazione: conduce il suo padrone in una capanna in mezzo al bosco, dove prende le sembianze del \"Merlino invecchiato\", Dragoon, e propone ad Art\u00f9 un accordo in base al quale egli avrebbe guarito suo padre in cambio della generalizzata libert\u00e0 di esercitare le arti magiche in tutto il regno di Camelot. Art\u00f9 accetta e Merlino si prepara per l'incantesimo di guarigione. Non sa per\u00f2 che Morgana ha gi\u00e0 precorso le mosse del fratellastro, facendo mettere al collo di Uther un ciondolo capace di invertire gli effetti di qualsiasi magia guaritrice. Perci\u00f2, quando Merlino sottopone Uther al rito magico, il re esala l'ultimo respiro e muore.\nMerlino, sempre nelle sembianze di anziano mago, riesce a fuggire, ma Art\u00f9 \u00e8 distrutto dalla morte del padre, che crede per di pi\u00f9 causata dalla magia.\nMerlino assiste alla veglia di Art\u00f9 nei confronti della salma paterna e non si d\u00e0 pace per non essere riuscito a salvare il re, rassegnandosi all'idea che la magia continuer\u00e0 ad essere bandita anche sotto il regno di Art\u00f9. Nella scena finale, Art\u00f9 viene incoronato Re di Camelot, ma dal suo volto traspare pi\u00f9 di un senso di colpa.\nIntanto, Morgana, con l'aiuto di Agravaine, si prepara a sfruttare la fragilit\u00e0 del nuovo sovrano.\nAithusa.\nTrama.\nUn uomo s'intrufola nel nascondiglio dei Druidi nella foresta, intento a rubare un frammento di una misteriosa reliquia.\nQuesto tira fuori un pezzo mancante e lo unisce con quello appena ritrovato. All'unione dei frammenti, tuttavia, i druidi si accorgono dell'intruso e lo accerchiano.\nIl capo dei druidi, Iseldir, chiede all'uomo di restituire la reliquia e gli dice che tanto non potr\u00e0 mai usarla, poich\u00e9 gli manca il terzo frammento e nessuno sa dove questo si trovi. L'uomo per\u00f2 afferma di conoscere dov'\u00e8 custodito, dopodich\u00e9 si d\u00e0 alla fuga, dirigendosi verso Camelot. In piena notte, negli alloggi di Gaius, si presenta il misterioso ladro, che Gaius sembra conoscere come Julius Borden. Gaius per\u00f2 non sembra felice di rivederlo, poich\u00e9 questo in passato gli \u00e8 stato causa di problemi. Julius gli rivela di aver trovato i due pezzi mancanti del \u201cTriskelion\u201d e che \u00e8 pronto a ritrovare il tesoro perduto di Ashkanar. Gaius lo rimprovera e gli dice che il tesoro che \u00e8 custodito in quella tomba deve rimanere dove si trova. Julius per\u00f2 non \u00e8 dello stesso parere e vuole l'aiuto del suo vecchio maestro per recuperare l'ultimo frammento della reliquia, che si trova da pi\u00f9 di 400 anni al sicuro nei sotterranei di Camelot. Gaius afferma che non vuole aver niente a che fare con questa storia e che sarebbe meglio che l'ultimo uovo di drago restasse l\u00ec dove \u00e8 rimasto negli ultimi 400 anni. Merlino ascolta di nascosto la conversazione tra i due e osserva Gaius cacciare via Julius. Andato via, Merlino chiede a Gaius perch\u00e9 mai si sia rifiutato di aiutarlo e questo gli risponde che Julius non \u00e8 un uomo cui prestar fiducia e che l'uovo \u00e8 pi\u00f9 al sicuro dove si trova. Merlino cerca di convincerlo a cambiare idea, ma Gaius gli proibisce di aiutare Julius nel suo intento. Durante la notte, Merlino riflette su ci\u00f2 e decide di andare a parlarne con Kilgharrah. Il Drago \u00e8 felice di sapere di non essere l'ultimo della sua stirpe e dice a Merlino che, in quanto ultimo Signore dei Draghi, \u00e8 sua responsabilit\u00e0 recuperare quell'uovo e portarlo in salvo. Il giovane mago, dunque, va alla taverna e convince Julius a portarlo con s\u00e9 in cambio del suo aiuto nel recuperare dal re le chiavi per la stanza del tesoro.\nDunque, Merlino recupera \u201cfurtivamente\u201d le chiavi dalla cintura di Art\u00f9, e con Julius, si dirige ai sotterranei. L'abile Julius riesce a prendere l'ultimo frammento indisturbato, ma alla fine tradisce Merlino stordendolo e fuggendo via con il Triskelion. Quando si viene a conoscenza del furto, Gaius rivela tutto al re, che afferma che bisogna ad ogni costo trovare quell'uovo e distruggerlo.\nGaius rimprovera Merlino per essersi fidato di Julius e gli dice che deve fermarlo, poich\u00e9 i suoi piani sono tutt'altro che nobili ed user\u00e0 il drago che nascer\u00e0 da quell'uovo a suo unico vantaggio. Merlino allora parte con Art\u00f9 e i cavalieri sulle tracce di Julius. Durante il viaggio, Merlino viene contattato da Iseldir che lo avverte di stare attento, poich\u00e9 l'antica leggenda di Ashkanar narra che questo antico stregone aveva previsto che qualcuno sarebbe stato tentato a profanare il suo eterno riposo, ed ha dunque creato il Triskelion sia come chiave che come trappola. Poco pi\u00f9 tardi, Merlino, Art\u00f9 e i cavalieri riescono a ritrovare le tracce di Julius che avevano perso, ma quando questi arrivano a trovarlo, Julius escogita un astuto piano e avvelena i cavalieri mentre sono accampati. Merlino si accorge che il cibo \u00e8 stato avvelenato e cura con la magia Art\u00f9 e gli altri, dopodich\u00e9 si affretta a seguire Julius che \u00e8 arrivato alla tomba di Ashkanar. Questo usa il Triskelion per aprire la porta del mausoleo, ma fa inavvertitamente scattare una trappola che sprigiona del gas velenoso. Merlino, per\u00f2, usa prontamente la magia per disperdere il gas e salva la vita anche a Julius, il quale \u00e8 momentaneamente privo di sensi. Merlino allora, si dirige nei meandri del mausoleo e si ritrova davanti all'uovo di drago. Questo dunque si appresta a recuperare l'uovo dal piedistallo, ma Julius arriva alle sue spalle minacciandolo. Merlino cerca di spiegargli che i draghi non vanno sfruttati a proprio vantaggio e gli dice che lui non gli permetter\u00e0 di usarlo come un'arma. Julius, dunque, quando capisce di non riuscire a corrompere Merlino, lo attacca. Merlino, per\u00f2, rivela la sua identit\u00e0 di Signore dei Draghi e lo stende con la magia, dopodich\u00e9 recupera l'uovo, ma attiva la trappola di cui lo ha avvertito Iseldir e innesca l'autodistruzione della tomba. Merlino riesce a fuggire in tempo dal crollo dell'edificio e a nascondere l'uovo ad Art\u00f9, portandolo con s\u00e9 fino a Camelot. Una volta a casa, Gaius chiede a Merlino se \u00e8 riuscito a salvare l'uovo di drago. Merlino cerca di tenergli nascosto l'uovo, temendo che questo fosse contrario a liberare il drago, finch\u00e9 non riesce pi\u00f9 a mentire al sesto senso dell'anziano medico. Gaius gli domanda dunque cosa ne intenda fare e Merlino risponde che vuole portarlo dov'\u00e8 giusto che debba stare. Dunque, Merlino porta l'uovo a Kilgharrah, il quale gli rivela che spettava ai Signori dei Draghi decretare la nascita di un nuovo drago e che dunque spetta proprio a lui farlo venire al mondo, scegliendo il suo nome. Merlino si concentra e decide di chiamarlo \u201cAithusa\u201d che nella lingua dei draghi significa \u201cLuce del Sole\u201d. I due assistono alla nascita della piccola Aithusa, che si rivela essere un raro drago albino. Infine, Kilgharrah dice a Merlino che la nascita di un drago non \u00e8 mai senza significato. Che a volte il significato era difficile da vedere ma che questa volta (dal suo punto di vista personale) era chiaro: Il drago bianco \u00e8 un segno favorevole alla nascita della nuova nazione e dell'era di pace che presto lui e Art\u00f9 porteranno alla luce: Albion.\nFiglio di suo padre.\nTrama.\nL'episodio ha inizio con Merlino, vestito da cavaliere di Camelot, che corre inseguito da un gruppo di predoni e che finisce in un vicolo cieco. Merlino sembra essere alla merc\u00e9 dei banditi, ma si tratta di una trappola orchestrata da Art\u00f9. Dunque il re e i suoi cavalieri sbucano dal nulla e catturano i predoni.\nAgravaine fa notare ad Art\u00f9 che il capo dei banditi non \u00e8 chi vuol far credere di essere e che indossa lo stemma reale del Re di Caerleon. Art\u00f9 dunque si affida ai consigli dello zio, che lo sprona a dare un atto di forza agli occhi degli altri regni, giustiziando Caerleon, che dalla morte di Uther ha continuato a saccheggiare con i suoi uomini sui possedimenti di Camelot.\nMerlino cerca di dissuadere l'amico dall'uccidere una persona a sangue freddo, ma alla fine questo decide che per il bene di Camelot deve uccidere Caerleon, restio ad accettare un trattato di pace tra il suo regno e Camelot.\nArt\u00f9 ed il plotone, rientrano a Camelot. Qui Agravaine continua a manipolare l'inesperto re e stavolta lo convince che la sua relazione con Ginevra, una semplice serva, va spezzata, poich\u00e9 agli occhi del suo popolo questo potrebbe portare disapprovo. Dunque, Art\u00f9, anche se con amarezza, si convince che lo zio ha ragione e, presentandosi a casa della ragazza, le dice chiaro e tondo che tra loro non pu\u00f2 continuare. Ginevra capisce che le parole che Art\u00f9 le dice non sono farina del suo sacco e gli ricorda che un re indipendente, come lui afferma di essere, non deve essere condizionato nelle sue scelte da niente e nessuno. Intanto, nel regno di Caerleon, la salma del re arriva alla Regina Annis, che, infuriata per la morte del marito, giura che Art\u00f9 Pendragon e tutta Camelot pagher\u00e0 per le sue azioni.\nUn messaggero porta a Camelot la notizia che l'esercito di Caerleon si sta muovendo verso Camelot e una guerra si prospetta alle porte. Nel mentre, Morgana fa visita alla Regina Annis, presentandosi in nome del suo padre adottivo Gorlois, e le propone il suo aiuto per sbarazzarsi una volta e per tutte di Art\u00f9 Pendragon.\nArt\u00f9 e il suo esercito partono per il confine e si accampano pronti l'indomani per difendere Camelot dall'attacco incombente di Annis. Art\u00f9 inizia a sentirsi in colpa per il fatto che la sua decisione di uccidere Caerleon lo ha portato a dover rischiare la vita dei suoi uomini e alla guerra nel suo regno. Merlino cerca di rassicurarlo dicendogli che ci\u00f2 che ha fatto lo ha fatto per il bene del regno e perch\u00e9 non aveva altra scelta, ma Art\u00f9 ben sa che ci\u00f2 che sta accadendo poteva essere evitato e che un suo errore ha portato Camelot in pericolo. Cos\u00ec, nel cuore della notte, Art\u00f9 abbandona furtivo la sua tenda dirigendosi verso l'accampamento nemico. Merlino, per\u00f2 se ne accorge e lo segue. Art\u00f9 si mostra disarmato e si fa accompagnare dalle guardie alla tenda della Regina Annis. Questa, in preda all'ira, lo schiaffeggia e gli chiede perch\u00e9 mai sia venuto l\u00ec. Art\u00f9 afferma di essere dispiaciuto per aver ucciso suo marito e riconosce il suo errore. Annis gli risponde che il suo dispiacere non gli riporter\u00e0 indietro il suo re, ma Art\u00f9 le propone di non spargere ulteriore sangue e di risolvere la contesa con un duello tra i loro due uomini pi\u00f9 forti.\nAnnis alla fine decide di acconsentire alla richiesta del giovane re e in caso di sua vittoria prender\u00e0 met\u00e0 delle terre di Camelot. Art\u00f9 e Merlino dunque tornano all'accampamento.\nIl giorno seguente, Art\u00f9 decide di proporsi per il duello ed Annis pensa che possa essere una trappola. Morgana per\u00f2 le assicura che il giovane Pendragon combatter\u00e0 e che lei far\u00e0 in modo che questo non vinca. Agravaine, dunque, ruba la spada di Art\u00f9 e la porta a Morgana, che tesse un incantesimo per far s\u00ec che la spada diventi d'ingombro ad Art\u00f9 durante lo scontro.\nPrima dello scontro, Art\u00f9 si confida con Merlino e gli consegna un anello, che in caso di sua morte Merlino dovr\u00e0 consegnare a Ginevra con le sue scuse. Annis e Morgana scelgono un possente combattente, Derian, e gli raccomandano di non mostrare alcuna piet\u00e0. I due sfidanti scendono dunque in campo e il duello per le sorti della battaglia ha inizio. A scontro inoltrato, Morgana attiva l'incantesimo fatto alla spada ed Art\u00f9 si trova in difficolt\u00e0. Merlino per\u00f2 fa in modo che il re si salvi e questo mette a terra il nemico, decidendo per\u00f2 di rendergli salva la vita. Annis si congratula con Art\u00f9 e, stringendogli la mano, afferma che c'\u00e8 qualcosa in lui che le d\u00e0 speranza per un futuro migliore per tutti loro. Morgana va da Annis e si scusa per il fallimento, affermando che avranno altre opportunit\u00e0 per sbarazzarsi di Art\u00f9. Annis per\u00f2 non \u00e8 delle stesse intenzioni e le dice di aver giudicato male Art\u00f9 e che adesso ha deciso di porre la pace tra i loro regni. Morgana l'accusa di essere debole, ma Annis afferma di essere solo ragionevole e che piuttosto \u00e8 lei ad essere consumata dall'odio. Morgana fa per andarsene, ma Annis la ferma dicendole che nonostante lei affermi di rappresentare Gorlois, assomiglia pi\u00f9 ad Uther. Art\u00f9 torna a Camelot e al suo ritorno trova un popolo esultante per il proprio re. Infine, Art\u00f9 si confronta con Ginevra e le chiede scusa, rimangiandosi tutto ci\u00f2 che le aveva detto. I due poi si scambiano un appassionato bacio.\nIl servitore di due padroni.\nTrama.\nArt\u00f9, Merlino e i cavalieri di Camelot sono inseguiti dagli uomini di Agravaine e Morgana. Durante lo scontro, Merlino viene ferito gravemente e Art\u00f9 \u00e8 costretto a fuggire in ritirata con lui, dividendosi dai suoi uomini. Il giovane re, porta il servo al sicuro tra il bosco, ma i sicari di Morgana li raggiungono e Art\u00f9 \u00e8 costretto a lasciare incustodito Merlino per proteggersi. Mentre questo combatte il nemico, Merlino osserva che il suo re \u00e8 in svantaggio e per salvargli la vita provoca una frana che ostruisce il sentiero, separandolo da lui e i sicari. Dunque, il morente Merlino viene portato da Agravaine al cospetto di Morgana. Questa \u00e8 infuriata per non essere riuscita ad uccidere Art\u00f9 e per il fatto che le abbiano portato un insignificante servo al suo posto. Agravaine dunque fa per uccidere Merlino, ma Morgana lo ferma, affermando che Art\u00f9 tiene stranamente molto a quel servo e che potrebbe tornare loro utile. Morgana allora porta Merlino nella sua dimora e decide di curargli la ferita. Merlino \u00e8 stranito che questa voglia salvarlo, ma infatti la strega ha in mente un piano per ritorcere Merlino contro Art\u00f9 usandolo a suo vantaggio. Questa, appunto, evoca un Fomorroh, un'oscura creatura dell'Antica Religione, che veniva usata dalle sacerdotesse per manipolare la mente dei loro nemici, cancellando tutto ci\u00f2 che li rendeva tali e installando nella loro mente un unico pensiero, che non dava loro pace finch\u00e9 non veniva portato a compimento. Morgana, dunque, taglia una delle teste della creatura serpente e la installa dentro il corpo di Merlino, assegnandogli una missione: uccidere Art\u00f9 Pendragon.\nArt\u00f9, intanto, \u00e8 tornato a Camelot e sembra preoccupato per le sorti di Merlino. Dunque, riparte poco dopo con Galvano per setacciare la foresta. Qui Merlino, sotto l'influsso del Fomorroh, si fa trovare dai due e rientra a Camelot, in realt\u00e0 con l'intenzione di aspettare il momento propizio per assassinare il re.\nMentre si consulta con i membri del consiglio, Art\u00f9 cerca di capire come gli uomini di Morgana abbiano potuto scoprire la strada che avrebbero percorso, visto che, oltre a lui e ai suoi fidati cavalieri, nessuno avrebbe potuto saperlo. Dunque, inizia a riflettere su chi possa averlo tradito. Durante una conversazione, Merlino chiede a Gaius quale sia il veleno pi\u00f9 potente che questo possieda e il medico di corte, stranito, gli domanda il perch\u00e9 gli interessi. Merlino cerca di sviarlo, affermando che potrebbe essergli utile se un giorno venisse nuovamente rapito, e dunque lo prende con s\u00e9. Gaius per\u00f2 rimane ancora stranito dal suo insolito comportamento.\nMerlino usa il veleno sul cibo che deve servire ad Art\u00f9, ma, quando glielo porta, scopre che Ginevra ha gi\u00e0 pensato per il pasto del re e innervosito fa una sceneggiata ai due, che rimangono perplessi. Dunque, si sbarazza del cibo lanciandolo nel porcile del villaggio. Merlino non demorde e tenta ulteriori modi per sbarazzarsi di Art\u00f9, tra cui con una balestra, ma fallisce miseramente. Poco pi\u00f9 tardi per\u00f2, la gente si accorge che uno dei maiali \u00e8 morto mangiando dal piatto destinato al re e Gaius e Gwen ricollegano i fatti, giungendo alla conclusione che Merlino sta cercando di uccidere il re.\nI due, dunque, si precipitano nelle stanze di Art\u00f9, dove trovano Merlino intento ad arrivare alle spalle di Art\u00f9 con una spada.\nQuesto per\u00f2 viene fermato e successivamente stordito da Gwen, che insieme a Gaius fa credere ad Art\u00f9 che questo sia svenuto cadendo, cercando di porgergli la spada.\nGaius e Gwen portano poi Merlino svenuto nelle stanze di Gaius. E qui il medico si accorge che dietro il collo del ragazzo, appena sotto pelle, \u00e8 presente un corpo estraneo. Questo allora lo estrae e capisce che qualcuno ha utilizzato un Fomorroh per istigare Merlino ad uccidere Art\u00f9. I due, dunque, credono di aver risolto il problema.\nIntanto, Art\u00f9 giunge alla conclusione che suo zio possa essere il traditore. Parlando con Agravaine, per\u00f2, questo lo convince che lui non lo tradirebbe mai e che c'era un'altra persona a conoscenza dei loro spostamenti: Gaius. Merlino, nel mentre, si \u00e8 risvegliato, ma Gaius si rende conto che un altro Fomorroh \u00e8 inspiegabilmente presente dietro la sua nuca. Merlino dunque ritorna all'azione e nella tinozza d'acqua che sta preparando per il bagno ad Art\u00f9, aggiunge un composto rubato di nascosto a Gaius, che liquef\u00e0 qualsiasi cosa vi cada dentro. Merlino, dunque, non ha che aspettare che il re si immerga ignaro nella vasca, ma Gaius e Gwen arrivano giusto in tempo per stordire nuovamente Merlino e cogliere Art\u00f9 nudo, inventando poi una scusa per la quale l'acqua del bagno non pu\u00f2 essere utilizzata.\nGaius fa inalare a Merlino un composto che \u00e8 in grado di far addormentare la creatura che \u00e8 nel suo corpo. Il giovane mago torna in s\u00e9 e Gaius gli spiega che il Fomorroh continuer\u00e0 a riprodursi nonostante venga prelevato, finch\u00e9 la bestia madre, che si trova nel rifugio di Morgana, non verr\u00e0 eliminata. Merlino allora decide di partire prima che il serpente si risvegli e si camuffa nella sua versione ottantenne per non farsi riconoscere dalla strega. Nel bosco, Merlino prende le sembianze di Dragoon e fa per salire a cavallo, quando viene sorpreso da Sir. Leon e gli altri cavalieri. Questi lo riconoscono come lo stregone che ha ucciso Uther e lo accerchiano, Merlino per\u00f2 si sbarazza facilmente di loro usando la magia, nonostante non sia al meglio delle sue forze. Dunque, Merlino arriva nella dimora di Morgana.\nQui, Agravaine racconta a Morgana dei sospetti di Art\u00f9 nei suoi riguardi e di aver preso di mezzo Gaius per deviarli. Non appena i due lasciano la baracca, Merlino si intrufola in cerca del Fomorroh. Mentre scruta tra i vari scaffali, Morgana rientra e se lo ritrova davanti. Spaventata, questa crede che sia solo la sua immaginazione, ma quando Merlino trova il barattolo contenente la creatura e fa per andarsene, tenta di fermarlo, ma viene scaraventata a terra per prima. Il vecchio Merlino cerca di allontanarsi in fretta, ma la strega si riprende e lo attacca con la magia. Tra i due comincia un vero e proprio duello magico senza esclusione di colpi.\nMorgana sembra avere la meglio e afferma che sembra proprio che lui non sar\u00e0 poi la sua rovina come le era stato profetizzato. Merlino per\u00f2 riesce a creare un vortice d'aria che travolge la strega scaraventandola via. Dunque, questo recupera la creatura e se ne sbarazza liberandosi dall'influsso di Morgana. Tornato a Camelot, Gaius gli estrae il serpente senza vita e Art\u00f9 lo rimprovera per essere stato assente per due giorni dai suoi incarichi. Poi gli presenta George, il nuovo servitore avuto durante la sua assenza, che da ora in poi gli servir\u00e0 per dare lezioni a Merlino su come svolgere al meglio il suo lavoro\nIntanto, Agravaine fa visita a Morgana, ma trova il rifugio a soqquadro. Preoccupato, questo cerca l\u00ec attorno la ragazza, per poi trovarla giacente a terra senza coscienza. Intanto la strega si trova nel mondo degli spiriti dove la sorella Morgause le d\u00e0 una moneta utile per la negromanzia.\nIl compagno segreto.\nTrama.\nMorgana \u00e8 ancora incosciente dopo il suo scontro con Emrys, ed Agravaine si sta prendendo cura di lei. La ragazza si risveglia grazie al potere curativo del suo bracciale e racconta ad Agravaine cosa \u00e8 successo.\nI due si chiedono come Emrys potesse essere a conoscenza dei loro piani e perch\u00e9 mai fosse interessato a distruggere il Fomorroh. Agravaine arriva poi alla conclusione che Gaius deve avergli mentito e che deve aver chiesto aiuto lui ad Emrys. Morgana allora sentenzia che devono estorcere a Gaius le informazioni che li aiuteranno a trovare e distruggere Emrys. Mentre Agravaine cerca ancora di convincere Art\u00f9 che Gaius \u00e8 il traditore che si nasconde a corte, Morgana parte per Catha, dove incontra un sacerdote guerriero di nome Alator. Morgana vuole aiuto per catturare Gaius e prendere con la forza le informazioni che le servono. Alator sembra contrario a mettere piede a Camelot, ma quando la strega gli offre in cambio il suo unico bracciale curativo, creato sull'Isola dei Beati dalle sacerdotesse dell'Antica Religione, questo si fa corrompere ed accetta.\nNel mentre, Agravaine convince Art\u00f9 a porre sotto interrogatorio l'anziano medico. Alle domande di Agravaine, Gaius cerca di rispondere in modo da non destar sospetti, ma quando gli viene chiesto se conosce di persona lo stregone che lui stesso ha indicato ad Art\u00f9 per curare Uther, si capisce che sta mentendo, anche se cerca di non dimostrarlo. Andato Gaius, Agravaine persuade Art\u00f9 che sia lui il traditore. Durante la notte, Alator si infiltra a Camelot per rapire Gaius.\nAgravaine fa dunque in modo di distrarre Merlino per lasciare agire Alator indisturbato. Dunque, Gaius viene fatto addormentare con la magia e portato in una cava mineraria abbandonata, dove Morgana lo attende. Gaius dice a Morgana che non le dir\u00e0 mai dove si trovi Emrys e che \u00e8 disposto a morire. La strega per\u00f2 afferma che allora soffrir\u00e0 molto pi\u00f9 del previsto e alla fine delle sue torture lei avr\u00e0 ci\u00f2 che cerca, e dopodich\u00e9 potr\u00e0 morire. Mentre Alator inizia ad usare la sua magia per estorcere le informazioni al povero Gaius, a Camelot Agravaine nasconde dei libri sulla stregoneria nelle stanze del medico e quando si viene a sapere della scomparsa di questo, vengono ritrovati, facendo accusare cos\u00ec Gaius di tradimento. Merlino sa che questo non \u00e8 vero e che Agravaine \u00e8 dietro a questa storia, Art\u00f9 per\u00f2 non vuole saperne. Cos\u00ec il giovane mago indaga entrando nelle stanze di Agravaine e trova delle tracce di terra rossiccia tra le scarpe di questo, e dei libri sulla stregoneria dello stesso tipo di quelli rinvenuti da Gaius. Agravaine per\u00f2 irrompe improvvisamente nella stanza e Merlino \u00e8 costretto a nascondersi. Mentre cerca di sgattaiolare fuori, per\u00f2, a sua insaputa Agravaine se ne accorge, capendo che Merlino \u00e8 sulla strada per ritrovare Gaius. Merlino allora cerca di esaminare lo strano terriccio e nel mentre incontra Galvano, che \u00e8 venuto a vedere come sta dopo la faccenda di Gaius. Merlino allora si fa aiutare dall'amico, che gli fornisce un'importante informazione, ovvero che quel terriccio \u00e8 presente vicino a Camelot solo in una vecchia cava di minerali ormai dismessa. Dunque, Merlino e Galvano partono immediatamente verso il posto. Proprio mentre i due arrivano, Agravaine corre a chiamare Morgana e intanto, Alator \u00e8 sempre pi\u00f9 vicino ad avere le informazioni dall'ormai esausto Gaius. Merlino e Galvano arrivano alla grotta e si addentrano in cerca di Gaius. Alator nel mentre \u00e8 riuscito a sapere chi \u00e8 Emrys e rimane colpito da come Gaius descriva Merlino il portatore di una nuova era dove il vecchio mondo e il nuovo coesisteranno: Albion. Intanto, Morgana ed Agravaine giungono alla cava e si dividono per trovare i due intrusi, lo stesso fanno Merlino e Galvano per cercare pi\u00f9 in fretta. Agravaine arriva da Gaius, ma da qui Alator se n'\u00e8 gi\u00e0 andato. Dunque, pensando che abbia ottenuto le informazioni, fa per uccidere l'indifeso vecchio privo di sensi. Galvano per\u00f2 lo coglie sul fatto e gli punta addosso la spada. Agravaine per\u00f2 rigira la frittata e gli fa credere di star controllando con la lama del coltello se questo respiri ancora. Poi prende la scusa di averli seguiti pensando che fossero diretti da Gaius. Galvano stenta a fidarsi, ma alla fine si convince ad aiutare Agravaine a riportare Gaius a Camelot. Intanto, Morgana incrocia Merlino e lo attacca. Definendolo come una fastidiosa spina nel fianco, lo minaccia di una morte lunga e dolorosa, quando arriva Alator. Morgana presenta Merlino al sacerdote e poi gli domanda se abbia ottenuto ci\u00f2 che desidera. Questo le dice non solo di conoscere la vera identit\u00e0 di Emrys, ma anche dove questo si trovi. Morgana gli ordina impaziente di dirglielo, ma questo le si rivolta contro e la attacca con la magia facendole perdere i sensi. Dopodich\u00e9, Alator si inginocchia dinanzi a Merlino, dicendo che, dopo aver ascoltato ci\u00f2 che Gaius aveva da dire, ha capito che loro sono simili e che entrambi vogliono portare l'era di Albion alla luce. Questo afferma anche che lui non \u00e8 solo e che ci sono altri come lui pronti a rischiare tutto pur di proteggerlo e vedere l'avvento della nuova era.\nA Camelot, Agravaine deve confermare che Gaius non \u00e8 il traditore, come pensavano, e che dietro tutto c'era Morgana. Art\u00f9 si scusa cos\u00ec con l'anziano medico. Questo per\u00f2 vuole sapere perch\u00e9 Gaius gli ha mentito riguardo allo stregone che ha ucciso suo padre. Gaius gli spiega che quello stregone non merita di essere giustiziato e che ha fatto tutto il possibile per salvare Uther. Poi gli dice anche che un giorno capir\u00e0 che ci sono molte persone diverse che lo stanno proteggendo e che la magia non \u00e8 per forza da essere considerata come un male.\nLamia.\nTrama.\nIn un villaggio esterno a Camelot, una misteriosa piaga si diffonde. Mary e John Howden, due coniugi del villaggio e amici di Gwen, si recano a Camelot per chiedere aiuto, poich\u00e9 al loro villaggio non \u00e8 presente un medico. Gaius esamina una delle vittime portate dagli Howden e, credendo che la malattia sia dovuta ad un semplice avvelenamento, decide di mandare Merlino sotto veste di medico in quanto suo allievo. Art\u00f9 \u00e8 un po' diffidente di ci\u00f2 che Merlino sia in grado di fare, ma alla fine \u00e8 questo a partire con Gwen e i cavalieri per il villaggio. Qui Merlino nota, cercando di curare uno dei pazienti, che c'\u00e8 qualcosa di molto strano nella malattia e che questa non pu\u00f2 essere curata neanche con le sue doti magiche. Merlino allora pensa possa trattarsi di stregoneria. Le sue ipotesi hanno conferma quando sia Merlino che gli abitanti del villaggio percepiscono che nei dintorni aleggia una presenza malvagia. Dunque, Merlino, Gwen e i cavalieri partono per il viaggio di ritorno per consultarsi con Gaius sul da farsi. Sulla strada verso casa, questi incontrano una giovane fanciulla aggredita da dei banditi. I cavalieri dunque la salvano e decidono di aiutarla a ritrovare la strada di casa. Fin dall'inizio la ragazza, Lamia, sembra temere e repellere Merlino e in qualche modo riuscire a controllare le emozioni dei cavalieri, facendo fare loro ci\u00f2 che vuole. Merlino in particolare, \u00e8 immune al suo potere. Merlino e Ginevra si rendono ben presto conto che la ragazza sta in qualche modo mettendo l'uno contro l'altro i cavalieri, che se la contendono. Quando Merlino afferma che sarebbe pi\u00f9 opportuno tornare a Camelot per avvisare Gaius della malattia, Lamia fa in modo che i cavalieri lo minaccino e continuino a girare in tondo per la foresta.\nIntanto, a Camelot, Art\u00f9 e Gaius si sono resi conto che Merlino e gli altri mancano da troppo tempo e decidono di partire per il villaggio per scoprire cosa \u00e8 accaduto. Nel mentre, Lamia, durante la notte, prende da parte Elyan e lo bacia facendogli per\u00f2 perdere i sensi e cadere come negli stessi sintomi della malattia che ha colpito quel villaggio. Quando Elyan viene ritrovato dagli altri, questi credono che sia stato contagiato, ma Merlino e Gwen sospettano che sia la misteriosa Lamia la causa di tutto.\nArt\u00f9 e Gaius giungono con un plotone al villaggio degli Howden, dove scoprono che la fonte della malattia non \u00e8 stata scoperta e che Merlino, Ginevra, Elyan, Galvano, Leon e Parsifal erano gi\u00e0 ripartiti verso Camelot. Gaius allora esamina ancora una volta una delle vittime, scoprendo di aver gi\u00e0 conosciuto quel tipo di malanno. L'anziano medico racconta infatti ad Art\u00f9 che tempo fa le sacerdotesse dell'Antica Religione crearono una creatura mezza donna e mezza serpente, in grado di avvelenare chiunque passasse sotto il suo fatale tocco e in grado di controllare la mente degli uomini, rendendoli suoi succubi. Gaius aggiunge anche che quella creatura sfugg\u00ec al loro controllo e che inizi\u00f2 a vagare per i cinque regni seminando morte. Art\u00f9 allora, pensando che Merlino e gli altri possano essere in pericolo, parte alla loro ricerca. Nel mentre, Ginevra e Merlino escogitano un modo per farsi ritrovare da Art\u00f9, ovvero lasciando dei frammenti della tunica di Gwen come segnale che indichi dove sono diretti. Lamia infatti ha intenzione di guidare tutti in una trappola mortale. La ragazza manipola ancora le menti dei cavalieri, conducendoli ad alcune rovine abbandonate dove questa sparisce. Merlino e Gwen consigliano agli altri di portare Elyan da Gaius prima che sia troppo tardi, ma i cavalieri vogliono a tutti i costi ritrovare la fanciulla. Cos\u00ec, dividendosi, uno dopo l'altro cadono vittime di Lamia, che li bacia con il suo tocco fatale. Intanto, Agravaine sta cercando di nascondere le tracce di questi ad Art\u00f9, ma alla fine il giovane re riesce a seguire i segnali lasciati da Gwen. Alle rovine, Merlino viene attaccato dalla feroce Lamia, che rivela la sua vera forma. Questa tenta di sbarazzarsene, ma alla fine viene uccisa da un attacco congiunto di Art\u00f9, finalmente giunto, Ginevra e Merlino. Morta Lamia, tutti quelli caduti sotto il suo tocco incantato rinvengono. Tornati a Camelot, Art\u00f9 si congratula per il coraggio dimostrato da Gwen durante questa pericolosa missione.\nIl ritorno di Lancillotto.\nTrama.\nArt\u00f9 prende la decisione di sposare Gwen e lo comunica allo zio. Agravaine tenta invano di fargli cambiare idea, dopodich\u00e9 si dirige da Morgana per portare la cattiva notizia. Morgana \u00e8 sconvolta e sa che ci\u00f2 che \u00e8 profetizzato dalle sue visioni si sta avverando. Cos\u00ec, la strega escogita un piano per impedire che una semplice serva prenda il suo trono, affermando di conoscere tutti i suoi segreti e di sapere esattamente come distruggerla. Dunque, Morgana si dirige in alcune grotte dove risiede un'antica creatura della vecchia religione: La Dochraid. Questa ha le sembianze di una cadaverica vecchietta del tutto priva di bulbi oculari e risiede nelle profondit\u00e0 pi\u00f9 oscure. Morgana chiede all'orripilante creatura di aiutarla a capire come usare un dono da parte della sorella, che custodisce in s\u00e9 il potere di ripescare i morti dal loro eterno riposo. La Dochraid le dice che lei \u00e8 colei destinata a riportare le antiche arti in questo mondo e che \u00e8 felice di poterla aiutare. Dunque, rivela alla strega che, per usare gli arcani poteri dell'amuleto del quale \u00e8 in possesso, deve dirigersi in un lago, dove \u00e8 presente un passaggio tra i due mondi. Qui Morgana deve buttare nelle acque l'amuleto ed esprimere il suo volere. Fatto ci\u00f2, Morgana si ritrova davanti colui che porter\u00e0 alla disfatta di Ginevra: Lancillotto. Intanto, Art\u00f9 fa la sua proposta a Ginevra, che accetta entusiasmata, e organizza un torneo in onore del loro fidanzamento e delle nozze in arrivo. Durante il torneo, un misterioso cavaliere porge i suoi auguri alla futura regina, qualcuno che nessuno avrebbe pi\u00f9 immaginato di rivedere, proprio Sir. Lancillotto. Art\u00f9 e gli altri sono felici di riavere indietro il loro amico, ma Merlino capisce dagli strani atteggiamenti del cavaliere che c'\u00e8 qualcosa che non torna. Il giovane mago ha una conferma dei suoi sospetti quando Lancillotto mente su dove ha passato il tempo dopo aver attraversato il velo e dal fatto che questo non ricorda pi\u00f9 dei suoi poteri magici. Merlino si confida con Gaius e i due pensano possa trattarsi di necromanzia, un'antica arte magica temuta anche ai tempi della stregoneria, che consiste nel riportare indietro i morti, che si presentano per\u00f2 come un guscio vuoto, totalmente privi dei loro ricordi e del loro libero arbitrio, condannati ad assecondare ogni richiesta di colui che li ha riportati indietro, ovvero del loro padrone. Merlino dunque escogita un modo per rivelare la vera identit\u00e0 di Lancillotto, in modo da sapere se i loro sospetti sono fondati e di capire se questo possa nuocere ad Art\u00f9. Intanto, Agravaine confida a Morgana che teme che Ginevra possa non provare pi\u00f9 gli stessi sentimenti di un tempo per Lancillotto, dunque la perfida strega tesse un incantesimo d'amore su di un bracciale e fa in modo che Lancillotto lo regali a Ginevra come dono di nozze. Scoperto che Lancillotto non \u00e8 pi\u00f9 Lancillotto, Merlino e Gaius lo tengono d'occhio durante il torneo, preoccupati che questo possa volerne approfittare per uccidere Art\u00f9. Quando per\u00f2 questo dimostra di non voler nuocere al re, i due si domandano per cos'altro Morgana l'abbia potuto riportare indietro. Nel mentre, a causa del bracciale incantato, Ginevra comincia ad essere nuovamente attratta da Lancillotto. Agravaine escogita uno stratagemma per far s\u00ec che Art\u00f9 colga sul fatto i due amanti e va a parlare a Lancillotto sul da farsi. Merlino, per\u00f2, becca i due mentre confabulano e cerca di fermare Lancillotto, diretto nel cuore della notte ad incontrare Ginevra. Lancillotto per\u00f2 ha la meglio e se ne va lasciando Merlino svenuto a terra. Dunque, Agravaine sveglia Art\u00f9 e lo porta nella sala del trono, dove Lancillotto e Gwen si sono incontrati e si stanno baciando. Alla vista del tradimento, Art\u00f9 perde il controllo e si avventa con furia su Lancillotto. I due hanno un breve duello, che termina con Gwen che cerca di dividerli e infine con i due traditori scortati nelle prigioni. In preda alla disperazione, Ginevra si sfila il bracciale incantato, che cade nella cella. Intanto, Agravaine sprona il re a giustiziare entrambi per adulterio. Art\u00f9 per\u00f2 non se la sente di fare del male alla donna che ama. Il giorno dopo, Art\u00f9 convoca Ginevra al suo cospetto per discutere di quanto accaduto. La povera ragazza non sa neanche lei spiegarsi come sia potuto succedere e chiede ad Art\u00f9 di perdonarla. Questo per\u00f2 non riesce pi\u00f9 a fidarsi di lei e la bandisce dal regno, risparmiando la pena la morte. Merlino cerca di dissuaderlo, ma il re sembra aver preso la sua decisione. Nel frattempo, mentre Ginevra lascia Camelot, Lancillotto riceve una lettera da Morgana e poco dopo viene ritrovato morto nelle sue celle. Art\u00f9 riconosce che Lancillotto era un uomo d'onore e chiede a Merlino di fornirgli un'adeguata sepoltura. Merlino dunque porta il corpo senza vita del cavaliere al lago e lo adagia su una barca funebre. Dopo aver risvegliato per un attimo la sua anima ed averlo salutato per l'ultima volta, il giovane mago pratica il funerale vichingo al suo amico.\nL'annuncio di una nuova era.\nTrama.\nArt\u00f9, Merlino e i cavalieri finiscono involontariamente in un accampamento druido abbandonato che altro non \u00e8 che un santuario maledetto per placare gli spiriti.\nNell'aria tutti avvertono una strana presenza e l'atmosfera si fa cupa e grigia. Merlino afferma che Gaius gli ha parlato di quei posti e che dovrebbero tornare indietro al pi\u00f9 presto. Mentre si avviano, Elyan per\u00f2 ignora l'avvertimento di Merlino e preso dalla sete si approvvigiona da un pozzo colmo d'acqua nell'accampamento. Ad un tratto per\u00f2, mentre beve, il cavaliere scorge nella pozza l'immagine di un ragazzino, ma quando si volta alle sue spalle non vi \u00e8 nessuno. Questo dunque, spaventato, si affretta ad andarsene. Tornati a Camelot, Elyan comincia ancora ad avere visioni di un bambino dall'aspetto cadaverico e tutto zuppo d'acqua. Perseguitato da questa terrificante immagine, Elyan mostra agli altri cavalieri uno strano atteggiamento e preso dall'idea che qualche spirito lo perseguiti, comincia a porre dei cerchi di sale sotto il suo letto, convinto di scacciare cos\u00ec gli spettri.\nIntanto, Merlino si accorge che anche Art\u00f9 ultimamente appare turbato e prova a spronarlo a parlare di ci\u00f2 che \u00e8 accaduto con Gwen. Questo per\u00f2 non vuole aprirsi con nessuno e restare solo a rimuginare sul passato. Durante un allenamento, Elyan sfoga sul bersaglio, Merlino, la sua furia causata dalle visioni del druido fantasma. In questa occasione, tutti cominciano a sospettare che Elyan sia ancora furioso per quello che Art\u00f9 ha fatto alla sorella. Successivamente, questo, dopo aver avuto un'ulteriore visione, si agita e sviene perdendo coscienza. Gaius visita il ragazzo e afferma che \u00e8 come caduto sotto una sorta di trance dovuta probabilmente ad uno shock di qualche tipo. Pi\u00f9 tardi, il medico si accorge che Elyan ha fatto un cerchio di sale sotto il letto e comincia a sospettare che questo sia perseguitato da qualche spirito dell'accampamento. Gaius dunque parla a Merlino della sua teoria e gli spiega che durante la grande purga, Uther fece giustiziare senza piet\u00e0 molte persone in modo orrendo e atroce e che molto probabilmente Elyan deve aver in qualche modo disturbato gli spiriti che aleggiavano intorno a quel posto. Durante la notte, il fantasma fa nuovamente visita al povero Elyan e stavolta rivela il motivo della sua presenza, questo afferma che vuole avere pace e per questo ha bisogno del suo aiuto. Elyan gli domanda cosa vuole che faccia e il bambino afferma che dovr\u00e0 uccidere il responsabile delle sue sofferenze: Art\u00f9 Pendragon. Dunque, Elyan, come posseduto dal fantasma, si avvia nelle stanze del re armato di spada e lo attacca improvvisamente. Art\u00f9 schiva i suoi colpi e chiama le guardie, ma Elyan, vedendosi in difficolt\u00e0, comincia a scappare. Art\u00f9 ordina ai cavalieri di setacciare il castello e di ritrovarlo. Dunque, Galvano, Leon e Parsifal lo beccano mentre cerca di fuggire e riescono a catturarlo. Il giorno successivo, Agravaine sprona Art\u00f9 a giustiziare il traditore. Merlino per\u00f2 rivela ad Art\u00f9 che lui e Gaius credono che Elyan non fosse in s\u00e9 stesso e che fosse in realt\u00e0 posseduto da qualche spirito proveniente dall'accampamento druido. Agravaine interrompe i due e afferma che \u00e8 una buffonata e che in realt\u00e0 Elyan ha fatto quel che ha fatto perch\u00e9 tiene rancore per l'esilio della sorella e dunque per questo tradimento deve essere condannato. Art\u00f9, confuso, ordina ai due di lasciarlo solo a meditare.\nGaius e Merlino parlano del da farsi e giungono alla conclusione che devono esorcizzare Elyan e farlo fuggire prima che venga giustiziato. Merlino allora, nel cuore della notte, si avvia e riesce a far evadere Elyan. Quando per\u00f2 gli porge dell'acqua purificata per liberarlo dalla presenza del fantasma, il bambino druido fa cenno ad Elyan di non fidarsi e allora questo atterra Merlino e continua a fuggire.\nIl giorno dopo, Gaius e Merlino decidono di visitare l'accampamento per scoprire come ha fatto Elyan a disturbare gli spiriti. Qui Merlino si accorge del pozzo e che attorno ad esso aleggia senso di tristezza e dolore. Gaius allora afferma che come immaginava deve trattarsi di una sorta di santuario per le anime dei druidi, mietute ingiustamente dalla furia di Uther.\nDopo poco tempo, Elyan si ripresenta e attacca nuovamente il re. In questa occasione per\u00f2, Art\u00f9 si accorge che la voce di Elyan non \u00e8 la sua, ma quella di un ragazzino. Dopo l'attacco fallito, Elyan fugge nuovamente, ma stavolta Merlino convince Art\u00f9 che quello non \u00e8 Elyan e lo lasciano scappare. Gaius dunque spiega ad Art\u00f9 dell'accampamento e questo decide di dover fare qualcosa per redimersi, in quanto fu proprio lui da giovane a guidare, per ordine del padre, l'attacco a quell'accampamento druido.\nCalata la notte, Art\u00f9 si dirige di nascosto verso l'accampamento e Merlino lo pedina. Art\u00f9 si accorge di Merlino e lo rimprovera per averlo seguito, dopodich\u00e9 i due giungono di fronte al pozzo. Qui arriva anche Elyan, posseduto dal fantasma, che dice ad Art\u00f9 che per trovare la pace deve rendere giustizia. Art\u00f9 si inginocchia disarmato di fronte allo spirito e afferma che a quei tempi lui era giovane e incosciente e che guid\u00f2 l'attacco solo per rendere fiero il padre. Elyan per\u00f2 sfodera la spada, segno che allo spirito ci\u00f2 non importa. Art\u00f9 continua dicendo che \u00e8 terribilmente pentito per quello che ha fatto e promette di trattare da ora in poi la sua gente con riguardo e di non continuare ci\u00f2 che il padre ha ingiustamente portato avanti per anni contro i druidi. Elyan continua ad avvicinarsi e Art\u00f9 spaventato comprende che la sua ora \u00e8 giunta. Improvvisamente per\u00f2 Elyan butta la spada e abbraccia il giovane re: la voce del bambino, toccato dal comportamento di Art\u00f9, gli sussurra che lo perdona, dopodich\u00e9 abbandona il corpo di Elyan, attraversando la luce. A Camelot, Elyan si scusa per quello che ha fatto e Art\u00f9 appare agli occhi di Merlino molto cambiato. Il gesto che il giovane re ha compiuto infatti ha segnato l'inizio di una nuova era.\nIl cuore del cacciatore/Una sposa per re Art\u00f9.\nTrama.\nGinevra si ritrova a vivere in un piccolo villaggio fuori Camelot e ripensa ogni giorno al tradimento fatto ad Art\u00f9, portando come simbolo al collo l'anello delle promesse, e non riuscendo a perdonarselo. All'improvviso, il villaggio \u00e8 preso sotto attacco dall'esercito di un signore della guerra, che cattura Gwen, progettando di farne sua serva. Intanto, a Camelot, Art\u00f9 decide di andare avanti con la sua vita e dimenticare quanto accaduto facendo una svolta, ovvero organizzando un matrimonio con la bella principessa Mithian di Nemeth per mettere fine all'antico conflitto per il predominio sulle terre di Gedref. Merlino \u00e8 sconvolto dall'annuncio di Art\u00f9 e cerca di fargli cambiare idea, in quanto sa che in realt\u00e0 il re \u00e8 ancora innamorato di Gwen. Art\u00f9 per\u00f2 lo contraddice e gli proibisce di parlare di Ginevra in sua presenza. Nel mentre, Agravaine convince un giovane ragazzo, Eoghan, apprendista del cartografo del reame, di rubare per lui le mappe per i tunnel di assedio. Quando il ragazzo per\u00f2 alla fine si rifiuta di tradire il suo maestro, Agravaine allora si vede costretto a sbarazzarsene. Morgana per\u00f2 non accetta fallimenti e vuole a tutti i costi da Agravaine quelle mappe. In seguito, Agravaine fa ritrovare il corpo di Eoghan affermando che questo deve essere caduto sporgendosi dalle mura di cinta. Esaminandolo per\u00f2, Gaius afferma che \u00e8 impossibile, poich\u00e9 il ragazzo non ha subito abbastanza ferite. Agravaine fa poi in modo che venga trovato nelle sue tasche un falso biglietto, che fa pensare che il ragazzo fosse un traditore in combutta con Re Odin. Art\u00f9 dunque pensa che in quanto cartografo possa aver rubato le mappe per l'assedio e con Agravaine entra nell'archivio per controllare. Qui sembra che tutto sia al suo posto, ma Agravaine si offre poi di controllare pi\u00f9 accuratamente per conto di Art\u00f9. Dunque il perfido zio pu\u00f2 approfittare per recuperare le mappe che cerca e portarle a Morgana, la quale ne far\u00e0 poi una copia con la magia.\nQuando Mithian giunge in citt\u00e0, Art\u00f9 rimane incantato dalla sua bellezza, mentre Merlino \u00e8 scocciato dal fatto che Art\u00f9 voglia dimenticare cos\u00ec in fretta Ginevra. Gaius per\u00f2 gli ricorda che Art\u00f9 non pu\u00f2 per sempre rimanere bloccato nel passato. Ginevra intanto \u00e8 portata a corte del suo rapitore, Helios, che vuole fare di lei la sua concubina. La ragazza si trova costretta ad accettare e si ritrova a cenare con questo. Helios vuole sapere pi\u00f9 su di lei, ma questa \u00e8 restia a raccontare la sua storia. Mentre discutono, i due sono interrotti da una delle guardie che annuncia ad Helios l'arrivo di Morgana. Sentendo il suo nome, Ginevra si agita e chiede ad Helios di potersi congedare per poter riposare. Helios vorrebbe che questa rimanesse, ma alla fine viene convinto e Ginevra riesce a non farsi trovare da Morgana. La strega sta confabulando con Helios un attacco a Camelot e afferma che presto avranno le mappe che gli servono grazie all'aiuto di Agravaine. Ginevra origlia nascosta la conversazione, ma involontariamente fa rumore e Morgana ed Helios si accorgono che qualcuno li spia. Ginevra si d\u00e0 alla fuga e quando Morgana scopre che si tratta di lei, il signore della guerra sguinzaglia i suoi uomini alle sue calcagna.\nArt\u00f9 e Mithian stanno intanto facendo un pic-nic per conoscersi meglio, con al seguito Merlino in veste di servo. I due scoprono di avere in comune la passione della caccia e decidono di organizzare una battuta. Merlino cerca di fare in modo che Art\u00f9 appaia maleducato nei confronti della principessa per allontanarla, ma alla fine finisce per legarli ancora di pi\u00f9. A Camelot, Mithian ferma Merlino e gli chiede perch\u00e9 ce l'abbia con lei, facendo capire di essersi accorta che al ragazzo non sta simpatica. Merlino si scusa e Mithian gli chiede di dargli almeno una possibilit\u00e0, a prescindere dai suoi buoni motivi. Nel mentre, Ginevra riesce a fuggire agli uomini di Helios e si accampa per la notte nel bosco. Al mattino seguente per\u00f2, Morgana la trova grazie al fumo del fuoco acceso da questa per riscaldarsi e ricomincia l'inseguimento. Quando non vede via di scampo, Ginevra supplica Morgana di lasciarla in pace. La strega per\u00f2 non pu\u00f2 permettere che interferisca nei suoi piani riferendo ad Art\u00f9 dell'imminente invasione, ed usa quindi la magia contro di lei, facendole perdere i sensi. Morgana nota che la ragazza porta al collo l'anello di Art\u00f9 e glielo strappa. Quando si accorge che Art\u00f9 e Mithian stanno giungendo da quella parte per cacciare, questa escogita un piano e muta Ginevra in un cerbiatto, dopodich\u00e9 si avvia lasciando cadere l'anello a terra. Merlino si accorge poi per\u00f2 che il cerbiatto \u00e8 in realt\u00e0 Ginevra e tenta di fermare Art\u00f9 e i suoi uomini, che tentano di colpirlo con la balestra. Mithian riesce per\u00f2 a ferirla e questa fugge nella foresta. Intanto, Art\u00f9 trova a terra l'anello e sconvolto dichiara la battuta di caccia conclusa, lasciando la principessa perplessa. Pi\u00f9 tardi, Merlino torna nel bosco a cercare Ginevra e la ritrova di nuovo nelle sue sembianze ferita, dunque questo la cura. Al suo risveglio, Ginevra racconta a Merlino dei piani di Morgana e Agravaine. Questo le dice di tornare con lui a Camelot per riferirlo ad Art\u00f9, ma la ragazza non se la sente, affermando di non essere ancora pronta a tornare dopo quello che ha fatto.\nMerlino, dunque, comunica ad Art\u00f9 che Agravaine ha rubato le mappe. Il re allora va con Merlino nell'archivio, convinto che lo zio non lo tradirebbe mai, e mostra al ragazzo che le mappe sono al suo posto. Merlino cerca di difendersi, ma Art\u00f9 gli ordina di non screditare pi\u00f9 lo zio, altrimenti esilier\u00e0 anche lui. Pi\u00f9 tardi Merlino giunge da Art\u00f9 per scusarsi e lo trova con in mano l'anello a riflettere. Questo chiede a Merlino cosa dovrebbe fare visto che \u00e8 ancora innamorato di Ginevra, nonostante il tradimento. Merlino gli consiglia di seguire i suoi sentimenti e di non sposare Mithian solo per tentare di colmare l'enorme vuoto che Ginevra ha lasciato nel suo cuore. Il re cos\u00ec si decide e il giorno successivo si scusa con Mithian rivelandole che ama ancora qualcun'altra. Mithian gli domanda allora cosa ne sar\u00e0 del loro accordo e Art\u00f9 le dice che \u00e8 disposto a donarle tutte le terre di Gedref. Mithian dunque se ne va anche se dispiaciuta, ma alla fine comprende ci\u00f2 che Art\u00f9 ha tentato di spiegarle.\nInfine, Art\u00f9 ringrazia Merlino per il suo consiglio, ma, quando questo cerca di vantarsi, Art\u00f9 lo scredita affermando che \u00e8 pi\u00f9 imbranato che saggio.\nLa spada nella roccia (1\u00aa parte).\nTrama.\nMentre Art\u00f9 e gli altri festeggiano ad un banchetto, Agravaine si trova fuori e dopo aver eliminato alcune guardie, fa segnale a Helios di entrare con le sue guardie attraverso i tunnel. Con questi si dirige verso il castello e incendia la citt\u00e0 bassa, dando cos\u00ec il via a Morgana per iniziare l'invasione. Quando viene dato l'allarme \u00e8 ormai troppo tardi e le truppe di Helios sono entrate nel castello. Intanto Sir Leon, che si trova nella citt\u00e0 bassa insieme ad altri cavalieri, cerca di tenere testa agli invasori ma alla fine \u00e8 costretto a battere in ritirata cercando di scortare pi\u00f9 persone possibile al sicuro verso la foresta. Elyan invece incrocia nei corridoi Agravaine a capo di un'armata. Questi comprende del suo tradimento e lo minaccia con la spada, ma arriva Morgana che con la sua magia lo scaraventa a terra. Questa,poi, ordina ad Agravaine di trovare Art\u00f9 e si dirige impaziente alla sala del trono. Intanto, Art\u00f9 sta tentando di fronteggiare gli invasori, ma viene ferito. Merlino usa la magia contro i nemici e lo porta in salvo. Mentre si dirigono nella sala della cerimonia, dove hanno formato una barricata, Art\u00f9 vede Agravaine marciare insieme a Morgana e all'esercito invasore. Vorrebbe attaccarlo, ma Merlino lo convince a tornare alla sala. Qui, Gaius esamina la ferita del re e dice a Merlino che non pu\u00f2 continuare a combattere. Art\u00f9 per\u00f2 non vuole arrendersi, cos\u00ec il medico dice a Merlino di usare la magia. Cos\u00ec, stando ben attento a non farsi scoprire, Merlino guarisce il re, che diventa stranamente totalmente dipendente da lui. Dunque, insieme a Parsifal questi decidono di lasciare Camelot al pi\u00f9 presto. Morgana tuttavia non \u00e8 ancora soddisfatta, perch\u00e9 vuole Art\u00f9 morto.\nIntanto, Merlino cerca di convincere Gaius a venire con loro, ma questo afferma che gli sarebbe solo d'intralcio. A malincuore, Merlino \u00e8 costretto a lasciare Gaius indietro, ma insieme a lui decide di rimanere anche Galvano per dare tempo a loro di scappare. All'improvviso nella sala irrompono molti soldati con Morgana, ma Gaius asserisce che la sua vittoria \u00e8 mutilata, poich\u00e9 il re \u00e8 ormai pi\u00f9 lontano di quanto possano immaginare, ma la strega non si d\u00e0 per vinta e senza indugio esclama di prendere dei cavalli perch\u00e9 vuole andare a caccia.\nNel frattempo Art\u00f9, Merlino e Parsifal sono riusciti a fuggire tramite i tunnel e osservano da lontano Camelot andare a fuoco. All'improvviso sbuca fuori Elyan, che era riuscito anche lui a mettersi in salvo. Questi si avviano, ma ad un tratto sentono il rumore dei cavalli, accorgendosi di avere Morgana alle calcagna. La strega cavalca impaziente verso il suo obiettivo e con la magia scaraventa in aria tutti quanti. Merlino, Art\u00f9 ed Elyan si rialzano e si affrettano a riprendere la fuga, ma Parsifal sembra essere rimasto indietro. Elyan esorta poi Merlino a portare Art\u00f9 il pi\u00f9 lontano possibile, mentre lui terr\u00e0 occupati i nemici. Dunque, Art\u00f9 e Merlino riescono a fuggire.\nAgravaine porta Elyan al cospetto di Morgana e la informa che hanno perso le tracce di Art\u00f9. Questa per\u00f2, guardando Elyan, afferma che presto sapranno dove cercare.\nMerlino intanto, come concordato dopo un'affrettata decisione con i cavalieri, sta portando Art\u00f9, ancora totalmente dipendente da lui, verso Ealdor, il suo villaggio natale, in cui sa di poter contare almeno sull'ospitalit\u00e0 della madre, in circostanze cos\u00ec disperate. Questo si rende conto per\u00f2 che gli indumenti reali rendono Art\u00f9 troppo appariscente e quando giungono nei pressi di una baracca, rubano dal suo interno degli abiti. Merlino li fa indossare ad Art\u00f9, ma gli risultano troppo stretti e danno al Re un'aria ridicola. I due per\u00f2 non possono permettersi di indugiare ancora e devono accontentarsi riprendendo il cammino. Intanto, a Camelot, Morgana mostra ad Elyan una sua creatura magica, un Nathair, ovvero un piccolo serpente che viene usato per torturare le persone, recando loro inimmaginabili sofferenze. Dunque, questa d\u00e0 al ragazzo una scelta: o dirle semplicemente dove Art\u00f9 \u00e8 diretto o subire atroci sofferenze prima di sputare il rospo. Il coraggioso cavaliere afferma che non tradir\u00e0 mai il suo re e dunque Morgana, divertita, gli dice che sar\u00e0 un piacere per lei torturarlo. Dopo non molto, Elyan, ormai esausto, rivela alla strega dove Merlino sta conducendo Art\u00f9. Dunque, questa ordina ad Agravaine di partire immediatamente e di non deluderla, altrimenti far\u00e0 la fine di quel cavaliere. Prima di partire, per\u00f2, Agravaine vuole chiarirsi con Morgana e le ricorda che lui \u00e8 e sar\u00e0 sempre suo fedele servitore ed amico. Morgana non \u00e8 pi\u00f9 di tanto interessata, ma Agravaine le ricorda di stare attenta e di non fidarsi di nessuno, nemmeno di Helios.\nDurante il viaggio, Merlino e Art\u00f9 s'imbattono in una coppia di viaggiatori, Tristano e Isotta. Merlino chiede loro di dargli un passaggio attraverso le terre di Re Lot, ma questi sono restii. Quando per\u00f2 Merlino gli promette dell'oro, questi accettano subito. Dunque, Merlino e Art\u00f9 salgono sulla carovana. Intanto, Agravaine \u00e8 sulle loro tracce e trova i vestiti di Art\u00f9 lasciati dietro un masso.\nLa carovana fa una sosta per la notte e Merlino aiuta questi a scaricare le tende. Mentre lo fa, trova una scatola piena di prezioso incenso, ma viene fermato da Isotta che gli punta una spada. Merlino capisce che sono contrabbandieri e le dice che \u00e8 pericoloso praticare questa attivit\u00e0 sui territori di Camelot, ma questa gli risponde che non sono affari suoi. Tristano poi si vanta che lui e la sua Isotta sono i migliori contrabbandieri che esistano e che quello stupido re di Camelot non potrebbe mai prenderli. Art\u00f9 intanto non \u00e8 nelle condizioni di capire con esattezza cosa accade intorno a lui e vaga in giro abbracciando alberi. Merlino approfitta delle condizioni del re per prendersi la sua meritata rivincita e lo tratta come un suo servo, facendolo apparire come un sempliciotto che senza di lui non durerebbe un giorno. Verso l'alba, Art\u00f9 sveglia Merlino e lo prende a calci chiedendogli spiegazioni sul fatto che stiano viaggiando con contrabbandieri e di come sia vestito. Merlino capisce che l'effetto della magia \u00e8 terminato e gli spiega cosa \u00e8 accaduto a Camelot e dove si stanno dirigendo. Poi aggiunge che deve continuare a fare la sua parte per mantenere la copertura, visto che Tristano odia i reali e specialmente quelli di Camelot. All'improvviso per\u00f2, vengono attaccati dagli uomini di Agravaine, che hanno seguito le tracce dei due. Art\u00f9 si mostra pronto a combattere e ha l'aria di chi d\u00e0 ordini. Tristano dunque gli chiede chi diamine sia in realt\u00e0 ed Art\u00f9 decide di rivelargli la sua identit\u00e0. Il contrabbandiere \u00e8 infuriato per aver perso il suo bottino e i suoi uomini solo per dare aiuto alla persona che tanto odia e che lo ha portato a diventare quel che \u00e8. Art\u00f9 per\u00f2 gli chiede di mettere da parte le divergenze e collaborare per salvarsi la pelle. Quando Isotta viene ferita e si trova alla merc\u00e9 di uno degli uomini di Agravaine, Art\u00f9 la salva e la ragazza gliene \u00e8 grata. Art\u00f9 vede che la ragazza \u00e8 gravemente ferita e consiglia a Tristano di andare con loro verso Ealdor per curarla. Questo all'inizio \u00e8 contrario, ma poi Isotta lo convince a seguirli.\nIntanto, Morgana fa visita alle prigioni dove sono tenuti Gaius, Galvano ed Elayn. Galvano le chiede di dar loro del cibo poich\u00e9 che non potranno sopravvivere ancora a lungo senza. La perfida strega afferma per\u00f2 che se vuole del cibo allora dovr\u00e0 guadagnarselo, cos\u00ec lo fa portare alla sala del trono, dove lo costringe a lottare contro i suoi uomini per darle intrattenimento in cambio di misere quantit\u00e0 di cibo.\nNel mentre, Merlino, Art\u00f9, Tristano e Isotta arrivano finalmente ad Ealdor. Qui Merlino pu\u00f2 riabbracciare la madre e poi pensare a prendersi cura di Isotta. Tristano ringrazia Merlino e Art\u00f9 per tutto quello che stanno facendo per la sua Isotta e afferma che anche se ha perso tutto il suo bottino \u00e8 felice di poter dire che ha ancora lei. Ascoltando queste parole, Art\u00f9 non pu\u00f2 che continuare a sentire la mancanza di Gwen, dicendo a Tristano che ha ragione e di tenersela stretta. Pi\u00f9 tardi, al calare della notte, Hunith chiede a Merlino come se la passi a Camelot, affermando di preoccuparsi per lui a volte. Merlino la tranquillizza e poi parla con lei di qualcuno il quale conoscono, che sarebbe giunto ad Ealdor gi\u00e0 prima di loro. Hunith afferma che ha ancora il cuore spezzato e che ha voluto prendere tempo prima di incontrarlo. Nella camera di Art\u00f9 vediamo qualcuno che lo assiste mentre dorme. Art\u00f9 avverte di essere osservato e rimane sbalordito nel ritrovarsi davanti Ginevra. Art\u00f9 le domanda cosa ci faccia l\u00ec e questa gli risponde che \u00e8 un posto come un altro. Poi afferma che le \u00e8 mancato e dopodich\u00e9 i due si scambiano un lungo abbraccio.\nIntanto, Agravaine e i suoi sono giunti ai confini di Ealdor e Merlino avverte gli altri che devono fuggire. Il giovane mago escogita un diversivo per distrarre Agravaine, dopodich\u00e9 con gli altri fugge nella foresta, ma Agravaine ordina ai suoi uomini di gettarsi al loro inseguimento.\nLa spada nella roccia (2\u00aa parte).\nTrama.\nMerlino, Art\u00f9, Ginevra, Tristano e Isotta fuggono nella foresta inseguiti da Agravaine e i suoi uomini. Vedendosi circondato, Merlino si tiene indietro rispetto agli altri e chiama il Grande Drago, che poco dopo arriva e arrostisce con il suo alito infuocato gli inseguitori. Dunque, Art\u00f9 e gli altri prendono una via di fuga attraverso delle grotte, ma Agravaine e gli uomini rimasti continuano ad inseguirli nelle grotte. Merlino allora convince gli altri a proseguire, mentre lui rimane indietro per tentare di depistarli. Art\u00f9 \u00e8 contrario, ma alla fine Merlino lo convince. Dunque, Merlino si trova faccia a faccia con Agravaine, il quale gli ordina di dirgli dov'\u00e8 Art\u00f9, ma al rifiuto del giovane mago ordina ai suoi uomini di ucciderlo, ma Merlino li scaraventa in aria con la magia. Agravaine rinviene, sbalordito che Merlino possegga la magia, e infine giunge alla conclusione che Merlino deve essere Emrys, il misterioso protettore di Art\u00f9. Dopo essersi rivelato, quando Agravaine cerca di andargli contro per ucciderlo, Merlino lo scaraventa contro la parete rocciosa. Intanto Art\u00f9, preoccupato per le sorti di Merlino che non \u00e8 ancora tornato, decide di andare indietro, sorprendendo Tristano che trova strano che un re rischi la sua vita solo per un servo. Poco dopo, Art\u00f9 e Merlino s'incrociano nelle gallerie. Merlino gli domanda perch\u00e9 sia tornato indietro e il giovane re afferma che lui \u00e8 il suo unico amico e che non avrebbe potuto sopportare di perderlo. Dunque, la comitiva riunita continua il suo viaggio attraverso i boschi. Ginevra cerca poi di parlare con Art\u00f9, ma questo l'allontana dicendole che non riesce a dimenticare quello che gli ha fatto e che le cose tra loro non potranno mai essere come un tempo. Gwen si scusa con lui, sapendo che le loro strade presto si divideranno. Durante la notte si accampano attorno ad un fuoco e Merlino chiede ad Art\u00f9 cosa intenda fare. Questo afferma che \u00e8 stato uno sciocco e che ha giudicato male tutti. Poi dice che forse non \u00e8 un buon re come pensava e che sarebbe meglio se Camelot se ne trovasse un altro. Il giovane mago non riesce a vedere Art\u00f9 in quello stato e mentre gli altri dormono si allontana per chiedere consiglio al Grande Drago. Kilgharrah gli dice che lui \u00e8 il solo che pu\u00f2 ripristinare la forza di volont\u00e0 di Art\u00f9 e che deve trovare un modo per il quale questo torni a credere di poter governare. Merlino ha una mezza idea e poi chiede al Drago di aiutarlo a rintracciare il gruppo di persone che si \u00e8 rifugiato nelle foreste dopo l'attacco a Camelot.\nIl mattino seguente Merlino sveglia Art\u00f9 e lo convince a seguirlo nella foresta. Questo racconta ad Art\u00f9 di una leggenda che narra degli Antichi Re di Albion. Merlino afferma che Bruta, il primo re di Camelot, incaston\u00f2 una spada in una roccia e che la leggenda narra che solo il vero e legittimo Re di Albion, colui che \u00e8 destinato a comandare, riuscir\u00e0 ad estrarla solo con le sue forze. Art\u00f9 pensa che siano solo frottole, ma quando si ritrova davanti la spada incastonata nella roccia rimane a bocca aperta. Sul posto giunge anche il popolo di Camelot, rintracciato da Merlino e scortato dai cavalieri di Camelot tra cui Sir Leon e Sir Parsifal. Merlino incoraggia Art\u00f9 a tentare di estrarre la spada, poich\u00e9 lui \u00e8 il vero e unico re destinato a governare su quelle terre. Art\u00f9 \u00e8 titubante, ma alla fine si decide, prova a tirarla fuori e con l'aiuto segreto di Merlino se la ritrova tra le mani, impressionando la folla che acclama il suo nome.\nLa fede di Art\u00f9 in s\u00e9 stesso \u00e8 finalmente ripristinata e insieme ai cavalieri pianifica di riprendersi Camelot. Tristano e Isotta sono impressionati da Art\u00f9 e si ricredono sul suo conto, chiedendogli di accettare il loro aiuto in questa battaglia. Anche Ginevra ci tiene a partecipare e Art\u00f9 la ringrazia per questo. Poi, Isotta la prende da parte e le dice di non perdere la speranza e che il vero amore dura per sempre. Intanto, a Camelot Morgana continua a sfidare Galvano mettendolo da solo contro tre dei suoi scagnozzi in cambio di cibo. Helios poi informa la strega della morte di Agravaine e dell'attacco di un drago. Nel volto di Morgana appare improvvisamente una terrificata espressione, poich\u00e9 la strega ben sa che c'\u00e8 solo un uomo in grado di comandare un drago: Emrys. La notte prima dello scontro per riprendere Camelot, Merlino, sapendo che nonostante Excalibur non potranno vincere contro la potente magia di Morgana, si allontana e furtivo si infiltra nel palazzo, mutandosi in \u201cDragoon\u201d con la magia. Dunque si avvia nelle stanze di Morgana e posiziona sotto il suo letto una bambolina voodoo. Intanto, Helios nota la stanchezza di Morgana e le consiglia di andare a letto, mentre si avvia per\u00f2 questa intravede Dragoon e riconoscendo in lui Emrys ordina in preda al panico di setacciare il castello. Merlino per\u00f2 ha gi\u00e0 ripreso le sue normali sembianze e travestendosi da guardia riesce a fuggire.\nIl giorno seguente, Art\u00f9 guida i suoi uomini attraverso i tunnel segreti di Camelot e cogliendo di sorpresa i loro nemici guida le sue truppe all'assalto del castello. Quando viene dato l'allarme, Morgana domanda ad Helios cosa stia succedendo. Questo afferma che Art\u00f9 \u00e8 tornato e dunque la strega, compiaciuta, afferma che gli devono almeno in bentornato a casa.\nNel mentre, Sir Parsifal arriva alle prigioni e libera Galvano, Elyan e l'ormai esausto Gaius.\nArt\u00f9, Merlino, Ginevra, Tristano e Isotta invece si fanno strada fino ai corridoi della sala del trono e irrompono trovandosi davanti Morgana ed Helios ad aspettarli. Morgana e Art\u00f9 si ritrovano dunque faccia a faccia. Art\u00f9 depone le armi e le si avvicina. I due si scrutano e poi Art\u00f9 le domanda perch\u00e9 stia facendo tutto questo. Morgana gli rinfaccia che sa benissimo cosa lei provi per lui e per tutta la sua stirpe e afferma che per lei sar\u00e0 un piacere ucciderlo e che nemmeno Emrys potr\u00e0 salvarlo stavolta. Dunque Art\u00f9 sfodera la spada, ma Morgana sorridendo afferma che se pensa di poterla fronteggiare con una semplice arma \u00e8 solo un illuso. La strega allora si prepara ad usare la magia, ma ben presto si rende conto che questa \u00e8 svanita, grazie alla bambolina voodoo di Merlino. Morgana si vede perduta e comincia a fuggire mentre Helios e i suoi uomini attaccano Art\u00f9 e gli altri. Merlino e Ginevra si gettano all'inseguimento di Morgana che in fretta e furia si fa strada tra i cavalieri di Camelot, attraverso i corridoi del castello. Questa viene per\u00f2 ferita gravemente da un cavaliere, ma nonostante ci\u00f2 riesce ad ucciderlo, continuando la fuga. Si ritrova per\u00f2 davanti Ginevra e le due cominciano un duello con la spada. Nonostante la ferita, Morgana disarma Ginevra e le punta la lama alla gola. Merlino per\u00f2 arriva appena in tempo per utilizzare la magia e scaraventare via la strega.\nGinevra si chiede cosa sia successo e Merlino fa finta di non sapere niente, poi i due notano che Morgana \u00e8 sparita. Intanto, Helios riesce a ferire Art\u00f9 e si prepara a sferrare il colpo di grazia, ma viene colpito alle spalle da Isotta. Prima di cadere a terra privo di vita, Helios riesce per\u00f2 a ferire a morte la ragazza, che cade tra le braccia di Tristano. Merlino e Ginevra arrivano in tempo per assistere Isotta spirare di fronte allo sconvolto Tristano.\nArt\u00f9 e Ginevra rimangono commossi dalla scena, capendo che stanno entrambi soffrendo e che invece hanno ancora la possibilit\u00e0 di stare insieme. Pi\u00f9 tardi, infatti, Art\u00f9 incontra Ginevra e la perdona proponendole di nuovo il matrimonio. Dunque, Ginevra, durante la cerimonia, \u00e8 incoronata Regina di Camelot e il popolo gioisce.\nMorgana si trascina a stento per la foresta per poi collassare a terra in fin di vita, ma improvvisamente giunge Aithusa. La piccola draghessa la osserva e successivamente con il suo fiato magico la guarisce, per poi volare via di fronte ad una stupita Morgana."}
{"id": "3674827", "revid": "287204", "url": "https://it.wikipedia.org/wiki?curid=3674827", "title": "New York Liberty 1997", "text": "La stagione 1997 delle New York Liberty fu la 1\u00aa nella WNBA per la franchigia.\nLe New York Liberty arrivarono seconde nella \"Eastern Conference\" con un record di 17-11. Nei play-off vincero la semifinale con le Phoenix Mercury (1-0), perdendo poi la finale con le Houston Comets (1-0)."}
{"id": "3674838", "revid": "599013", "url": "https://it.wikipedia.org/wiki?curid=3674838", "title": "Justo Tejada", "text": "Caratteristiche tecniche.\nConsiderato uno dei migliori attaccanti nella storia del , era rapido, dotato di una buona tecnica e di uno spiccato senso del gol.\nCarriera.\nClub.\nBarcellona.\nCresciuto nelle giovanili del Barcellona, gioc\u00f2 nel Deportivo Condal, squadra filiale del club catalano.\nNella stagione 1952-1953 gioc\u00f2 in prestito nel Real Murcia, in Segunda Divisi\u00f3n. Al termine del prestito, entr\u00f2 a far parte della prima squadra allenata da Ferdinand Dau\u010d\u00edk. Tejada segn\u00f2 14 gol in 19 partite, diventando il secondo miglior marcatore del Barcellona in quella stagione dopo L\u00e1szl\u00f3 Kubala.\nNella stagione 1956-1957, allenato da Dom\u00e8nec Balmanya, realizz\u00f2 8 gol in 16 partite e vinse la Coppa di Spagna, il primo trofeo della sua carriera. Nella stagione successiva, con 14 gol in 28 partite fu il capocannoniere della squadra e vinse la Coppa delle Fiere. Il 24 settembre 1957 partecip\u00f2 alla partita inaugurale del Camp Nou e realizz\u00f2 la seconda rete dell'incontro. Nella stagione 1958-1959, allenato da Helenio Herrera, segn\u00f2 19 reti in 28 partite e contribu\u00ec alla vittoria del campionato e della Coppa di Spagna. Nella stagione successiva vinse per la seconda volta il campionato e la Coppa delle Fiere. Lasci\u00f2 il club nel 1961, al termine di una stagione priva di vittorie, in cui il Barcellona perse la finale di Coppa dei Campioni contro il Benfica, e pass\u00f2 ai rivali del .\nReal Madrid e RCD Espanyol.\nIn due stagioni con la squadra della capitale spagnola, allenato da Miguel Mu\u00f1oz, vinse due campionati e una Coppa di Spagna. Fu il capocannoniere della Coppa dei Campioni 1961-1962, con 7 gol in 7 partite. Scese in campo anche nella finale, persa per 5-3 contro i portoghesi del Benfica, ma i tre gol degli spagnoli furono segnati da Ferenc Pusk\u00e1s. Con il Real Madrid collezion\u00f2 40 presenze e 17 gol.\nNel 1963 torn\u00f2 a Barcellona, per giocare con l'Espanyol in Primera Divisi\u00f3n. Nella stagione 1963-1964, allenato prima da Pedro Areso e poi da Pere Sol\u00e9, gioc\u00f2 13 partite e segn\u00f2 un gol. La squadra arriv\u00f2 al quartultimo posto. Nella stagione successiva, allenato da L\u00e1szl\u00f3 Kubala, gioc\u00f2 3 partite e segn\u00f2 un gol.\nNazionale.\nEsord\u00ec con la nazionale spagnola il 13 aprile 1958, giocando contro il Portogallo a Madrid. Il 15 ottobre dello stesso anno, segn\u00f2 4 reti nella partita vinta per 6-2 contro l'Irlanda del Nord. Gioc\u00f2 l'ultima partita in nazionale il 2 aprile 1961, contro la Francia. In totale collezion\u00f2 8 presenze e quattro reti."}
{"id": "3674840", "revid": "484362", "url": "https://it.wikipedia.org/wiki?curid=3674840", "title": "Carbone animale", "text": "Il carbone animale, noto anche come nero di ossa, \u00e8 un tipo di carbone granulare prodotto bruciando in difetto di ossigeno ossa di animali. Per evitare eventuali rischi di diffusione del morbo della mucca pazza non vengono utilizzate n\u00e9 le ossa del cranio n\u00e9 quelle della colonna vertebrale.\nProcedimento.\nLe ossa vengono riscaldate ad una temperatura compresa tra i 400 ed i 500 \u00b0C in atmosfera povera di ossigeno per poter controllare la combustione in relazione alle capacit\u00e0 di adsorbimento del prodotto finale quale defluorante dell'acqua o per eliminare i metalli pesanti dalle soluzioni acquose. La qualit\u00e0 del carbone animale cos\u00ec prodotto pu\u00f2 essere facilmente verificata in base al suo colore: essa viene controllata generalmente controllando la quantit\u00e0 di ossigeno presente al momento della combustione. Questo avviene prevalentemente con l'utilizzo di fosfato di calcio ed una piccola quantit\u00e0 di carbone.\nIl carbone animale nero \u00e8 prodotto generalmente da ossa non completamente combuste che contengono ancora impurit\u00e0 organiche che possono conferire odori e colori indesiderati all'acqua da trattare. \nIl carbone animale bianco \u00e8 prodotto con ossa ultra combuste e presenta una bassa capacit\u00e0 di rimuovere composti fluorati dall'acqua.\nIl carbone animale color grigio chiaro \u00e8 quello di qualit\u00e0 migliore per le applicazioni in cui \u00e8 richiesta una buona capacit\u00e0 di adsorbimento. \nIl carbone animale ha normalmente una minor superficie rispetto al carbone attivo, ma presenta un'alta capacit\u00e0 adsorbente per rame, zinco e cadmio."}
{"id": "3674842", "revid": "287204", "url": "https://it.wikipedia.org/wiki?curid=3674842", "title": "New York Liberty 2000", "text": "La stagione 2000 delle New York Liberty fu la 4\u00aa nella WNBA per la franchigia.\nLe New York Liberty vinsero la \"Eastern Conference\" con un record di 20-12. Nei play-off vinsero la semifinale di conference con le Washington Mystics (2-0), la finale di conference con le Cleveland Rockers (2-1), perdendo poi la finale WNBA con le Houston Comets (2-0)."}
{"id": "3674853", "revid": "1305772", "url": "https://it.wikipedia.org/wiki?curid=3674853", "title": "Come Back to Me (Janet Jackson)", "text": "Come Back to Me \u00e8 un brano della cantante statunitense Janet Jackson. \u00c8 il quinto singolo, estratto nel 1990, dall'album \"Rhythm Nation 1814\".\nDescrizione.\nIl singolo \u00e8 una nostalgica e leggera ballata, la terza pubblicata da Janet come singolo, in cui la cantante parla del suo desiderio di che la persona amata, che l'ha lasciata, faccia ritorno da lei.\n\"Come Back to Me\" raggiunse la posizione numero 2 negli Stati Uniti e in Giappone. Divenne estremamente popolare in Brasile in quanto costituiva la colonna sonora di una nota telenovela, tanto che \u00e8 spesso trasmessa dalle radio specializzate in musica contemporanea adulta.\nIl video.\nIl videoclip musicale di \"Come Back to Me\" venne girato a Parigi con la regia di Dominic Sena. Le immagini mostrano il personaggio della Jackson che viene lasciato dal fidanzato, interpretato da Ren\u00e9 Elizondo Jr, che sposer\u00e0 la cantante un anno dopo. La ragazza comincia a cantare ricordandosi dei bei momenti passati insieme a lui e si augura che lui ritorni. Si inframmezzano malinconiche immagini di Parigi, la citt\u00e0 dell'amore, con la Torre Eiffel, il Grand Palais, la Gare d'Austerlitz, lo Champ de Mars e il quartiere di Montmartre, luoghi dei passati incontri tra i due innamorati. Poi si vede la ragazza, da sola nel suo appartamento vuoto, presso la finestra, scrutate dall'alto la capitale francese."}
{"id": "3674854", "revid": "106456", "url": "https://it.wikipedia.org/wiki?curid=3674854", "title": "Nero di ossa", "text": ""}
{"id": "3674858", "revid": "599013", "url": "https://it.wikipedia.org/wiki?curid=3674858", "title": "Zona d'operazioni", "text": "Zona d'operazioni \u00e8 la dicitura con cui veniva indicata ciascuna area dell'Italia settentrionale e nord-orientale sottoposta dal novembre 1943 ad amministrazione militare da parte del Terzo Reich. Pu\u00f2 riferirsi a:"}
{"id": "3674859", "revid": "767487", "url": "https://it.wikipedia.org/wiki?curid=3674859", "title": "Conor Clifford", "text": "Carriera.\nClub.\nProveniente dalle giovanili del Chelsea, il 22 ottobre 2010 viene ceduto in prestito al Plymouth Argyle per un mese. Successivamente il prestito viene prolungato prima fino al 20 dicembre, e poi fino al 22 gennaio dell'anno successivo.\nDi ritorno alla squadra londinese, viene ceduto in prestito per un mese al Notts County l'11 febbraio 2011 (prestito poi prolungato fino al 7 maggio).\nNazionale.\nConta varie presenze con la Nazionale irlandese Under-21, con cui ha preso parte alla partita di qualificazione agli europei 2013 contro la Turchia.\nRiceve la sua prima convocazione per la nazionale maggiore per un'amichevole contro la Croazia del 10 agosto 2011, senza per\u00f2 prendere parte alla partita."}
{"id": "3674860", "revid": "123118704", "url": "https://it.wikipedia.org/wiki?curid=3674860", "title": "China Today", "text": "China Today, (in cinese: \u4eca\u65e5\u4e2d\u56fd, in lingua italiana \"Cina oggi\"), conosciuto precedentemente come \"La Cina ricostruisce\" (in cinese: \u4e2d\u56fd\u5efa\u8bbe), \u00e8 una rivista di attualit\u00e0 mensile cinese.\nStoria.\n\"China Today\" venne fondato nel 1949 da Soong Ching-ling insieme al giornalista ebreo-polacco naturalizzato cinese Israel Epstein. Viene pubblicato in ben sette lingue; infatti, oltre al cinese, ci sono le edizioni in inglese, spagnolo, francese, arabo, tedesco e dal 2010 anche in turco. La rivista ha assunto l'attuale nome nel 1990.\nCaratteristiche.\nLa rivista esce la prima settimana di ogni mese. La linea editoriale della rivista \u00e8 quella di promuovere l'immagine del popolo cinese dando una visione positiva della Cina e del suo governo ai popoli al di fuori della Cina. Ogni numero \u00e8 dedicato principalmente ad approfondire un aspetto della crescente modernizzazione e dell'irrefrenabile sviluppo cinese dovuti alla politica intrapresa da Deng Xiaoping a partire dal dicembre 1978. Ad esempio il numero del maggio del 2009 era interamente dedicato all'Expo 2010 di Shanghai."}
{"id": "3674861", "revid": "105611", "url": "https://it.wikipedia.org/wiki?curid=3674861", "title": "Zone d'operazioni", "text": ""}
{"id": "3674864", "revid": "767487", "url": "https://it.wikipedia.org/wiki?curid=3674864", "title": "Helicopter", "text": "Helicopter \u00e8 un singolo del gruppo rock britannico Bloc Party estratto dall'album \"Silent Alarm\", pubblicato nel Regno Unito nel 2004 e due anni dopo come singolo d'esordio dell'album \"Silent Alarm\" negli Stati Uniti. Il singolo, che ha ottenuto un buon successo, \u00e8 presente in diversi videogames tra i quali FIFA 06 e .\nVideo.\nIl video, pubblicato tramite il canale YouTube nell'agosto del 2006 ha superato le 20 milioni di visualizzazioni, diventando una delle canzoni dei Bloc Party pi\u00f9 ascoltate dietro a Banquet. La sequenza, in bianco e nero, mostra il gruppo suonare in una vecchia casa abbandonata."}
{"id": "3674869", "revid": "123220367", "url": "https://it.wikipedia.org/wiki?curid=3674869", "title": "Fiammetta Fadda", "text": "Biografia.\nIl padre di Fiammetta era nato a Cagliari ma si trasfer\u00ec a Trieste alla fine degli anni trenta dove nel 1941 nacque appunto lei. Fiammetta \u00e8 laureata in lettere antiche, ha iniziato la sua carriera collaborando con \"Cosmopolitan\" (ha raccontato che il suo primo incarico fu scrivere per questa rivista l'oroscopo). Direttrice della rivista \"Grand Gourmet - periodico di alta cucina e bien vivre\" dal 1997 al 2004, attualmente tiene una rubrica di enogastronomia su \"Panorama\" per la quale \u00e8 responsabile della pagina settimanale \"Food\".\nRotariana, \u00e8 dame chevalier de l'Ordre des Coteaux de Champagne e vicedelegato dell'Accademia italiana della cucina. \u00c8 stata una delle principali sostenitrici di Gualtiero Marchesi, su cui ha realizzato diversi articoli e a cui dedic\u00f2 un numero speciale di \"Grand Gourmet\" nel 2000. Sulle pagine di quel numero scrisse: \n\u00c8 nota al grande pubblico per aver partecipato come giudice alle trasmissioni di LA7 \"Chef per un giorno\" e \"Cuochi e fiamme\". Da ottobre 2017 \u00e8 giudice all'interno della trasmissione televisiva La prova del cuoco."}
{"id": "3674871", "revid": "767487", "url": "https://it.wikipedia.org/wiki?curid=3674871", "title": "Leif M\u00e5lberg", "text": "Carriera.\nClub.\nM\u00e5lberg \u00e8 stato uno dei difensori pi\u00f9 importanti dell'Elfsborg, in cui ha giocato dal 1965 al 1980 e dove ha totalizzato 337 presenze con la maglia giallo-nera.\nNazionale.\nPrese parte, insieme alla Nazionale di calcio della Svezia, al ."}
{"id": "3674873", "revid": "76963", "url": "https://it.wikipedia.org/wiki?curid=3674873", "title": "J. Peter Robinson", "text": "Ha composto tra le altre le colonne sonore dei film \"Nightmare - Nuovo incubo\", di Wes Craven, e della versione statunitense di \"Gojira 2000 - Millennium\"."}
{"id": "3674875", "revid": "729019", "url": "https://it.wikipedia.org/wiki?curid=3674875", "title": "Episclerite", "text": "L'episclerite \u00e8 una malattia infiammatoria, in genere ricorrente, dell'episclera, il sottile strato di tessuto connettivale lasso sovrapposto alla sclera dell'occhio.\nEpidemiologia.\nL'episclerite \u00e8 una malattia comune e la sua prevalenza e incidenza esatte non sono note. Colpisce in genere i giovani adulti e pu\u00f2 essere pi\u00f9 comune nelle donne.\nSegni e sintomi.\nI sintomi dell'episclerite includono lieve dolore agli occhi, rossore e lacrimazione. Il dolore da episclerite \u00e8 in genere meno grave rispetto alla sclerite, e pu\u00f2 essere valutato alla palpazione.\nVi sono due tipi di episcleritie: il tipo diffuso, in cui il rossore coinvolge tutta l'episclera, e il tipo nodulare, dove il rossore appare pi\u00f9 nodulare, coinvolgendo solo una piccola zona ben circoscritta (settoriale). Il tipo diffuso di episclerite pu\u00f2 essere meno doloroso del tipo nodulare. Talvolta, piccoli noduli sono presenti all'interno dell'episclera, che si spostano leggermente nella sclera con una leggera pressione.\nLa capacit\u00e0 visiva non \u00e8 influenzata dalla condizione. I pazienti con episclerite lamentano una fotofobia molto meno marcata rispetto ai pazienti con uveite. L'episclerite non comporta la presenza di cellule nella parte anteriore dell'occhio.\nFisiopatologia.\nPer la maggior parte dei casi, la causa dell'episclerite non viene determinata (idiopatica). Una causa identificabile viene scoperta in circa un terzo dei casi. Molte malattie sono correlate all'episclerite, comprese le malattie sistemiche vasculitiche (poliartrite nodosa, granulomatosi associata a poliangioite), malattie del tessuto connettivo (artrite reumatoide), rosacea, atopia, gotta, e la colite ulcerosa. Il 59% dei pazienti con policondrite ricorrente presentano spesso l'episclerite o la sclerite. Raramente le episcleriti possono essere causate da sclerite.\nIl rossore nell'occhio associato all'episclerite \u00e8 dovuto alla congestione dei grandi vasi sanguigni episclerali che corrono in direzione radiale dal limbo corneale. In genere, non vi \u00e8 uveite o ispessimento della sclera.\nDiagnosi.\nLa diagnosi di episclerite si basa sulla storia clinica e dall'esame obiettivo. La storia clinica del paziente dovrebbe essere esplorata per scoprire la presenza delle malattie associate con episclerite, come esantema, artrite, malattie veneree e recenti infezioni virali. L'episclerite pu\u00f2 essere differenziata dalla sclerite utilizzando la fenilefrina a gocce, che provoca la scottatura dei vasi sanguigni nell'episclerite, ma non nella sclerite. Un colore blu sulla sclera suggerisce la presenza di sclerite, piuttosto che di episclerite.\nTrattamento.\nSpesso non si rende necessario alcun trattamento, poich\u00e9 l'episclerite \u00e8 una condizione autolimitante. Le lacrime artificiali possono essere utilizzate per alleviare l'eventuale irritazione e il disagio. Casi pi\u00f9 gravi possono essere trattati sia con corticosteroidi topici o farmaci anti-infiammatori non steroidei (FANS) per via orale.\nIl Ketorolac, un FANS topico, pu\u00f2 essere utilizzato, ma non si \u00e8 dimostrato pi\u00f9 efficace delle lacrime artificiali e pu\u00f2 essere responsabile di effetti collaterali.\nPrognosi.\nL'episclerite \u00e8 una condizione benigna e auto-limitante, cio\u00e8 i pazienti guariscono senza alcun trattamento. La maggior parte dei casi si risolve entro 7-10 giorni. Il tipo nodulare \u00e8 pi\u00f9 aggressivo e richiede pi\u00f9 tempo per guarire. Anche se raramente, alcuni casi possono evolvere in sclerite. Tuttavia, in generale, l'episclerite non crea particolari complicazioni. Il fumo di tabacco ritarda la risposta al trattamento per l'episclerite."}
{"id": "3674876", "revid": "1522738", "url": "https://it.wikipedia.org/wiki?curid=3674876", "title": "William Tubman", "text": "Biografia.\nWilliam Tubman \u00e8 stato Presidente della Repubblica della Liberia ininterrottamente dal 3 gennaio 1944 fino alla sua morte avvenuta il 23 luglio 1971.\nVenne eletto durante il regime di monopartitismo \"de facto\" del suo True Whig Party, in atto dal 1878 e durato sino al 1980."}
{"id": "3674879", "revid": "287204", "url": "https://it.wikipedia.org/wiki?curid=3674879", "title": "Sacramento Monarchs 2009", "text": "La stagione 2009 delle Sacramento Monarchs fu la 12\u00aa e ultima nella WNBA per la franchigia.\nLe Sacramento Monarchs arrivarono seste nella \"Western Conference\" con un record di 12-22, non qualificandosi per i play-off."}
{"id": "3674882", "revid": "123062210", "url": "https://it.wikipedia.org/wiki?curid=3674882", "title": "Muhamed Be\u0161i\u0107", "text": "Biografia.\nNato a Berlino da genitori bosniaci, Be\u0161i\u0107 non ha voluto rinnegare le proprie origini scegliendo la nazionale di \u201ccasa\u201d per esordire a livello internazionale. Cresciuto nella seconda squadra dell'Amburgo, nell'estate del 2012 va in Ungheria dove firma con il Ferencvaros. Una scelta lungamente discussa per un talento emergente ma con un carattere complicato. In Germania \u00e8 allontanato dalla prima squadra a causa di comportamenti sopra le righe e spesso a muso duro anche con i tecnici.\nCaratteristiche tecniche.\nIn possesso di un buon temperamento e di una buona personalit\u00e0, pu\u00f2 giocare da centrocampista centrale con buone doti difensive, possibile vederlo anche davanti alla difesa e come difensore centrale. Pu\u00f2 essere importante su entrambi i fronti del campo. Bravo a muoversi in fase di non possesso, dispone di buona visione di gioco, tecnica e gioco posizionale.\nCarriera.\nClub.\nHa incominciato con le giovanili dell'Amburgo per poi passare in prima squadra. Nell'estate 2012 agli ungheresi del Ferencv\u00e1ros.\nIl 28 luglio 2014 viene ceduto all'Everton per una cifra attorno ai 5 milioni di euro. Il 29 febbraio 2016 rinnova con i \"Toffees\" per altre cinque stagioni.\nIl 1\u00ba febbraio 2018 passa in prestito al Middlesbrough. Nell'agosto successivo viene confermato per un'altra stagione in prestito al \"Boro\".\nL'8 agosto del 2019 passa in prestito al neopromosso Shieffield United.\nTerminato il prestito alle \"blades\", fa ritorno all'Everton, con cui non disputa nessuna partita per poi rimanere svincolato a fine anno.\nIl 17 settembre 2021 fa ritorno al .\nNazionale.\nEsordisce ufficialmente in nazionale, il 17 novembre 2010 al minuto 79\u00ba in una partita amichevole vinta dalla Bosnia 2-3 contro la Slovacchia, diventando cos\u00ec ufficialmente il pi\u00f9 giovane giocatore bosniaco in assoluto, battendo il record precedente che apparteneva a Miralem Pjani\u0107. Nel 2014 viene convocato per il Campionato mondiale di calcio 2014. Al Mondiale brasiliano il classe '92 \u00e8 stato una delle note liete della Bosnia eliminata al primo turno nonostante la giovane et\u00e0.\nStatistiche.\nPresenze e reti nei club.\n\"Statistiche aggiornate al 25 gennaio 2020.\""}
{"id": "3674883", "revid": "287204", "url": "https://it.wikipedia.org/wiki?curid=3674883", "title": "Sacramento Monarchs 2008", "text": "La stagione 2008 delle Sacramento Monarchs fu l'11\u00aa nella WNBA per la franchigia.\nLe Sacramento Monarchs arrivarono quarte nella \"Western Conference\" con un record di 18-16. Nei play-off persero la semifinale di conference con le San Antonio Silver Stars (2-1)."}
{"id": "3674885", "revid": "1543377", "url": "https://it.wikipedia.org/wiki?curid=3674885", "title": "Black Cat (Janet Jackson)", "text": "Black Cat \u00e8 un brano dell'album \"Rhythm Nation 1814\" della cantautrice statunitense Janet Jackson, estratto come sesto singolo nel 1990.\nDescrizione.\nIl brano ricevette una nomination ai \"Grammy Awards\" per la \"Miglior interpretazione rock femminile\", rendendo la Jackson l'unica artista musicale a essere nominata contemporaneamente nelle categorie pop, dance, rock, rap e rhythm and blues.\nLa cantante esegu\u00ec questo brano alla cerimonia degli \"MTV Video Music Awards\" del 1990 dove, secondo MTV, \u00ab ha inaugurato una nuova era di spontanea sessualit\u00e0 .\u00bb Questa esibizione \u00e8 considerata il primo segno di transizione verso uno stile pi\u00f9 trasgressivo.\n\"Black Cat\" si discosta dalla maggior parte dei brani di questo album e di quelli precedenti per le sonorit\u00e0 rock. Fu scritto interamente da Janet Jackson e coprodotto da lei e dal chitarrista Jellybean Johnson, che suona nel brano. Il lungo assolo di chitarra elettrica contenuto nella canzone \u00e8 eseguito dal chitarrista Dave Barry. Alcuni remix includono Nuno Bettencourt alla chitarra ritmica.\nIl testo parla di un uomo che conduce una vita sregolata e fa uso di sostanze stupefacenti (sembrerebbe un riferimento all'ex marito della Jackson, James DeBarge).\nAccoglienza.\n\"Black Cat\" fu pubblicata come singolo il 4 settembre 1989 per il mercato internazionale. Come lato b fu inserito un remix dello stesso brano. Il remix fu creato da Alan Coulthard, e consiste in un medley dei primi tre singoli estratti dall'album, \"Escapade\", \"Rhythm Nation\" e \"Miss You Much\".\nQuesto singolo divenne il quarto della popstar a raggiungere la posizione numero 1 della classifica di \"Billboard\". Conquist\u00f2 inoltre i primi dieci posti delle classifichs di vari paesi europei.\nIl video.\nDiretto dal regista Wayne Isham, il videoclip di \"Black Cat\" non \u00e8 altro che la ripresa di un'esibizione dal vivo durante il suo \"Rhythm Nation 1814 Tour\" al Tacoma Dome di Tacoma (Washington).\nL'audio di questa esecuzione dal vivo con il lungo assolo di chitarra \u00e8 presents anche nella raccolta di successi \"Design of a Decade 1986/1996\".\nIl video, invece, \u00e8 presente nella raccolta video \"The Rhythm Nation Compilation\" (1990), nonch\u00e9 nella successiva \"Design of a Decade 1986/1996\" (1996)."}
{"id": "3674887", "revid": "585241", "url": "https://it.wikipedia.org/wiki?curid=3674887", "title": "Myacawa", "text": ""}
{"id": "3674888", "revid": "716642", "url": "https://it.wikipedia.org/wiki?curid=3674888", "title": "Mick Jones (calciatore 1947)", "text": ""}
{"id": "3674889", "revid": "287204", "url": "https://it.wikipedia.org/wiki?curid=3674889", "title": "Phoenix Mercury 1997", "text": "La stagione 1997 delle Phoenix Mercury fu la 1\u00aa nella WNBA per la franchigia.\nLe Phoenix Mercury vinsero la \"Western Conference\" con un record di 16-12. Nei play-off persero la semifinale con le New York Liberty (1-0).\nStaff tecnico.\nAllenatore: Cheryl Miller\nVice-allenatore: Steve Smith\nPreparatore atletico: Carolyn Griffiths"}
{"id": "3674895", "revid": "729019", "url": "https://it.wikipedia.org/wiki?curid=3674895", "title": "Guerre del Carnatic", "text": "Con l'espressione \"guerre del Carnatic\" si fa riferimento a una serie di conflitti anglo-francesi scoppiati in India nel corso del XVIII secolo, cos\u00ec chiamati dalla regione dell'India meridionale, il Carnatic, che fu teatro degli scontri. Causa principale dei conflitti fu la competizione tra la Compagnie delle Indie Orientali inglese e la Compagnia delle Indie Orientali francese, entrambe attive in India.\nDurante la prima guerra del Carnatic, contemporanea alla guerra di successione austriaca (1740-1748), i francesi, guidati da Dupleix, conquistarono il territorio di Madras (oggi Chennai), difeso da forze locali, che fu poi restituito agli inglesi con la pace di Aquisgrana del 1748.\nDurante la seconda guerra del Carnatic, scoppiata nel 1751, gli inglesi, guidati da Robert Clive, occuparono la citt\u00e0 di Arcot e opposero una strenua resistenza agli attacchi francesi nel Karnataka sud-orientale. I francesi, che avevano esteso il proprio dominio a tutta la regione del Deccan, sia a seguito delle sconfitte patite che per la volont\u00e0 di Luigi XV di trovare un compromesso con gli inglesi richiamarono Dupleix in patria nel 1754.\nGli scontri tra francesi, inglesi e loro rispettivi alleati indiani avvenuti nella penisola durante la guerra dei sette anni (1756-1763) vengono spesso denominati nelle fonti anglosassoni come terza guerra del Carnatic. Nel 1757 gli inglesi catturarono l'insediamento francese di Chandernagore (oggi Chandannagar) nel Bengala occidentale\nSuccessivamente il teatro principale del conflitto fu l'India meridionale. I francesi, guidati da Thomas Arthur de Lally-Tollendal, posero l'assedio a Madras a dicembre 1758. A febbraio 1759 si ritirarono a seguito dell'arrivo di rinforzi inglesi via mare. Successivamente gli Inglesi presero l'iniziativa. Privo di supporto e rinforzi, Lally fu battuto a Wandiwash il 22 gennaio 1760 da sir Eyre Coote. Ritiratisi a Pondicherry, le ultime truppe francesi si arresero dopo un assedio nel gennaio 1761. La supremazia inglese in India fu sancita dal Trattato di Parigi, che poneva fine alla guerra dei sette anni."}
{"id": "3674896", "revid": "339392", "url": "https://it.wikipedia.org/wiki?curid=3674896", "title": "Il Drago Blu", "text": ""}
{"id": "3674908", "revid": "1543377", "url": "https://it.wikipedia.org/wiki?curid=3674908", "title": "Eoattopsis", "text": "Eoattopsis \u00e8 un genere di ragni fossili appartenente alla Famiglia Salticidae.\nCaratteristiche.\nGli esemplari finora raccolti risalgono tutti al Paleogene.\nDistribuzione.\nL'unica specie oggi nota di questo genere \u00e8 stata rinvenuta in alcune ambre baltiche della localit\u00e0 francese di Aix-en-Provence.\nTassonomia.\nSecondo alcune fonti, il nome di questo genere sarebbe da attribuire a Petrunkevitch, 1955, in sostituzione del nomen nudum \"Attopsis\" Gourret, 1887.\nA giugno 2011, questo genere fossile comprende una specie:"}
{"id": "3674912", "revid": "539461", "url": "https://it.wikipedia.org/wiki?curid=3674912", "title": "Amanti di Mantova", "text": ""}
{"id": "3674913", "revid": "716642", "url": "https://it.wikipedia.org/wiki?curid=3674913", "title": "G\u00f6khan T\u00f6re", "text": "Controversie.\nNella notte del 15 ottobre 2013 la Turchia ha appena perso 2-0 contro l'Olanda: Tore in ritiro con la nazionale, completamente ubriaco, entra in camera di alcuni amici, a Toprak punta la pistola in bocca, a Calhanoglu sul ginocchio. Non parte nessun colpo, non ci sono ferite, ma Tore paga la sua bravata da ventunenne con una lunga esclusione dalla nazionale. Dura un anno e nel frattempo Tore viene coinvolto involontariamente in una sparatoria in un night club di Istanbul; ed \u00e8 stato operato nella notte con urgenza a una spalla. Dopo un anno Terim decide che il castigo \u00e8 finito e richiama il giocatore del Besiktas per le due gare contro Repubblica Ceca e Lettonia. Calhanoglu e Toprak, convocati, rinunciano a partire e i media turchi ci ricamano un po' su dicendo che: \"Hanno paura di Tore\". Alla fine la faccenda finisce che tutti e 3 i calciatori verranno convocati in Nazionale."}
{"id": "3674918", "revid": "501405", "url": "https://it.wikipedia.org/wiki?curid=3674918", "title": "Neptunidraco", "text": ""}
{"id": "3674922", "revid": "1573940", "url": "https://it.wikipedia.org/wiki?curid=3674922", "title": "Rousettus obliviosus", "text": "Il rossetto delle Comore (Rousettus obliviosus ) \u00e8 un pipistrello appartenente alla famiglia degli Pteropodidi, endemico delle isole Comore.\nDescrizione.\nDimensioni.\nPipistrello di medie dimensioni con la lunghezza dell'avambraccio tra 70,3 e 75\u00a0mm, la lunghezza della coda tra 16,7 e 19,8\u00a0mm, un'apertura alare di 45\u00a0cm e un peso fino a 45\u00a0g.\nAspetto.\nLa pelliccia \u00e8 corta e liscia. Il colore generale del corpo \u00e8 grigio-brunastro opaco. Le membrane alari sono attaccate posteriormente al secondo dito del piede. La tibia \u00e8 dorsalmente priva di peli. La coda \u00e8 ben sviluppata, mentre l'uropatagio \u00e8 ridotto ad una sottile membrana ricoperta di pochi peli sparsi lungo la parte interna degli arti inferiori.\nBiologia.\nComportamento.\nSi rifugia all'interno di grotte in colonie fino a qualche migliaio di individui. \u00c8 una specie notturna.\nIl volo \u00e8 rapido e silenzioso.\nAlimentazione.\nSi nutre di frutti di Papaya, varie specie native di \"Ficus\", \"Artocarpus integrifolia\", \"Gambeya\", fiori e frutti di \"Anthocleista grandiflora\" e di Kapok, fiori di varie specie di \"Musa\" e anche di foglie.\nRiproduzione.\nSono state osservate femmine gravide e in allattamento a luglio e ottobre e piccoli a met\u00e0 giugno.\nDistribuzione e habitat.\nQuesta specie \u00e8 diffusa sulle Isole Comore: Grande Comore, Moh\u00e9li e Anjouan.\nVive nelle foreste native e nelle aree agricole fino a 1.750 metri di altitudine. \u00c8 invece assente negli insediamenti umani.\nStato di conservazione.\nLa IUCN Red List, considerato l'Areale ristretto ed il continuo declino della qualit\u00e0 del proprio habitat, classifica \"R.obliviosus\" come specie vulnerabile (VU)."}
{"id": "3674924", "revid": "123542828", "url": "https://it.wikipedia.org/wiki?curid=3674924", "title": "Love Will Never Do (Without You)", "text": "Love Will Never Do (Without You) \u00e8 un brano della cantante statunitense Janet Jackson estratto nel 1990 come settimo singolo dall'album \"Rhythm Nation 1814\".\nLa cantante interpret\u00f2 questa canzone durante la maggior parte dei suoi tour di concerti.\nMacy Gray ne fece una cover nel 2001 come omaggio a Janet Jackson durante la puntata di \"MTV Icon\" a quest'ultima dedicata.\nDescrizione.\nJimmy Jam e Terry Lewis inizialmente volevano fare di \"Love Will Never Do (Without You)\" un duetto. Secondo quanto scritto da Fred Bronson in \"The Billboard Book of Number 1 Hits\", il duo di produttori pens\u00f2 alla possibilit\u00e0 di contattare Prince, Johnny Gill o comunque un qualche artista maschile. Per questo motivo, quando Janet incise la prima strofa della canzone, Jimmy Jam le disse: \u00ab Cantala bassa come farebbe un uomo. \u00bb Sebbene l'idea di farne un duetto fu accantonata, il cantato della Jackson durante la prima strofa fu lasciato in un'ottava bassa, mentre sale di un'ottava con la seconda strofa, dando alla canzone quasi il tono di una conversazione a due voci.\nAccoglienza.\nLa canzone divent\u00f2 la quinta numero 1 di Janet nella classifica di \"Billboard\" e il settimo singolo dell'album \"Rhythm Nation 1814\" ad entrare nei primi dieci posti, stabilendo un record. Inoltre, grazie a questa canzone, la Jackson divent\u00f2 l'unica artista ad aver avuto quattro numeri 1 dallo stesso album nell'arco di tre differenti anni, \"Miss You Much\" nel 1989, \"Escapade\" e \"Black Cat\" nel 1990, e \"Love Will Never Do\" nel 1991.\nIl video.\nIl video fu diretto dal fotografo Herb Ritts, gi\u00e0 al fianco di Madonna nel videoclip di \"Cherish\", e coreografato da Tina Landon. Le riprese furono realizzate il 13 settembre 1990.\nIl video di \"Love Will Never Do (Without You)\" cambi\u00f2 radicalmente l'immagine di Janet Jackson. A differenza che nei suoi precedenti, qui la cantante porta i capelli biondi e lisci e indossa abiti semplici e leggeri che valorizzano le sue forme. Il suo look si allontana definitivamente da quello di ragazza della porta accanto, sempre vestita con un blazer nero, l'aveva caratterizzata durante gli anni Ottanta, per farsi pi\u00f9 sensuale, romantico e adulto.\nOriginariamente la popstar doveva indossare un abito lungo ma Ritts decise alla fine di ritrarla solo con un top nero e un paio di jeans attillati, su un lungomare deserto. Nel video compaiono gli attori (e in seguito anche modelli di intimo per Calvin Klein) Antonio Sab\u00e0to Jr. e Djimon Hounsou.\nAgli \"MTV Video Music Awards\" del 1991 il video si aggiudic\u00f2 il premio come \"Miglior video di un'artista femminile\" e fu nominato anche nelle categorie \"Migliore coreografia\" e \"Migliore direzione artistica\".\n\"Rolling Stone\" lo elesse tredicesimo nella classifica dei \"100 migliori video musicali\". VH1 lo pose al 72\u00ba posto della sua \"lista dei migliori video\" e MTV lo colloc\u00f2 all'88\u00aa posizione.\nIl video fu girato in due versioni: una in bianco e nero e l'altra a color seppia. Nella raccolta di video di Janet Jackson \"Design of a Decade 1986/1996\" le due versioni sono fuse in una."}
{"id": "3674927", "revid": "633073", "url": "https://it.wikipedia.org/wiki?curid=3674927", "title": "Epomophorus angolensis", "text": "Il pipistrello della frutta dalle spalline angolano (Epomophorus angolensis ) \u00e8 un pipistrello appartenente alla famiglia degli Pteropodidi, diffuso nell'Africa meridionale.\nDescrizione.\nDimensioni.\nPipistrello di medie dimensioni con la lunghezza della testa e del corpo tra 130 e 158\u00a0mm, la lunghezza dell'avambraccio tra 81 e 94\u00a0mm, la lunghezza della coda tra 3 e 5\u00a0mm, la lunghezza delle orecchie tra 23 e 28\u00a0mm e un'apertura alare di 67\u00a0cm.\nAspetto.\nLa pelliccia \u00e8 moderatamente lunga, soffice e leggermente lanuginosa. Le parti dorsali variano dal marrone chiaro al bruno-rossastro con la base dei peli pi\u00f9 scura e talvolta pi\u00f9 chiare sulle spalle, mentre le parti ventrali sono pi\u00f9 chiare, eccetto che nei maschi adulti nei quali il mento, la gola ed il petto e le spalle sono bruno-rossastri scuri. I maschi hanno due ciuffi di lunghi peli bianchi intorno alle ghiandole situate su ogni spalla. Il muso \u00e8 lungo e sottile, gli occhi sono grandi. Le labbra e le guance sono carnose ed estensibili. Le orecchie sono corte, arrotondate, marroni scure e con due macchie bianche alla base anteriore e posteriore. Le ali sono marroni, attraversate da 16 fasce trasversali ed attaccate posteriormente alla base del secondo dito del piede. La coda \u00e8 rudimentale, mentre l'uropatagio \u00e8 ridotto ad una sottile membrana lungo la parte interna degli arti inferiori. Sono presenti 4 creste palatali inter-dentali e 2 post-dentali.\nBiologia.\nComportamento.\nSi rifugia solitariamente o in gruppi fino a qualche centinaio di individui tra le fronde private di foglie di alberi di Acacia.\nAlimentazione.\nSi nutre di frutta di alberi coltivati.\nRiproduzione.\nSono stati osservati piccoli insieme alle proprie madri nei mesi di settembre ed ottobre.\nDistribuzione e habitat.\nQuesta specie \u00e8 diffusa nell'Angola occidentale e in Namibia nord-occidentale.\nVive in diversi tipi di Savane alberate, nelle foreste fluviali ed altri tipi di foreste di sempreverdi con alberi da frutto.\nStato di conservazione.\nLa IUCN Red List, considerato il declino della popolazione del 30% negli ultimi 10 anni a causa della perdita del proprio habitat, classifica \"E.angolensis\" come specie prossima alla minaccia (NT)."}
{"id": "3674939", "revid": "767487", "url": "https://it.wikipedia.org/wiki?curid=3674939", "title": "Silvester Taka\u010d", "text": ""}
{"id": "3674943", "revid": "271875", "url": "https://it.wikipedia.org/wiki?curid=3674943", "title": "Willian Chiroque", "text": ""}
{"id": "3674945", "revid": "1543377", "url": "https://it.wikipedia.org/wiki?curid=3674945", "title": "Evagoratus", "text": "Evagoratus \u00e8 un genere di ragni fossili appartenente alla famiglia Salticidae.\nCaratteristiche.\nGli esemplari finora raccolti risalgono tutti al Neogene.\nDistribuzione.\nL'unica specie oggi nota di questo genere \u00e8 stata rinvenuta in alcune ambre del parco geologico cinese Shanwang National Geological Park, nella provincia dello Shandong.\nTassonomia.\nA giugno 2011, questo genere fossile comprende una specie:"}
{"id": "3674947", "revid": "287204", "url": "https://it.wikipedia.org/wiki?curid=3674947", "title": "Phoenix Mercury 1998", "text": "La stagione 1998 delle Phoenix Mercury fu la 2\u00aa nella WNBA per la franchigia.\nLe Phoenix Mercury arrivarono seconde nella \"Western Conference\" con un record di 19-12. Nei play-off vinsero la semifinale con le Cleveland Rockers (2-1), perdendo poi la finale con le Houston Comets (2-1)."}
{"id": "3674951", "revid": "287204", "url": "https://it.wikipedia.org/wiki?curid=3674951", "title": "Phoenix Mercury 1999", "text": "La stagione 1999 delle Phoenix Mercury fu la 3\u00aa nella WNBA per la franchigia.\nLe Phoenix Mercury arrivarono quinte nella \"Western Conference\" con un record di 15-17, non qualificandosi per i play-off."}
{"id": "3674957", "revid": "122420701", "url": "https://it.wikipedia.org/wiki?curid=3674957", "title": "Better with the Lights Off", "text": "Better with the Lights Off \u00e8 un brano musicale del duo hip hop statunitense New Boyz, pubblicato come terzo singolo estratto dall'album \"Too Cool to Care\" il 2 agosto 2011. Il singolo, che vede la collaborazione di Chris Brown ha raggiunto la quarantasettesima posizione della classifica \"Billboard Hot 100\". Il video musicale del brano \u00e8 stato diretto da Colin Tilley."}
{"id": "3674959", "revid": "287204", "url": "https://it.wikipedia.org/wiki?curid=3674959", "title": "New York Liberty 2001", "text": "La stagione 2001 delle New York Liberty fu la 5\u00aa nella WNBA per la franchigia.\nLe New York Liberty arrivarono seconde nella \"Eastern Conference\" con un record di 21-11. Nei play-off vinsero la semifinale di conference con le Miami Sol (2-1), perdendo poi la finale di conference con le Charlotte Sting (2-1)."}
{"id": "3674960", "revid": "300067", "url": "https://it.wikipedia.org/wiki?curid=3674960", "title": "New York Liberty 2002", "text": "La stagione 2002 delle New York Liberty fu la 6\u00aa nella WNBA per la franchigia.\nLe New York Liberty arrivarono seconde nella \"Eastern Conference\" con un record di 18-14. Nei play-off vinsero la semifinale di conference con le Indiana Fever (2-1), la finale di conference con le Washington Mystics (2-1), perdendo poi la finale WNBA con le Los Angeles Sparks (2-0)."}
{"id": "3674961", "revid": "425388", "url": "https://it.wikipedia.org/wiki?curid=3674961", "title": "Maigret e l\u2019omicida di rue Popincourt", "text": ""}
{"id": "3674963", "revid": "767487", "url": "https://it.wikipedia.org/wiki?curid=3674963", "title": "Garhwal", "text": ""}
{"id": "3674964", "revid": "1327519", "url": "https://it.wikipedia.org/wiki?curid=3674964", "title": "Richard Stoltzman", "text": "Biografia.\nVisse i suoi primi anni di vita a San Francisco, in California, e a Cincinnati, nell'Ohio, diplomandosi poi alla Woodward High School nel 1960. Oggi \u00e8 docente al New England Conservatory. Tra i suoi studenti si ricordano Bharat Chandra e Michael Norsworthy.\nStoltzman \u00e8 conosciuto per lo pi\u00f9 come clarinettista di musica classica. Ha suonato con pi\u00f9 di 100 orchestre, esibendosi poi anche come solista o in formazioni di musica da camera.\nHa ricevuto inoltre numerosi premi e prodotto una discografia estesa: nel 1983 vince il Grammy Award per l'album del 1982 \"Brahms, The Sonatas For Clarinet And Piano\" con Richard Goode per la RCA Red Seal, riconoscimento ottenuto anche nel 1996 per l'album \"Brahms Beethoven Mozart, Clarinet Trios\" con Yo-Yo Ma ed Emanuel Ax del 1995 per la Sony Music."}
{"id": "3674969", "revid": "767487", "url": "https://it.wikipedia.org/wiki?curid=3674969", "title": "L'ultima volta insieme", "text": " L'ultima volta insieme \u00e8 un film drammatico sentimentale italiano del 1981 diretto da Nin\u00ec Grassia, che ha curato anche la produzione e la sceneggiatura.\nTrama.\nUn giudice di Napoli, Luigi Antonelli, raccomanda il figlio Paolo all'amico avvocato De Falco. La madre di Paolo, Vittoria, ha lasciato la famiglia molto tempo fa e si \u00e8 unita al boss Cantalamessa, ma il giovane la crede morta.\nL'avvocato indaga sul racket e sulla camorra e riceve il mandato di difendere una donna accusata di omicidio: si tratta proprio di sua madre, la quale in un momento d'ira ha accidentalmente ucciso il marito.\nCast.\nIl manifesto presenta Massimo Ranieri, che ha il ruolo del giovane avvocato \"Paolo Antonelli\", accanto a Enrico Maria Salerno, che ha la parte di un alto magistrato, il giudice \"Luigi Antonelli\". Completano il cast: Anna Orso (\"Vittoria\", la madre di \"Paolo\"), Deddi Savagnone e Franco Marino.\nDa segnalare che lo stesso regista rinuncia alla attivit\u00e0 abituale di compositore ed affida le musiche originali al maestro Stelvio Cipriani.\nProduzione.\nIl film \u00e8 prodotto dalla casa Proposta Cinematografica insieme allo stesso Nin\u00ec Grassia. Il film \u00e8 stato girato a Napoli, a Battipaglia in provincia di Salerno, Capriolo e Rovato in provincia di Brescia."}
{"id": "3674974", "revid": "425388", "url": "https://it.wikipedia.org/wiki?curid=3674974", "title": "Maigret e il caso Nahour", "text": ""}
{"id": "3674976", "revid": "425388", "url": "https://it.wikipedia.org/wiki?curid=3674976", "title": "Maigret e il produttore di vino", "text": ""}
{"id": "3674977", "revid": "287204", "url": "https://it.wikipedia.org/wiki?curid=3674977", "title": "New York Liberty 2003", "text": "La stagione 2003 delle New York Liberty fu la 7\u00aa nella WNBA per la franchigia.\nLe New York Liberty arrivarono quinte nella \"Eastern Conference\" con un record di 16-18, non qualificandosi per i play-off."}
{"id": "3674978", "revid": "425388", "url": "https://it.wikipedia.org/wiki?curid=3674978", "title": "Maigret e l'uomo solitario", "text": ""}
{"id": "3674980", "revid": "729019", "url": "https://it.wikipedia.org/wiki?curid=3674980", "title": "Alessandro Vannucchi", "text": "Biografia.\nHa frequentato il 9\u00ba Corso dell'Accademia Militare di Modena nel biennio 1952-1954 e della Scuola di Applicazione di Torino nel biennio 1954-1956 uscendone con il grado di tenente degli alpini e venendo destinato al Battaglione \"Feltre\", inquadrato nel 7\u00ba Reggimento alpini della Brigata alpina \"Cadore\".\nSuccessivamente, nel 1959, quale vincitore di concorso, ha frequentato, presso la Scuola ufficiali carabinieri di Roma il 5\u00ba Corso di abilitazione per ufficiali in servizio permanente effettivo delle altre Armi aspiranti al passaggio nell'Arma.\nTransitato nell'Arma dei Carabinieri ha comandato le tenenze di Pisa e di Volterra nonch\u00e9 la compagnia di Orbetello.\nFrequentatore del 92\u00ba Corso di stato maggiore nel biennio 1967-1969 e del 92\u00ba Corso superiore di stato maggiore nell'anno accademico 1969-1970 presso la Scuola di guerra dell'esercito di Civitavecchia, ultimato il quale ha acquisito il \"titolo di scuola di guerra\".\nSuccessivamente ha ricoperto gli incarichi di capo ufficio addestramento della Scuola sottufficiali carabinieri di Firenze, di capo Ufficio affari riservati del Comando Generale dell'Arma, di comandante del Gruppo Carabinieri di Trieste, di direttore di Divisione dell'Ufficio di coordinamento delle forze di Polizia presso il Ministero dell'Interno, di comandante della \"Legione Carabinieri\" di Milano, ove ha conseguito notevoli successi nella lotta alla criminalit\u00e0 organizzata, di capo di stato maggiore della 1\u00aa Divisione Carabinieri \"Pastrengo\" in Milano, di comandante della Scuola ufficiali carabinieri, di comandante della Divisione unit\u00e0 mobili e speciali Carabinieri \"Palidoro\" e di capo di stato maggiore del Comando Generale dell'Arma dei Carabinieri.\nIl 9 giugno 1995 ha assunto la carica di vice comandante generale dell'Arma dei Carabinieri, massimo traguardo riservato in quel momento agli Ufficiali dei Carabinieri.\nIl 26 dicembre 1997 ha conseguito il grado di generale di corpo d'armata, transitando il successivo 27 dicembre in ausiliaria.\nIncarichi particolari.\nNel corso dell'espletamento della carica di vice comandante generale ha anche tenuto rapporti funzionali a livello internazionale con la Guardia Nazionale Repubblicana del Portogallo, la Polizia militare di Israele, la Pol\u00edcia Militar dello Stato di Rio de Janeiro, la Polizia Nazionale ungherese, la Guardia Civil spagnola e la Gendarmer\u00eda Nacional Argentina. Ha preso, inoltre, parte nel 1995 come capo delegazione dell'Arma dei Carabinieri ai lavori del \"II Congresso Internazionale di Polizia\" svoltosi a Santiago del Cile.\nCorsi frequentati.\nHa altres\u00ec frequentato i corsi di addestramento sciistico presso il Centro addestramento alpino di Aosta e di abilitazione al lancio col paracadute presso la Scuola Militare di Paracadutismo di Viterbo nonch\u00e9 la 13\u00aa Sessione informativa per colonnelli presso la Scuola Ufficiali Carabinieri di Roma.\nIncarichi speciali.\nContestualmente agli incarichi istituzionali assolti \u00e8 stato altres\u00ec componente del gruppo di studio incaricato dal Ministero dell'Interno di elaborare uno schema di regolamento per la Scuola di Perfezionamento delle Forze di Polizia, membro del comitato scientifico della ricerca su \"illecito e societ\u00e0\" promossa dal Centro nazionale di prevenzione e difesa sociale e del Censis, direttore responsabile del periodico trimestrale \"Rassegna dell'Arma dei Carabinieri\", direttore responsabile della rivista mensile \"Il Carabiniere\" e membro del consiglio di amministrazione dell\"'Ente editoriale per l'Arma dei Carabinieri\"."}
{"id": "3674981", "revid": "767487", "url": "https://it.wikipedia.org/wiki?curid=3674981", "title": "Das Damen", "text": "I Das Damen sono stati un gruppo musicale alternative rock statunitense formatosi nella citt\u00e0 di New York nel 1984. Il nome \u00e8 in tedesco e significa \"le signore\" anche se pi\u00f9 correttamente il nome avrebbe dovuto essere \"Die Damen\".\nStoria.\nI componenti originari erano Jim Walters (voce, chitarra), Alex Totino (chitarra, voce), Phil Leopold von Trapp (basso) e Lyle Hysen (batteria).\nEsordirono nel 1986 con l'album omonimo per la Ecstatic Peace di Thurston Moore. Nel 1987 passarono alla SST Records con la quale pubblicarono gli album \"Jupiter Eye\" e \"Triskaidekaphobe\" nel quale partecip\u00f2 Wayne Kramer degli MC5 e che \u00e8 considerato il loro migliore.\nL'EP \"Marshmellow Conspiracy\" fu poi al centro di un problema di royalties non pagate per una cover di \"Magical Mystery Tour\" dei Beatles nel loro brano \"Song for Michael Jackson to $ell\", dedicato a Michael Jackson allora proprietario dei diritti del brano. L'EP fu ritirato e le copie distrutte, riedito con una nuova versione senza il brano incriminato. Il rapporto con la casa discografica si era comunque deteriorato tanto da costringerli a firmare con la Twin/Tone Records, che pubblico \"Moustrap\" nel 1989 che non ottenne il successo sperato.\nPubblicarono nel 1990 l'album live \"Entertaining Friends\" per la tedesca City Slang registrato allo storico locale CBGB's. Nel 1991 vede la luce il singolo \"High Anxiety\" per la Sub Pop Records prima dello scioglimento."}
{"id": "3674982", "revid": "767487", "url": "https://it.wikipedia.org/wiki?curid=3674982", "title": "Ronney Pettersson", "text": "Carriera.\nClub.\nInsieme al Djurg\u00e5rden \u00e8 diventato campione di Svezia nel 1966.\nNazionale.\nPrese parte, insieme alla Nazionale di calcio della Svezia, al .\nPettersson, nella nazionale di calcio della Svezia, ha totalizzato 17 presenze."}
{"id": "3674987", "revid": "298229", "url": "https://it.wikipedia.org/wiki?curid=3674987", "title": "Rita Angotzi", "text": ""}
{"id": "3674990", "revid": "298229", "url": "https://it.wikipedia.org/wiki?curid=3674990", "title": "Annarita Angotzi", "text": ""}
{"id": "3674994", "revid": "1573940", "url": "https://it.wikipedia.org/wiki?curid=3674994", "title": "Shahrak-e Shahid Pur Mohammadi", "text": "Shahrak-e Shah\u012bd P\u016br Mo\u1e29ammad\u012b o Shahrak-e N\u016br Mo\u1e29ammad\u012b (farsi \u0634\u0647\u0631\u06a9 \u0634\u0647\u06cc\u062f \u067e\u0648\u0631 \u0645\u062d\u0645\u0651\u062f\u06cc) \u00e8 una citt\u00e0 della provincia di Shushtar, circoscrizione Centrale, nella regione del Kh\u016bzest\u0101n. Aveva, nel 2006, una popolazione di 4.256 abitanti."}
{"id": "3675015", "revid": "709565", "url": "https://it.wikipedia.org/wiki?curid=3675015", "title": "L'orecchio spezzato", "text": "L'orecchio spezzato (\"L'Oreille cass\u00e9e\") \u00e8 il sesto episodio della serie a fumetti \"Le avventure di Tintin\" del fumettista belga Herg\u00e9. Ancora una volta Herg\u00e9 nel suo fumetto fa riferimento alla situazione mondiale dell'epoca. La guerra tra San Teodoro e Nuevo Rico, per colpa del petrolio altro non \u00e8 che il ritratto della guerra del Chaco tra Paraguay e Bolivia, durante gli anni '30.\nDurante quest'avventura Tintin si trova ad aver a che fare con un certo Bazaroff. Questo personaggio \u00e8 il ritratto di un famoso trafficante d'armi dell'epoca che si chiamava Basil Zaharoff.\nStoria editoriale.\nLa storia venne pubblicata settimanalmente sul periodico \"Le Petit Vingti\u00e8me\" dal 1935 al 1937 e raccolto in albo la prima volta nel 1937. Successivamente, nel 1943, venne completamente ridisegnata per renderla stilisticamente omogenea con le nuove storie che venivano pubblicate in albi a colori di 48 pagine con una gabbia a dodici vignette invece che a sei come venivano prima disegnate da Herg\u00e9.\nTrama.\nUn idolo arumbaya \u00e8 stato rubato dal Museo etnografico e Tintin inizia a cercarlo. Seguendo gli indizi, scopre che anche altri due uomini si interessano all'idolo.\nTintin li segue giungendo a San Teodoro, una (immaginaria) repubblica Sudamericana, trovandosi al centro di una rivoluzione. Per una serie di casualit\u00e0 finisce come aiuto di campo del Generale Alcazar.\nDurante la guerra tra San Teodoro e il vicino Nuevo Rico, Tintin fugge fino alla terra degli Arumbayas e l\u00ec finalmente scopre il segreto dell'idolo: al suo interno questo conserva un diamante. L'idolo \u00e8 recuperato e riportato in Europa."}
{"id": "3675023", "revid": "553803", "url": "https://it.wikipedia.org/wiki?curid=3675023", "title": "Moselle Open 2011 - Doppio", "text": "Il doppio del Moselle Open 2011 \u00e8 stato un torneo di tennis facente parte dell'ATP World Tour 2011.\nDustin Brown e Rogier Wassen erano i detentori del titolo ma non hanno partecipato a questa edizione.\nJamie Murray e Andr\u00e9 S\u00e1 hanno sconfitto in finale Luk\u00e1\u0161 Dlouh\u00fd e Marcelo Melo per 6-4 7-6(7)"}
{"id": "3675024", "revid": "125669550", "url": "https://it.wikipedia.org/wiki?curid=3675024", "title": "Messina Football Club (1900)", "text": "Il Messina Football Club \u00e8 stata la prima societ\u00e0 calcistica della citt\u00e0 di Messina, fondata nel 1900.\nStoria.\nBench\u00e9 con molta probabilit\u00e0 a Messina venisse gi\u00e0 praticato il calcio alla fine del XIX secolo dalla Societ\u00e0 Ginnastica Garibaldi, la prima societ\u00e0 calcistica venne fondata il 1\u00ba dicembre 1900. Quasi tutti i soci fondatori del Messina Football Club erano inglesi: facevano eccezione quattro notabili messinesi.\nAl vertice dell'organigramma societario figurava il presidente l'inglese Walter F. Becker. Armatore navale, era il titolare della \"Peirce, Becker &amp; Ilardi\", un'agenzia di navigazione con sede a Messina; nel 1899 aveva inoltre fondato la compagnia di navigazione \"Peirce &amp; Becker\".\nVicepresidente era il console statunitense Charles M. Caughy; il segretario era Walter Oates (inglese, socio della fabbrica di derivati agrumari \"W. Sanderson &amp; Sons\"); i consiglieri erano: Horace Gooding, W. May, Alfredo (o Adolfo) Marangolo, Giulio Arena Ainis, J. Giorgianni, G. Lovatelli. Soci onorari erano: William Robert Sanderson, Guglielmo Sarauw, George Oates, Herbert Hoates, Edward James Eaton, Eduard Jacob, Carlo Sarauw.\nConsigliere era anche F. L. Padgett, primo allenatore e capitano della squadra. \u00c8 probabile che tra le persone chiave della societ\u00e0 figurassero anche i reverendi anglicani Charles B. Hulleatt e Caulfield.\nLa figura pi\u00f9 rilevante era quella di Marangolo. Il giovane messinese era appena tornato da un lungo soggiorno a Londra; in Gran Bretagna aveva scoperto il neonato gioco del calcio, ed aveva portato con s\u00e9 alcuni manuali con le regole del gioco, un pallone di cuoio, alcune scarpe, una divisa da arbitro ed una da gioco. Marangolo leg\u00f2 con la colonia inglese di Messina: molti dei cittadini d'oltremanica avevano gi\u00e0 praticato il gioco del calcio, e ci\u00f2 port\u00f2 alla fondazione della nuova squadra.\nIl primo incontro del Messina Football Club \u00e8 datato 18 aprile 1901, organizzato da Alfredo Marangolo e disputato contro l'Anglo-Palermitan Athletic and Foot-Ball Club (l'attuale Palermo) fondato dall'amico Ignazio Majo Pagano, con il quale era emigrato a Londra. L'incontro fin\u00ec 3-2 per i palermitani; la formazione scesa in campo era la seguente: Marangolo, Pappin, Padgett, Way, Caulfield, Oates, Arena, Vaccaro, Greco, Falorsi, Crisafulli.\nLe maglie della squadra erano infatti di colore bianco e blu. Cos\u00ec riport\u00f2 infatti il Giornale di Sicilia nella cronaca dell'incontro contro il Palermo:\nNel luglio 1901 fu nominato presidente il neo console inglese di Messina, Arthur Barret Lascelles, il quale pertanto succedette a Walter Becker.\nIn questo periodo fu svolta attivit\u00e0 in ambito locale. Ad esempio nel 1902 furono organizzati due incontri contro gli equipaggi di alcune navi attraccate nel porto di Messina: il primo fu vinto dal Messina per 2-1 contro l'equipaggio dello Yacht Hohenzollern di Guglielmo II di Germania; il secondo fu perso dai siciliani per 5-1 contro i marinai inglesi del Royal Steamer Aurani.\nNel 1905 nacque la Whitaker Challenge Cup, disputata contro il ; le fonti sono discordanti: alcune attribuiscono la vittoria al Messina per 1-0, altre per 3-2. I messinesi bissarono il successo anche nel 1906, vincendo contro i palermitani per 2-1. La Whitaker Challenge Cup non fu disputata nel 1907, ma torn\u00f2 ad essere giocata - per l'ultima volta nella storia - il 15 febbraio 1908: vinse il Palermo 3-0, nell'incontro disputato presso lo spiazzale di San Raineri.\nIl terremoto del 1908 caus\u00f2 la morte di numerosi giocatori della squadra; l'attivit\u00e0 riprese solamente nel giugno 1909, grazie ai fondi dell'inglese Arthur Barret Lascelles ed all'aiuto dei marinai presenti in citt\u00e0, alcuni di essi giocatori di , e . Nel 1910 la squadra prese parte alla seconda edizione della Coppa Lipton, perdendo per\u00f2 sia contro il Naples sia contro il Palermo; la stagione prosegu\u00ec a livello locale.\nLentamente la disponibilit\u00e0 economica di Barrett and\u00f2 diminunendo sempre di pi\u00f9; la societ\u00e0 si sciolse ed i giocatori confluirono nella Societ\u00e0 Ginnastica Garibaldi (societ\u00e0 che aveva inglobato in precedenza anche la Societ\u00e0 Sportiva Umberto I), capitanata da Nazzareno Allegra."}
{"id": "3675028", "revid": "767487", "url": "https://it.wikipedia.org/wiki?curid=3675028", "title": "Jos\u00e9 Antonio Dorado", "text": "Carriera.\nHa debuttato in massima serie con la maglia del Betis nella stagione 2011-2012."}
{"id": "3675030", "revid": "1305772", "url": "https://it.wikipedia.org/wiki?curid=3675030", "title": "Slicks", "text": "Slicks \u00e8 un videogioco di guida formula 1, sviluppato dalla Digital Design e pubblicato dalla Codemasters per Commodore 64 nel 1992. Il videogioco \u00e8 stato scritto da Ashley Routledge e David Saunders, mentre la colonna sonora \u00e8 stata composta da Allister Brimble. Una versione per ZX Spectrum venne pubblicata solo all'interno della raccolta \"Supersports Challenge\"."}
{"id": "3675036", "revid": "1846411", "url": "https://it.wikipedia.org/wiki?curid=3675036", "title": "MTV Hit Parade", "text": "La MTV Hit Parade \u00e8 una classifica pubblicata ogni anno da ViacomCBS Networks International, in cui sono inseriti i video e le canzoni pi\u00f9 belle e di pi\u00f9 successo in Italia per quell'anno."}
{"id": "3675040", "revid": "252732", "url": "https://it.wikipedia.org/wiki?curid=3675040", "title": "Simbolo di permutazione", "text": ""}
{"id": "3675043", "revid": "1305772", "url": "https://it.wikipedia.org/wiki?curid=3675043", "title": "Slap Fight", "text": ", anche pubblicato come Alcon in occidente, \u00e8 un videogioco sparatutto a scorrimento verticale sviluppato dalla Toaplan e pubblicato dalla Taito. Originariamente pubblicato come arcade, in seguito il gioco \u00e8 stato convertito per Amstrad CPC, Commodore 64, ZX Spectrum, Sega Mega Drive e altri."}
{"id": "3675046", "revid": "767487", "url": "https://it.wikipedia.org/wiki?curid=3675046", "title": "Fabricio Agosto Ram\u00edrez", "text": "Statistiche.\nPresenze e reti nei club.\n\"Statistiche aggiornate al 23 dicembre 2017.\""}
{"id": "3675047", "revid": "1005847", "url": "https://it.wikipedia.org/wiki?curid=3675047", "title": "Jos\u00e9 Figueres Ferrer", "text": ""}
{"id": "3675048", "revid": "767487", "url": "https://it.wikipedia.org/wiki?curid=3675048", "title": "Retratos en un mar de mentiras", "text": "Retratos en un mar de mentiras \u00e8 un film del 2010 diretto da Carlos Gaviria.\nIl film \u00e8 stato presentato al Festival del cinema africano, d'Asia e America Latina di Milano 2011.\nTrama.\nIl film \u00e8 un \"on the road\" tra i paesaggi della Colombia. \u00c8 la storia di Marina, una ragazza dal terribile passato, e del cugino Jairo, un fotografo superficiale e un po' cialtrone.\nDurante il lungo viaggio verso il loro paese natale, dal quale erano stati costretti a fuggire da piccoli, i due cambieranno: mentre lui perder\u00e0 la sua ingenuit\u00e0, lei si risveglier\u00e0 dal trauma. Il film denuncia la misera condizione dei 4 milioni di sfollati che una campagna di disinformazione\u00a0\u2013 il mare di menzogne del titolo - vuol fare credere come ribelli e quindi vittime legittime del conflitto."}
{"id": "3675053", "revid": "180559", "url": "https://it.wikipedia.org/wiki?curid=3675053", "title": "Dati macroeconomici italiani", "text": "I principali dati macroeconomici riguardano:\nCronologia.\nPer debito e deficit la fonte \u00e8 AMECO.\nIl grafico riporta le variazioni in termini reali, ovvero al netto dell'effetto dell'inflazione, del Prodotto interno lordo dell'Italia rispetto all'anno precedente a partire dal 2000.\nDurante tale periodo, l'Italia \u00e8 stata caratterizzata da bassi tassi di crescita, anche in confronto alla gi\u00e0 non elevata media dei Paesi occidentali ed, in particolare, europei. Il tasso medio di crescita del PIL \u00e8 stato infatti in media tra il 2000 ed il 2007 dell'1,6%, contro il 2,5% dell'Unione europea nel suo complesso.\nInoltre, l'Italia ha fortemente risentito della crisi del 2008-2009, con una pesante contrazione della domanda interna, non compensata dalle esportazioni, sulle quali si basa una parte consistente della sua economia, per via del rallentamento globale. In particolare, l'Italia \u00e8 stata uno dei pochi Paesi a registrare una crescita negativa gi\u00e0 nel dato del 2008 (-1,3%) e, nel 2009 \u00e8 stato tra i Paesi del G7 che ha subito una maggiore contrazione del Prodotto interno lordo (-5,5%). Dopo una leggera ripresa nel biennio 2010-2011, il Paese \u00e8 entrato in una nuova fase di contrazione dell'economia, fino al 2014.\nSerie storica dei PIL regionali.\nLa tabella che segue riporta il PIL ai prezzi di mercato, espresso in milioni di euro, prodotto nelle diverse regioni italiane negli anni 1995, 2000, 2005, 2010 e 2012. L'ultima colonna riporta il tasso medio di crescita nel periodo considerato. Poich\u00e9 per\u00f2 i dati sono ai prezzi di mercato (anzich\u00e9 a prezzi costanti) occorre considerare l'effetto dell'inflazione, che ha nei fatti diminuito la reale crescita del Prodotto interno lordo.\nRispetto ai dati sopra esposti occorre osservare che il PIL espresso in termini assoluti \u00e8 un indicatore di ricchezza dell'entit\u00e0 geografica, piuttosto che degli abitanti.\nSerie storica dei PIL pro-capite regionali.\nIl PIL pro-capite \u00e8 un indicatore della ricchezza che, oltre a considerare la produzione complessiva dell'area, tiene conto anche della numerosit\u00e0 della popolazione. Nel 2012, secondo i dati del Fondo Monetario Internazionale, l'Italia era, in termini nominali, 27\u00ba al mondo e 12\u00b0 tra gli Stati membri dell'Unione europea, con un valore di 33.115 $. Tuttavia, in termini di parit\u00e0 di potere d'acquisto, ossia considerando le differenze nel livello generale dei prezzi tra i diversi Paesi, l'Italia \u00e8 30\u00ba al mondo (13\u00b0 nell'UE) con 29.812 $.\nOccorre tuttavia considerare che esistono marcate differenze a livello regionale, come mostrato nella tabella sottostante."}
{"id": "3675054", "revid": "486946", "url": "https://it.wikipedia.org/wiki?curid=3675054", "title": "Kathe Hansen", "text": ""}
{"id": "3675056", "revid": "287204", "url": "https://it.wikipedia.org/wiki?curid=3675056", "title": "New York Liberty 2004", "text": "La stagione 2004 delle New York Liberty fu l'8\u00aa nella WNBA per la franchigia.\nLe New York Liberty arrivarono seconde nella \"Eastern Conference\" con un record di 18-16. Nei play-off vinsero la semifinale di conference con le Detroit Shock (2-1), perdendo poi la finale di conference con le Connecticut Sun (2-0)."}
{"id": "3675059", "revid": "1048993", "url": "https://it.wikipedia.org/wiki?curid=3675059", "title": "Paolo Lombardo (calciatore)", "text": "Carriera.\nGiocatore.\nIn carriera ha disputato nove campionati di Serie B con le maglie di Trani, , e Brindisi, per complessive 231 presenze e 23 reti fra i cadetti.\nNella stagione 1963-1964 fa parte della rosa del militante in Serie A, non venendo schierato in incontri di campionato.\nAllenatore.\nIntrapresa la carriera di allenatore, ha guidato a lungo e a pi\u00f9 riprese (spesso in coppia con Carlo Facchin) il , (vanta il record sulla panchina aretusea con 304 presenze): esord\u00ec nel 1977-78, per poi tornare negli anni 1980-81,1982-83, 1984-86, 1987-90, 1993-94 ed infine 2007. Nella stagione 1981-1982 allen\u00f2 il , venendo sostituito a campionato in corso da Michele Cappella."}
{"id": "3675064", "revid": "307923", "url": "https://it.wikipedia.org/wiki?curid=3675064", "title": "Messina Football Club", "text": "Messina Football Club pu\u00f2 riferirsi a diverse societ\u00e0 calcistiche storiche della citt\u00e0 di Messina:"}
{"id": "3675069", "revid": "1305772", "url": "https://it.wikipedia.org/wiki?curid=3675069", "title": "2Xtreme", "text": "2Xtreme \u00e8 un videogioco simulatore di guida pubblicato dalla Sony Computer Entertainment nel 1996 per PlayStation. Il giocatore gareggia contro gli avversari in gare di rollerblade, skateboard, ciclismo e snowboard. Questo gioco \u00e8 il seguito di \"ESPN Extreme Games\" e ha come seguito \"3Xtreme\".\nModalit\u00e0 di gioco.\nIn \"2Xtreme\", il giocatore deve superare varie gare di diversi sport estremi. Nel gioco \u00e8 possibile scegliere quattro diversi livelli di difficolt\u00e0. Inoltre, in \"2Xtreme\" \u00e8 possibile scegliere la modalit\u00e0 \"Esibizione\" in cui si pu\u00f2 gareggiare su un tracciato a scelta oppure la modalit\u00e0 \"Stagione\". In questo videogioco \u00e8 anche disponibile giocare in modalit\u00e0 multiplayer."}
{"id": "3675071", "revid": "287204", "url": "https://it.wikipedia.org/wiki?curid=3675071", "title": "New York Liberty 2005", "text": "La stagione 2005 delle New York Liberty fu la 9\u00aa nella WNBA per la franchigia.\nLe New York Liberty arrivarono terze nella \"Eastern Conference\" con un record di 18-16. Nei play-off persero la semifinale di conference con le Indiana Fever (2-0)."}
{"id": "3675072", "revid": "2077074", "url": "https://it.wikipedia.org/wiki?curid=3675072", "title": "Elda (opera)", "text": "Elda \u00e8 un'opera in quattro atti di Alfredo Catalani su libretto di Carlo d'Ormeville.\nPrima rappresentazione.\nLa prima rappresentazione dell'opera ebbe luogo al Teatro Regio di Torino il 31 gennaio 1880, ma si tratt\u00f2 di una versione riveduta e tagliata ad opera di Carlo Pedrotti, che accorci\u00f2 la durata di quasi met\u00e0. L'opera nella partitura originale non \u00e8 mai stata eseguita. La recita torinese vide la partecipazione dei seguenti artisti.\nTrama.\nLa vicenda \u00e8 ambientata sul Mar Baltico e nelle sue vicinanze.\nAtto I.\nSveno deve sposare Ulla, nipote del re. Sveno per\u00f2 \u00e8 segretamente innamorato di Elda, una povera orfana che ignora la sua vera identit\u00e0. Sveno rivela il suo amore segreto all'amico Magno, che, all'insaputa di Sveno, \u00e8 innamorato di Ulla. Magno \u00e8 per\u00f2 risoluto a rinunciare a Ulla per non tradire Sveno. Sveno vorrebbe farlo, ma non trova il coraggio di raccontare la verit\u00e0 ad Elda.\nIl giorno della nozze proprio Elda viene scelta come ancella di Ulla. Quando vede che lo sposo \u00e8 Sveno, Elda lo accusa apertamente, ma Sveno, con uno sforzo supremo, fa credere di non conoscerla. La naturalezza dell'indignazione di Elda lascia per\u00f2 tutti sospettosi.\nAtto II.\nElda vaga disperata su una spiaggia. Chiede poi agli spiriti del mare di aiutarla a vendicarsi donandole una bellezza irresistibile. Viene accontentata, ma in cambio di questo deve promettere che diventer\u00e0 sposa del Baltico.\nSveno teme che Elda possa essersi tolta la vita, e per questo chiede allo scudiero Luitlando di trovarla e portarla lontano. Durante una festa per\u00f2 Elda riappare, irradiata da una luce fantastica. Sveno non sa resistere al suo fascino, nonostante le suppliche di Ulla e il canto di Magno, che maledice chi dimentica l'onore giurato. All'apparire del re, Elda e Sveno vengono arrestati e condotti via.\nAtto III.\nUlla \u00e8 prostrata e sente prossima la fine. Desidera per\u00f2 morire perdonando, e chiede a Magno di intercedere in favore di Sveno. Magno le confessa il proprio amore, poi Ulla si sente mancare e perde i sensi.\nNel tempio di Odino, Sveno ed Elda sono stati giudicati e condannati al rogo. Il re chiede un'ultima conferma al nume: se la fiamma che arde nel tempio si ravviver\u00e0 versando nuovo incenso, Elda sar\u00e0 salva, altrimenti morr\u00e0; la fiamma si ravviva ed Elda viene graziata. Giunge Magno portando la notizia della morte di Ulla, e dicendo che l'ultima richiesta della defunta \u00e8 stata il perdono di Sveno. Cos\u00ec anche Sveno scampa al rogo, ma il re lo condanna all'esilio. Sveno vorrebbe partire con Elda, ma lei rifiuta, soddisfatta della vendetta raggiunta ma col cuore affranto. Sveno fugge da solo.\nAtto IV.\nSveno vagando disperato giunge al cimitero dove si svolge il funerale di Ulla. Per un momento sembra riaversi e rendersi conto del male fatto ad Ulla, ma si ode da lontano la voce di Elda e Sveno fugge ancora in cerca di lei.\nElda e Sveno si incontrano su una spiaggia e ricordano per qualche istante i tempi felici trascorsi insieme. Ma gli spiriti del mare rammentano ad Elda che essa ha giurato di essere la sposa del Baltico. Sveno comprende che per lui ed Elda non ci pu\u00f2 essere futuro e si lascia cadere in mare da uno scoglio, mentre gli spiriti inducono Elda a cantare macchinalmente come una sirena."}
{"id": "3675073", "revid": "432001", "url": "https://it.wikipedia.org/wiki?curid=3675073", "title": "Microsoft Auto", "text": ""}
{"id": "3675074", "revid": "287204", "url": "https://it.wikipedia.org/wiki?curid=3675074", "title": "New York Liberty 2006", "text": "La stagione 2006 delle New York Liberty fu la 10\u00aa nella WNBA per la franchigia.\nLe New York Liberty arrivarono quinte nella \"Eastern Conference\" con un record di 11-23, non qualificandosi per i play-off."}
{"id": "3675078", "revid": "601933", "url": "https://it.wikipedia.org/wiki?curid=3675078", "title": "Delitto in bianco", "text": "Delitto in bianco (\"Green for Danger\") \u00e8 un romanzo dell'autrice Christianna Brand composto da 13 capitoli. Da questo romanzo, nel 1947, il regista Sidney Gilliat ha tratto il film omonimo.\nTrama.\nDurante la seconda guerra mondiale l'Inghilterra viene bombardata dall'aeronautica tedesca e sono molti i civili inglesi che si arruolano volontariamente per dare il loro contributo attivo alla causa della patria. Molti dei protagonisti di questa storia lavorano nel piccolo ospedale militare di Heron's Park. Tra i vari personaggi di questa storia nascono delle storie d'amore incrociate tra loro e questo genera alcune tensioni provocate dall'invidia e dalla rivalit\u00e0.\nUn giorno, dopo un bombardamento, arriva all'ospedale di Heron's Park, Joseph Higgins. Joseph \u00e8 il postino del paese ed \u00e8 stato ricoverato perch\u00e9 si \u00e8 rotto un femore. Per questo motivo deve essere operato immediatamente. Dopo essere entrato in sala operatoria mostra i primi segni di paura per questa operazione, ma l'infermiera Ester Sanson lo tranquillizza dicendogli che \u00e8 una piccola operazione senza alcun rischio. Subito dopo gli posano la maschera sul viso, con lo scopo di addormentarlo. Il gas esce dalle varie bombole ed \u00e8 ben visibile grazie all'acqua presente nel gorgogliatore, ma qualche cosa, per\u00f2, va storto, perch\u00e9 il viso del postino cambia colore. I dottori sospettano che il paziente abbia avuto un collasso e cercano di rianimarlo, ma oramai \u00e8 tardi. Joseph Higgins non si sveglier\u00e0 pi\u00f9. Il vecchio postino \u00e8 morto, \u00e8 morto per cause naturali, per quanto tutti possono immaginare. Dopo questa tragedia la sala operatoria viene chiusa e tutte le attrezzature vengono pulite e riposte.\nDopo due giorni l'ispettore Cockrill arriva all'ospedale, ma non perch\u00e9 ci siano dei sospetti su un possibile reato, ma solo perch\u00e9 era di passaggio ed aveva saputo della tragedia capitata a Higgins. Durante la visita all'ospedale dell'ispettore Cockrill, il sergente McCoy gli si avvicina, lo saluta e fa una dichiarazione che insospettisce l'ispettore. Il sergente McCoy dichiara che la sera precedente la morte di Higgins una persona in camice ha preso le chiavi della sala operatoria. Non ci sarebbe niente di sensazionale in questa dichiarazione se non fosse che nessuno ammette di aver preso quelle chiavi la sera precedente.\nL'ispettore Cockrill incomincia ad indagare e, ammettendo che il sergente McCoy abbia visto correttamente, sono solo sette le persone che potevano averlo ucciso. Queste sette persone sono: il capitano Barnes, il maggiore Moon, il maggiore Gervase Eden e le infermiere Frederica Linley, Ester Sanson, Jane Woods e Marion Bates. Queste sono le sole persone venute in contatto con Joseph Higgins e che perci\u00f2 sono le sole che potevano organizzare questo eventuale omicidio.\nL'ispettore chiede di esaminare anche la sala operatoria, ma dalla sua ispezione non ottiene nessun indizio utile sul possibile omicidio di Higgins. Niente lascia credere che il postino Higgins sia morto per cause diverse da quella naturali. Quella sera stessa, durante una festicciola tra i dottori e le infermiere, l'infermiera Marion fa una domanda abbastanza strana al dottor Barnes. Gli chiede se \u00e8 vero che, anche in passato, durante un'anestesia, avesse ucciso una ragazza. Il dottor Barnes gli risponde che lui \u00e8 stato assolto da quel reato, e gli domanda come ha saputo di questa notizia. L'infermiera gli dice che \u00e8 stato Joseph Higgins a riconoscerlo e a dirlo a tutti nel poco tempo che \u00e8 stato ricoverato.\nDurante quella festa anche altri fatti vengono svelati, forse per colpa dell'alcol. Il dottor Moon confessa a Frederica che lui ha perso suo figlio per colpa di un ciclista e per questo reato il colpevole \u00e8 tuttora rimasto impunto. Ma la pi\u00f9 importante rivelazione la fa l'infermiera Marion Bates. Lei dice di sapere che la morte di Higgins non \u00e8 stata una morte accidentale, ma \u00e8 stato un omicidio premeditato e dice di averne anche le prove. Subito dopo, l'infermiera lascia la festa e si dirige verso la sala operatoria per prendere la \"prova\" dell'omicidio del postino.\nDurante il tragitto, tra la festa e la sala operatoria, l'infermiera transita per un boschetto, ma commette un errore. Marion si sente osservata ed inseguita, ha veramente paura, c'\u00e8 qualcuno che la segue e la sorveglia. Raggiunge, comunque, la sala operatoria, prende le chiavi ed entra. Venti minuti dopo McCoy entra nella sala operatoria e scorge Marion Bates sul tavolo operatorio con un bisturi conficcato nel petto. Ora \u00e8 ovvio che a Heron's Park c'\u00e8 un feroce assassino e anche Joseph Higgins \u00e8 stato ucciso. Per cui ora l'ispettore Cockrill deve indagare per scoprire il colpevole.\nIl romanzo continua con il tentato omicidio di Frederica Linley e con un altro tentativo di omicidio ai danni di un paziente. Grazie alla pazienza e all'astuzia dell'ispettore Cockrill questi efferati delitti vengono svelati e il colpevole viene smascherato."}
{"id": "3675083", "revid": "287204", "url": "https://it.wikipedia.org/wiki?curid=3675083", "title": "Il birraio di Preston (opera)", "text": "Il birraio di Preston \u00e8 un'opera in tre atti di Luigi Ricci, su libretto di Francesco Guidi. La prima rappresentazione ebbe luogo al Teatro della Pergola di Firenze il 4 febbraio 1847.\nLo scrittore Andrea Camilleri nel 1995 pubblic\u00f2 un romanzo con lo stesso titolo, la cui trama trae spunto da una contestata rappresentazione di quest'opera.\nTrama.\nAtto I.\nNella sua birreria di Preston, Daniele annuncia agli operai che il giorno stesso verr\u00e0 celebrato il matrimonio con la fidanzata Effy. Daniele ordina a Bob di organizzare la festa.\nDaniele \u00e8 in attesa che giunga a festeggiare con lui il anche fratello Giorgio, un tenente dell'esercito che non vede da due anni. Giorgio e Daniele sono fratelli gemelli assolutamente identici.\nLa festa viene rovinata dall'arrivo del sergente Tobia, che annuncia che Giorgio \u00e8 sparito dal campo ed \u00e8 accusato di diserzione. Tobia, molto amico di Giorgio che un giorno gli ha salvato la vita, lo sta inutilmente cercando per convincerlo a rientrare, prima che venga condannato a morte. Daniele decide di partire con Effy e Tobia, per recarsi al campo dal generale Murgrave a chiedere clemenza per il fratello.\nAtto II.\nAl campo, dove \u00e8 prossima la sentenza di condanna per Giorgio, il generale Murgrave viene contattato dal capitano Oliviero. Oliviero spiega che la sorella Anna \u00e8 stata sedotta da un ufficiale di Murgrave, che poi \u00e8 fuggito senza sposarla. Anna \u00e8 rattristata ma ama ancora il seduttore: da un ritratto in suo possesso Oliviero e Murgrave capiscono che si tratta di Giorgio.\nQuando Daniele giunge al campo viene scambiato per il fratello, cos\u00ec si decide che interpreter\u00e0 la parte di Giorgio, salvandolo col finto ritorno prima che venga emessa la condanna a morte. Daniele, impacciato e pauroso, si adegua malvolentieri.\nDaniele viene scambiato per Giorgio anche da Anna e Oliviero. Oliviero vorrebbe sfidarlo a duello, mentre Anna lo accoglie amorevolmente. Daniele pensa che Anna sia la sorella di Oliviero e la tratta con dolcezza suscitando la gelosia di Effy. Anna crede che Effy sia un'amante di Giorgio, per la quale Giorgio sarebbe fuggito.\nA porre fine alla catena di equivoci giunge l'annuncio di una prossima battaglia. Daniele \u00e8 terrorizzato e vorrebbe rifiutarsi di prendervi parte, ma Tobia, temendo che l'inganno venga scoperto, lo costringe a partire.\nAtto III.\nDaniele, grazie alla prontezza del cavallo di Giorgio, \u00e8 uscito vincitore dalla battaglia e viene acclamato come un eroe al castello di Windsor. Murgrave sceglie Daniele, con disappunto di quest'ultimo, per la prossima pericolosa missione.\nEffy e Tobia cercano di convincere Murgrave a non far partire Daniele, adducendo urgenti affari di famiglia. Anche Anna e Oliviero vorrebbero impedire la partenza di Daniele, la prima per poterlo sposare, il secondo ancora desideroso di affrontarlo in duello. Daniele deve destreggiarsi tra Anna ed Effy, tra le quali continuano i battibecchi. A complicare la situazione giunge un ordine del re, che ha dato il suo consenso alle nozze tra Anna e il presunto Giorgio, ed esige che si svolgano subito.\nFortunatamente, Tobia porta una buona notizia: Giorgio non aveva disertato, ma era stato catturato dai nemici. Ora \u00e8 fuggito e sta tornando. Giorgio giunge appena in tempo per sostituirsi segretamente al fratello prima che si celebri il matrimonio con Anna. Daniele, nuovamente in abiti civili, pu\u00f2 cos\u00ec tornare serenamente all'amore di Effy."}
{"id": "3675088", "revid": "287204", "url": "https://it.wikipedia.org/wiki?curid=3675088", "title": "Paolo Lombardo", "text": "Il nome Paolo Lombardo si riferisce a pi\u00f9 persone:"}
{"id": "3675092", "revid": "1305772", "url": "https://it.wikipedia.org/wiki?curid=3675092", "title": "3Xtreme", "text": "3Xtreme \u00e8 un videogioco simulatore di guida pubblicato dalla Sony Computer Entertainment nel 1999 per PlayStation. Proprio come in \"2 Xtreme\", in questo videogioco il giocatore gareggia contro gli avversari in gare di pattinaggio in linea, skateboard, ciclismo e snowboard. A differenza del precedente gioco, la qualit\u00e0 grafica \u00e8 differente e inoltre sono disponibili pi\u00f9 personaggi.\nAccoglienza.\nIl gioco ha avuto un pessimo voto da parte del sito GameSpot che gli ha dato solo 2,7."}
{"id": "3675097", "revid": "125625874", "url": "https://it.wikipedia.org/wiki?curid=3675097", "title": "L'ultimo gattopardo - Ritratto di Goffredo Lombardo", "text": " L'ultimo gattopardo - Ritratto di Goffredo Lombardo \u00e8 un documentario del 2010 diretto da Giuseppe Tornatore. Omaggio al produttore Goffredo Lombardo, realizzato attraverso le interviste ad attori, registi, sceneggiatori, musicisti, tecnici, critici e collaboratori che hanno lavorato con lui o che lo hanno apprezzato durante tutta la sua carriera.\nTrama.\nIl lungometraggio ricorda la vita e il lavoro del produttore cinematografico Goffredo Lombardo, figlio dell'attrice Leda Gys. Contiene l'inserto scelto di sequenze di numerosi film prodotti dalla sua casa di produzione Titanus.\nOltre alla segretaria, Cesarina Marchetti, vengono intervistati i registi: Mario Monicelli, Ettore Scola, Francesco Rosi, Ermanno Olmi, Lina Wertm\u00fcller, Folco Quilici, Dario Argento, Pasquale Squitieri, Marco Vicario, Fabrizio Costa, Carlo Vanzina, Neri Parenti, Franco Giraldi e Paolo Pietrangeli.\nParlano poi sceneggiatori e soggettisti: Enrico Medioli, Enrico Lucherini, Suso Cecchi d'Amico, Massimo De Rita, Enrico Vanzina, Patrizia Carrano, Callisto Cosulich, Ciro Ippolito, insieme al montatore: Mario Morra ed al fotografo Giuseppe Rotunno.\n\u00c8 poi la volta delle testimonianze e dei ricordi degli attori: Alain Delon, Burt Lancaster, Bud Spencer, Giuliano Gemma, Giacomo Furia, Carlo Verdone, Riccardo Tozzi e Claudio Mancini e delle attrici: Sophia Loren, Virna Lisi, Cristiana Capotondi, Elena Sofia Ricci e Gabriella Pession.\nSono coinvolti anche scrittori e critici, come Gian Luigi Rondi, Alberto Bevilacqua e Caterina D'Amico ed il presentatore Pippo Baudo.\nIl mondo della musica \u00e8 rappresentato dal discografico Carlo A. Bixio, dai cantanti Nino D'Angelo, Gianni Morandi e Massimo Ranieri, dai musicisti Renzo Arbore, Armando Trovajoli ed Ennio Morricone (il quale ha curato le musiche originali, con brani di Nino Rota, Carlo Rustichelli ed Armando Trovajoli.\nDistribuzione.\nIl lungometraggio \u00e8 stato presentato fuori concorso alla 67\u00aa Mostra internazionale d'arte cinematografica di Venezia in settembre 2010. Poi \u00e8 stato presentato a gennaio 2011 al Teatro Petruzzelli di Bari, in una apposita serata di gala del festival internazionale del cinema \"BIF&amp;ST\", con l'intervento dello stesso regista e del figlio di Goffredo, Guido Lombardo. Durante l'estate la pellicola \u00e8 stata programmata in Tv dalla LA7.\nNon va confuso con il film: \"Il sogno del principe di Salina, l'ultimo Gattopardo\", regia di Andrea Battistini."}
{"id": "3675099", "revid": "1543377", "url": "https://it.wikipedia.org/wiki?curid=3675099", "title": "Matt Moussilou", "text": "Carriera.\nLosanna.\nIl 4 agosto 2011, dopo la partita persa per 4 a 2 contro il Servette, colpisce con un pugno Vincent Ruefli nel parcheggio al di fuori dello Stade de Gen\u00e8ve e viene cos\u00ec sanzionato con una squalifica di 4 giornate."}
{"id": "3675100", "revid": "533647", "url": "https://it.wikipedia.org/wiki?curid=3675100", "title": "Ernesto de la Guardia", "text": "Biografia.\nErnesto de la Guardia Navarro \u00e8 stato Presidente della Repubblica di Panama dal 1\u00ba ottobre 1956 al 1\u00ba ottobre 1960."}
{"id": "3675109", "revid": "767487", "url": "https://it.wikipedia.org/wiki?curid=3675109", "title": "Il burattinaio", "text": " Il burattinaio \u00e8 un film poliziesco italiano del 1994, nel quale il filone mafia si raccorda al clima \"tangentopoli\".\nIl film \u00e8 girato veramente a Miami (nel 1993) ma anche a Casarano, nel leccese, diretto da Nin\u00ec Grassia, che curato anche la sceneggiatura, il soggetto e le musiche originali. Altri titoli alternativi: \"The Puppeteer\" e \"The Deal\".\nIl film \u00e8 trasmesso in prima tv su Italia 1 a giugno del 1995 \nTrama.\nNella guerra di mala a Miami, vengono eliminati alcuni \"boss\" e dietro tutto c'\u00e8 la mente d'un \"burattinaio\". Il poliziotto Mark Fierro arriva in citt\u00e0 e cerca di scovare questo personaggio. Ma l'anziano Ben Costa d\u00e0 gli stessi ordini al suo accolito Tony Romeo: rintracciare il mandante occulto di queste azioni. Il poliziotto segue proprio Romeo. Le vendette trasversali coinvolgono Santa, nipote di Costa, poi causano la morte di Lori Fannon (avvocatessa con la quale Fierro ha ripreso una relazione) e il rapimento di sua figlia Paloma. Il poliziotto sospetta ancora Romeo e, durante una sparatoria, ne provoca la morte, sotto i colpi di Costa, mentre un uomo della banda fugge con la ragazza. Alla fine Mark la salva, ma gli sorge il dubbio che costui non fosse affatto il \"burattinaio\".\nCast.\nFabio Testi \u00e8 nel ruolo principale di \"Mark Fierro\", il poliziotto; Ron Nummi (reduce dal film erotico di Sergio Martino Graffiante desiderio) \u00e8 \"Hoagy O'Toole\", Marina Giulia Cavalli \u00e8 l'avvocato \"Lori Fannon\", Orso Maria Guerrini \u00e8 \"Tony Romeo\", Gabriele Ferzetti \u00e8 \"Ben Costa\" e Alessandra Bellini \u00e8 \"Paloma Fierro\", figlia del poliziotto.\n\u00c8 il secondo di sette film interpretati da Antonio Zequila tra quelli curati a vario titolo da Nin\u00ec Grassia (regia e/o produzione).\nCompletano il cast Maria Grazia Nazzari e Massimo Vanni nel ruolo di \"Drake\"."}
{"id": "3675111", "revid": "848247", "url": "https://it.wikipedia.org/wiki?curid=3675111", "title": "What Difference Does It Make?", "text": "What Difference Does It Make? \u00e8 un brano della band inglese The Smiths.\nPubblicato anche come singolo, il 16 gennaio del 1984 dalla Rough Trade, il disco raggiunse la posizione numero 12 nella Official Singles Chart, la classifica inglese di vendite.\nIl brano \u00e8 contenuto, in una differente versione prodotta da John Porter, anche nell'omonimo album di debutto della band e successivamente nella raccolta Hatful of Hollow, usciti entrambi sempre nel 1984.\nRealizzazione.\nScritto da Morrissey e Marr, il brano venne registrato, il 31 maggio 1983, per il programma radiofonico di John Peel, in onda alla BBC Radio 1. Nella stessa session vennero registrate anche altri tre brani: \"Miserable Lie\", \"Reel Around The Fountain\" e \"Handsome Devil\" per essere poi pubblicati, successivamente, assieme a \"What Difference Does It Make?\", nel Peel Sessions Ep, uscito nell'ottobre del 1988.\nMusicalmente, la versione apparsa nelle Peel Sessions (e poi uscita come singolo), \u00e8 di gran lunga la migliore: la produzione riusc\u00ec a elaborare un ottimo suono e, la registrazione durante lo show, pare assolutamente migliore rispetto a quella pi\u00f9 raffinata di John Porter, che compare nell'album The Smiths, che risente della produzione troppo elaborata e assolutamente inadatta per un brano come questo.\nIl testo allude ad una relazione sentimentale, ma non necessariamente omosessuale, in cui il protagonista viene abbandonato dal partner perch\u00e9 timoroso di conoscere la verit\u00e0 sulla natura sessuale dell'amante.\n\"Per me (Morrissey, ndr), quasi tutti i dischi sono stati assolutamente perfetti, ma non posso negare che ce ne sono alcuni che non sono invecchiati cos\u00ec graziosamente come ad esempio \"What Difference Does It Make?\". Non mi piace per la produzione, ma questo \u00e8 l'unico rammarico, anche se potrei sembrare il tipo di persona che ha molti rimpianti.\" (Morrissey intervistato da \"Jamming\", 1984)\nCopertina.\nLa copertina del singolo originale ritrae una foto dell'attore britannico Terence Stamp, tratta dal film Il Collezionista, del 1965.\nLa cosa non riscosse per\u00f2 l'approvazione da parte di Stamp il quale chiese all'etichetta di essere rimosso dalla copertina e l'immagine venne quindi sostituita con uno scatto di Morrissey, in una posa che tende a rievocare la stessa scena di Stamp, ma con un bicchiere di latte in mano al posto del tampone di cloroformio dell'originale. Successivamente l'attore diede la sua approvazione (dopo un intervento di mediazione da parte dell'amica comune Sandie Shaw) e la foto originale venne ripristinata sulle versioni 12\" distribuite nel Regno Unito."}
{"id": "3675117", "revid": "1305772", "url": "https://it.wikipedia.org/wiki?curid=3675117", "title": "Lattuada", "text": "Lattuada \u00e8 un cognome italiano diffuso principalmente nell'area a nord ovest di Milano e si pu\u00f2 riferire a"}
{"id": "3675120", "revid": "1272592", "url": "https://it.wikipedia.org/wiki?curid=3675120", "title": "Molde Fotballklubb 2008", "text": "Questa voce raccoglie le informazioni riguardanti il Molde Fotballklubb nelle competizioni ufficiali della stagione 2008.\nStagione.\nIl Molde chiuse il campionato al 9\u00ba posto finale, raggiungendo cos\u00ec la salvezza. L'avventura nella Coppa di Norvegia 2008 si chiuse invece in semifinale, con l'eliminazione per mano dello Stab\u00e6k. Il calciatore pi\u00f9 utilizzato in stagione fu Kristoffer Paulsen Vatshaug, con 32 presenze (di cui 26 in campionato e 6 in coppa), mentre il miglior marcatore fu Jos\u00e9 Mota, con le sue 15 reti (12 in campionato e 3 in coppa).\nMaglie e sponsor.\nLo sponsor tecnico per la stagione 2008 fu Umbro, mentre lo sponsor ufficiale fu Sparebanken M\u00f8re. La divisa casalinga era composta da una maglietta blu con inserti bianchi, pantaloncini e calzettoni bianchi. Quella da trasferta era invece completamente bianca, con inserti blu."}
{"id": "3675121", "revid": "594360", "url": "https://it.wikipedia.org/wiki?curid=3675121", "title": "Munjong di Goryeo", "text": "Durante il suo regno, il governo centrale di Goryeo riusc\u00ec a guadagnare la completa autorit\u00e0 sui signori locali coreani. Munjong e i suoi successori enfatizzarono il ruolo e l'importanza e superiorit\u00e0 della borghesia sui militari. Munjong espanse i confini della Corea verso nord fino ai fiumi Yalu e Tumen. Fond\u00f2 anche due distretti militari lungo il confine settentrionale e unit\u00e0 armate stabili per difendere il regno. Nel 1068, fece costruire un palazzo estivo nella zona dove sarebbe poi sorta Seul. Oltre a contribuire alla diffusione del buddhismo nella penisola coreana, incentiv\u00f2 lo studio della medicina.\nLe sue spoglie sono conservate a Jeongjon.\nIl quarto figlio di Munjong, Uicheon, divenne un sacerdote buddhista e fond\u00f2 l'ordine Cheontae, una scuola buddhista indipendente. "}
{"id": "3675123", "revid": "76963", "url": "https://it.wikipedia.org/wiki?curid=3675123", "title": "Hidehito Ueda", "text": "A volte \u00e8 stato accreditato anche come Baku Tsuzuri.\nHa debuttato nel 1978 come regista dell'anime \"Kagaku Ninja tai Gatchaman 2\" dello studio Tatsunoko. In seguito ha diretto numerose serie come \"Alpen Rose\", \"A tutto gas\", \"Il fantastico mondo di Paul\", e film, come \"Lupin III - Tutti i tesori del mondo\" e \"Ken il guerriero - La leggenda di Julia\"."}
{"id": "3675127", "revid": "228587", "url": "https://it.wikipedia.org/wiki?curid=3675127", "title": "Croce al merito di guerra (Brunswick)", "text": "La Croce al merito di guerra (\"Kriegsverdienstkreuz\") fu un'onorificenza fondata dal Duca Ernesto Augusto III di Brunswick il 23 ottobre 1914 nell'ambito dell'Impero di Germania.\nStoria.\nLa croce al merito di guerra del ducato di Brunswick era modellata come molte altre croci di merito tedesche sulla forma della Croce di Ferro prussiana in quanto aveva il medesimo valore di premio. Come l'onorificenza prussiana essa era divisa in due classi distinte, concesse per meriti di valore in guerra, senza distinzione del rango raggiunto dall'insignito. La croce di I classe veniva conferita solo a quanti avessero gi\u00e0 ottenuto la croce di II classe ed entrambe cessarono di essere conferite col crollo della monarchia tedesca nel 1918. La croce di I classe venne ufficialmente istituita il 20 marzo 1918 per poi cessare di essere prodotta dal novembre dello stesso anno per il crollo della monarchia tedesca."}
{"id": "3675130", "revid": "1494169", "url": "https://it.wikipedia.org/wiki?curid=3675130", "title": "Burattinaio (disambigua)", "text": ""}
{"id": "3675141", "revid": "767487", "url": "https://it.wikipedia.org/wiki?curid=3675141", "title": "An Egyptian Princess", "text": "An Egyptian Princess \u00e8 un cortometraggio muto del 1914 diretto da Walter C. Bellows (come Walter Clark Bellows).\n\u00c8 uno dei primissimi film di Grace Darmond.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 14 luglio 1914."}
{"id": "3675143", "revid": "767487", "url": "https://it.wikipedia.org/wiki?curid=3675143", "title": "Time, the Comedian", "text": "Time, the Comedian \u00e8 un film drammatico muto del 1925 diretto da Robert Z. Leonard.\nIl soggetto \u00e8 tratto da un romanzo di Kate Jordan (1862-1926), scrittrice irlandese i cui lavori vennero adattati varie volte per lo schermo.\nTrama.\nNora Dakon, stanca della vita monotona che conduce in una piccola citt\u00e0 del New Jersey, lascia la famiglia per andarsene con Larry Brundage, un ricco sportivo di New York. Il marito abbandonato si suicida. Allora, per evitare lo scandalo, Brundage abbandona Nora che ritorna a casa da Ruth, la sua bambina.\nGli anni passano. Nora \u00e8 diventata una famosa cantante. A Parigi, dove vive, invitata a cantare per celebrare l'armistizio incontra l'amante di un tempo. Brundage, questa volta, si innamora follemente della giovane Ruth, la figlia di Nora. Per impedire quel matrimonio, Nora \u00e8 costretta a rivelare alla figlia il suo poco limpido passato e la parte che vi ha giocato Brundage. Ruth si consola con Tom Cautley, uno studente d'arte.\nProduzione.\nIl film fu prodotto da Robert Z. Leonard per la Metro-Goldwyn-Mayer (MGM)\nDistribuzione.\nDistribuito dalla Metro-Goldwyn-Mayer (MGM), il film usc\u00ec nelle sale cinematografiche USA l'8 novembre 1925. Fu distribuito in Portogallo, con il titolo \"A Com\u00e9dia da Vida\", il 27 giugno 1928."}
{"id": "3675146", "revid": "767487", "url": "https://it.wikipedia.org/wiki?curid=3675146", "title": "Decorazione d'onore generale (Assia)", "text": "La Decorazione d'onore generale (\"Allgemeines Ehrenzeichen\") fu una decorazione istituita dal Granduca Luigi III d'Assia il 25 settembre 1843, poi passata nell'ambito dell'Impero di Germania.\nStoria.\nLa medaglia venne concepita come una ricompensa particolare concessa al duca ai meritevoli per differenti scopi: coraggio, meriti di guerra, servizio, servizio fedele allo stato, lungo servizio allo stato, cinquant'anni di carriera, salvataggio di una vita umana, fedelt\u00e0 nel lavoro. Nel 1894, volendo rendere maggiormente elitaria l'assegnazione della decorazione, il granduca Ernesto Luigi d'Assia ne cambi\u00f2 gli statuti ed il nome tramutandola in Medaglia al coraggio d'Assia che venne assegnata nell'unica classe militare per meriti conseguiti in questo campo."}
{"id": "3675149", "revid": "594360", "url": "https://it.wikipedia.org/wiki?curid=3675149", "title": "Jeongjong II di Goryeo", "text": "Jeongjong II era il secondo figlio di Hyeonjong, fratello minore di Deokjong e fratello maggiore di Munjong, suo successore. All'et\u00e0 di 4 anni, nel 1022, fu nominato \"Naesaryeong\", una posizione di alto rango, e designato Principe di Pyongyang.\nJeongjong II si preoccup\u00f2 della difesa nazionale e inizi\u00f2 la costruzione di alcune fortezze lungo il confine settentrionale nel primo anno del suo regno. Nel 1037, il regno venne invaso da nord dalle trib\u00f9 cinesi dei Kitai. Nel 1044 venne completato il Cheolli Jangseong, un'enorme muraglia che attraversava la Corea settentrionale. Si occup\u00f2 anche del sostegno materiale all'esercito, distribuendo i terreni dello stato ai soldati indigenti nel 1036.\nAppena prima della morte nel 1046, Jeongjong stabil\u00ec con legge nazionale la primogenitura."}
{"id": "3675156", "revid": "287204", "url": "https://it.wikipedia.org/wiki?curid=3675156", "title": "Jules Dupr\u00e9", "text": "Biografia.\nJules Dupr\u00e9, che era figlio di un fabbricante di porcellane, fece le sue prime esperienze come pittore, decorando le porcellane del padre. Espose prima al \"Salon\" de Paris nel 1831 e tre anni dopo ricevette una medaglia di seconda classe. Divenne amico del pittore Th\u00e9odore Rousseau e con lui and\u00f2 a Barbizon, a dipingere paesaggi \"en plein air\". Nel 1834 si rec\u00f2 in Inghilterra, dove fu profondamente colpito dal genio di John Constable e da paesaggi lucenti e sfumati di William Turner. \nPreferiva contrasti forti di colore, quindi amava dipingere nelle ore crepuscolari \"quando la luce si impasta con le nebbie e le vaporosit\u00e0 della terra\".\nAl Louvre si conservano due suoi paesaggi: \"Vecchia quercia\" e \"Il mattino\". \nLa Galleria dell'Accademia di belle arti di Napoli possiede due opere di Jules Dupr\u00e9\u02d0 \"Colline di Francia\", olio su tela, 41x22,5 cm; \"Posto di medicamento (guerra 1870)\", olio su tela, 32,5x24 cm."}
{"id": "3675171", "revid": "144796", "url": "https://it.wikipedia.org/wiki?curid=3675171", "title": "Decorazione d'onore generale (Prussia)", "text": "La Decorazione d'onore generale (\"Allgemeines Ehrenzeichen\") fu una decorazione istituita dal Re Federico Guglielmo III di Prussia nel 1810, poi passata nell'ambito dell'Impero di Germania.\nStoria.\nLa medaglia venne concepita come una ricompensa particolare concessa al re di Prussia ai meritevoli per differenti scopi: coraggio, meriti di guerra, servizio, servizio fedele allo stato, lungo servizio allo stato, cinquant'anni di carriera, salvataggio di una vita umana, fedelt\u00e0 nel lavoro. Originariamente suddivisa in sole due classi, nel 1890 venne apposta anche una medaglia d'oro come sottoclasse, poi sostituita nell'anno 1900 con una croce d'argento. Guglielmo II aggiunse infine la medaglia di bronzo. La croce d'argento venne in alcuni casi prodotta anche in zinco sul finire della Prima guerra mondiale."}
{"id": "3675174", "revid": "767487", "url": "https://it.wikipedia.org/wiki?curid=3675174", "title": "Selemani Ndikumana", "text": "Carriera.\nClub.\nNdikumana inizi\u00f2 la carriera con la maglia dell'Inter Star, per passare nel 2006 ai tanzaniani del Simba. Pass\u00f2 poi ai norvegesi del Molde, per cui debutt\u00f2 nella Tippeligaen il 2 novembre 2008, quando sostitu\u00ec Jos\u00e9 Mota nel successo per 1-0 sullo HamKam.\nL'8 dicembre 2008 fu reso noto il suo trasferimento ai belgi del Lierse. Totalizz\u00f2 13 apparizioni ed una rete nella Tweede klasse. Si trasfer\u00ec poi al Fantastique Bujumbura e successivamente al Rayon Sports.\nDal gennaio 2014 gioca con il KF Tirana, squadra militante nel campionato albanese. A giugno 2015, una volta svincolatosi, si \u00e8 trasferito in Angola per giocare nel Primeiro de Agosto.\nNazionale.\nNdikumana conta 19 presenze e 10 reti per il .\nStatistiche.\nPresenze e reti nei club.\n\"Statistiche aggiornate al 7 luglio 2015.\""}
{"id": "3675176", "revid": "767487", "url": "https://it.wikipedia.org/wiki?curid=3675176", "title": "The Millionaire Baby", "text": "The Millionaire Baby \u00e8 un film muto del 1915 diretto da Lawrence Marston e, non accreditato, Thomas N. Heffron. La sceneggiatura di Gilson Willets si basa sull'omonimo romanzo di Anna Katharine Green Rohlfs pubblicato a Indianapolis nel 1915.\nTrama.\nJustin Carew si separa dalla moglie Valerie, un'attrice che non vuole lasciare il teatro. Carew trova lavora presso il milionario Philo Ocumpaugh, di cui diventa il segretario privato. Anche Philo ha dei problemi in famiglia e sua moglie Marion, credendo che la cosa possa salvare il suo matrimonio, chiede a Pool, il medico di famiglia, di procurarle un bambino. Pool, sapendo che Valerie \u00e8 incinta, la costringe a cedere la nascitura a Marion.\nPhilo, che si trova per lavoro nel West nelle sue miniere, a sentire che la moglie ha dato alla luce una bambina, decide di ritornare a casa da lei e dalla piccola Gwendolyn.\nDieci anni dopo, Valerie si ritira dalle scene. Ora vuole indietro la figlia e la chiede a Pool. Vivendo nei pressi della casa degli Ocumpaugh, si rende ben presto conto che la loro piccola \u00e8 propria la figlia che sta cercando di riavere. Gwendolyn scompare. Anche se ha pensato di rapirla, Valerie respinge le accuse di averla portata via. La verit\u00e0 viene a galla quando Marion confessa, avendo avuto paura di perderla, di essere stata lei a nascondere la bambina in una stanza segreta. Il dottor Pool, accusato di rapimento da un detective, muore mentre fugge, cadendo da un balcone. Gwendolyn viene restituita ai suoi genitori, mentre Phio perdona la moglie.\nProduzione.\nLe riprese del film, prodotto dalla Red Seal Selig Plays, terminarono ai primi di maggio 1915. Venne girato negli studi di Chicago delle Selig.\nL'attore John Charles, che interpretava il ruolo del medico, secondo una sua dichiarazione si ruppe quasi una gamba girando una scena dove doveva cadere da un balcone, inseguito da un detective.\nDistribuzione.\nIl copyright del film, richiesto dalla Selig Polyscope Co., fu registrato il 19 maggio 1915 con il numero LP5422.&lt;br&gt;\nDistribuito dalla V-L-S-E, il film usc\u00ec nelle sale cinematografiche statunitensi il 31 maggio 1915. In Ungheria, prese il titolo \"A p\u00e9nz nem Isten\".\nConservazione.\nNon si conoscono copie ancora esistenti della pellicola che viene considerata presumibilmente perduta."}
{"id": "3675178", "revid": "125872464", "url": "https://it.wikipedia.org/wiki?curid=3675178", "title": "Una fredda mattina di maggio", "text": "Una fredda mattina di maggio \u00e8 un film del 1990 diretto da Vittorio Sindoni, liberamente ispirato all'assassinio del giornalista Walter Tobagi, avvenuto a Milano il 28 maggio 1980.\nTrama.\nMilano, anni settanta, durante gli anni di piombo inizia, oltre agli scontri di piazza, il fenomeno della lotta armata e tra le formazioni che sono nate nella clandestinit\u00e0 inizia ad emergere Prima Linea e Ruggero Manni, un giornalista di un importante quotidiano, comincia ad occuparsi del fenomeno.\nEgli, dopo che un collega \u00e8 stato gambizzato, ritiene che il volantino di rivendicazione sia stato scritto da qualcuno che lo conosceva personalmente ed inizia silenziosamente ad indagare, attirandosi le antipatie dei colleghi e venendo contestato durante un'assemblea da alcuni studenti intervenuti, i quali, quasi tutti di buona famiglia e figli di amici e conoscenti, iniziano a seguirne il lavoro giungendo a minacciarlo.\nI ragazzi considerano pericolosa per loro la sua attivit\u00e0 e, dopo avere eliminato Marione, un membro dell'organizzazione tossicodipendente ed informatore della polizia, il quale aveva causato la morte del Rosso, un altro giovane affiliato, decideranno, allo scopo di mettersi in evidenza con i \"cugini\" delle Brigate Rosse e nonostante l'obiezione di Simone, di uccidere il giornalista, il quale cadr\u00e0 in un agguato il mattino del 25 maggio 1980."}
{"id": "3675181", "revid": "124123", "url": "https://it.wikipedia.org/wiki?curid=3675181", "title": "Athanase Dupr\u00e9", "text": "Biografia.\nIl suo lavoro, pubblicato nel 1860, fu fondamentale per la formulazione delle funzioni di Massieu da parte dell'ingegenere francese Fran\u00e7ois Massieu, che a loro volta hanno ispirato il lavoro dell'ingegnere statunitense Willard Gibbs."}
{"id": "3675183", "revid": "124262190", "url": "https://it.wikipedia.org/wiki?curid=3675183", "title": "Tourist Trophy 1965", "text": "Il Tourist Trophy fu la quinta prova del motomondiale 1965, nonch\u00e9 la 47\u00aa edizione della prova.\nSi svolse il 14, il 16 e il 18 giugno 1965 e vi corsero tutte le classi disputate in singolo, nonch\u00e9 i sidecar. Gareggiarono per prime il 14 giugno la 250 e i sidecar, il 16 si svolsero le gare della 350 e della 125, il 18 giugno quelle della 50 e della 500; tutte le prove si svolsero sul circuito del Mountain.\nI vincitori furono: Mike Hailwood che si impose nella classe 500 in sella a MV Agusta, Jim Redman nella 350 e nella 250 su Honda, Phil Read in 125 su Yamaha (alla prima vittoria in questa cilindrata) e Luigi Taveri in 50 su Honda; l'equipaggio tedesco Max Deubel/Emil H\u00f6rner si impose tra i sidecar.\nClasse 500.\nAl Senior TT, gara conclusiva del gran premio disputata venerd\u00ec 18 giugno con condizioni atmosferiche avverse, furono 66 i piloti alla partenza e 31 vennero classificati al termine della gara. Tra i piloti ritirati vi furono Giacomo Agostini, Paddy Driver, Stuart Graham, Derek Minter e Bill Ivy.\nClasse 350.\nAllo Junior TT furono 92 i piloti alla partenza e 49 quelli classificati al termine della corsa. Tra i ritirati vi furono Mike Hailwood, Bill Ivy, Mike Duff, Renzo Pasolini, Jack Findlay, Franti\u0161ek \u0160t'astn\u00fd, Tarquinio Provini, Alberto Pagani, Paddy Driver, Dave Simmonds e Derek Minter.\nClasse 250.\nNel Lightweight TT furono 76 i piloti iscritti e 25 quelli classificati al termine della prova. Tra i ritirati vi furono Gyula Marsovszky, Bill Ivy, Alberto Pagani, Renzo Pasolini, Phil Read, Barry Smith, Tommy Robb e Dave Simmonds.\nCuriosamente nelle prime 10 posizioni risultarono rappresentate 9 case motociclistiche diverse.\nClasse 125.\nNell'Ultra-Lightweight TT furono 67 i piloti alla partenza e 43 classificati al traguardo. Tra i ritirati vi furono Frank Perris, Dave Simmonds e Bruce Beale.\nClasse 50.\nNella gara riservata alla cilindrata minore furono 23 i piloti alla partenza e 10 risulta abbiano passato la linea del traguardo; tra i ritirati vi furono Ralph Bryans, Mitsuo Itoh e Dave Simmonds.\nSidecar TT.\nSi tratt\u00f2 della 85\u00aa prova disputata per le motocarrozzette dall'istituzione del motomondiale. Disputata sulla distanza di 3 giri, furono 44 equipaggi alla partenza e 28 al traguardo. Tra i ritirati l'equipaggio condotto da Colin Seeley."}
{"id": "3675186", "revid": "1086846", "url": "https://it.wikipedia.org/wiki?curid=3675186", "title": "Genoa Cricket and Football Club 1915-1916", "text": "Questa voce raccoglie le informazioni riguardanti il Genoa Cricket and Football Club nel primo periodo bellico dal 1915 al 1916, durante il quale partecip\u00f2 alla Coppa Federale 1915-1916.\nStagione.\nLa stagione precedente era stata interrotta dall'entrata dell'Italia nella Grande Guerra, provocando lo sdegno della dirigenza \"rossobl\u00f9\" che pens\u00f2 di essere privata del titolo che considerava ormai raggiunto.\nIl normale campionato venne sostituito dalla Coppa Federale, che fu affrontata la societ\u00e0 solo con parte della rosa titolare, chiamata sotto le armi o tornata nelle proprie citt\u00e0 di origine,\nAlla guida tecnica dei \"rossobl\u00f9\" non c'era pi\u00f9 William Garbutt, arruolatosi come volontario nell'esercito britannico, ma l'allenatore delle giovanili del Genoa, Thomas Coggins.\nMaglie.\nLa maglia per le partite casalinghe presentava i colori attuali (anche se la dicitura ufficiale era rosso granato e blu) ma a differenza di oggi il blu era posizionato a destra.\nOrganigramma societario.\nArea direttiva\nArea tecnica\nRisultati.\nPartecip\u00f2 solamente alla Coppa Federale 1915-1916, competizione della FIGC sostitutiva del normale campionato di calcio italiano, ottenendo il quarto posto nelle finali nazionali."}
{"id": "3675193", "revid": "104458", "url": "https://it.wikipedia.org/wiki?curid=3675193", "title": "Mirja Etel\u00e4p\u00e4\u00e4", "text": ""}
{"id": "3675195", "revid": "1819104", "url": "https://it.wikipedia.org/wiki?curid=3675195", "title": "Gosick", "text": " \u00e8 una serie di light novel, scritta da Kazuki Sakuraba ed illustrata da Hinata Takeda, i cui tredici volumi sono stati pubblicati dalla Fujimi Shob\u014d tra dicembre 2003 e luglio 2011. La storia \u00e8 ambientata in un paese europeo immaginario del 1924, dove uno studente giapponese, appena trasferitosi all'accademia St. Marguerite, incontra una misteriosa e brillante ragazza alla quale il fratello detective fa affidamento per la risoluzione dei suoi casi pi\u00f9 difficili.\nUn adattamento manga di Sakuya Amano, i cui diritti sono stati acquistati in Italia dalla Panini Comics nel 2012, \u00e8 stato serializzato sui numeri tra gennaio 2008 e maggio 2012 della rivista \"Monthly Dragon Age\" della Fujimi Shobo. Una serie televisiva anime di ventiquattro episodi, prodotta dallo studio Bones, \u00e8 stata trasmessa in Giappone tra l'8 gennaio e il 2 luglio 2011. Un sequel delle light novel, intitolato \"Gosick Red\", \u00e8 stato pubblicato il 25 dicembre 2013.\nTrama.\n\"Gosick\" si svolge nel 1924 in un piccolo paese europeo immaginario di lingua francese nei pressi delle Alpi: Saubure. La storia si focalizza su Kazuya Kujo, terzo figlio di un ufficiale di alto grado dell'Esercito Imperiale Giapponese, che \u00e8 uno studente appena trasferitosi all'Accademia St. Marguerite, dove leggende urbane e storie dell'orrore vanno di gran moda. Qui incontra Victorique, una misteriosa quanto bella e brillante ragazza che non va mai in classe e passa i giorni leggendo l'intero contenuto della biblioteca o risolvendo i misteri a cui nemmeno i detective trovano soluzione. La serie si basa maggiormente su Kazuya e Victorique, che indagano su diversi casi, e sulla loro collaborazione per risolverli, formando diversi legami contemporaneamente con altre persone.\nMedia.\nLight novel.\nLa serie \u00e8 stata scritta da Kazuki Sakuraba con le illustrazioni di Hinata Takeda. Tredici volumi sono stati pubblicati dalla Fujimi Shob\u014d tra il 10 dicembre 2003 e il 23 luglio 2011; di questi, nove seguono la storia principale, mentre gli altri quattro, caratterizzati dal titolo \"Gosicks\", sono raccolte di storie secondarie. Il primo volume di \"Gosicks\" \u00e8 ambientato prima dell'inizio di \"Gosick\", \"Gosicks II\" si inserisce tra \"Gosick IV\" e \"Gosick V\", e \"Gosick III\" viene dopo \"Gosick VI\". Un \"sequel\", intitolato , \u00e8 stato pubblicato il 25 dicembre 2013. La trama \u00e8 ambientata nel 1931 e segue l'investigazione di Kazuya e Victorique, ora residenti a New York, di un caso di omicidio seriale.\nManga.\nUn adattamento manga, scritto da Kazuki Sakuraba ed illustrato da Amano Sakuya, \u00e8 stato serializzato sulla rivista \"Monthly Dragon Age\" della Fujimi Shob\u014d tra i numeri di gennaio 2008 e maggio 2012. Otto volumi \"tank\u014dbon\" sono stati pubblicati tra il 7 luglio 2008 e il 6 giugno 2012. In Italia i diritti della serie sono stati acquistati dalla Panini Comics, che ne ha pubblicato i volumi, sotto l'etichetta Planet Manga, dal 12 luglio 2012 al 21 febbraio 2013.\nDrama-CD.\nUn drama-CD, basato sul primo volume di \"Gosicks\", \u00e8 stato pubblicato il 21 aprile 2006.\nAnime.\nL'anime di ventiquattro episodi \u00e8 stato prodotto dallo studio Bones sotto la direzione di Hitoshi Nanba e la supervisione dello script di Mari Okada. La serie \u00e8 stata trasmessa sulla TV Tokyo tra l'8 gennaio e il 2 luglio 2011, tuttavia la trasmissione televisiva degli episodi dall'undici in poi \u00e8 stata ritardata a causa del terremoto e maremoto del T\u014dhoku del 2011. Le puntate sono state trasmesse in simulcast da Crunchyroll con i sottotitoli in inglese. La sigla di apertura \u00e8 \"Destin Histoire\" di Risa Yoshiki, pubblicata ufficialmente il 2 marzo 2011. Le due sigle di chiusura, entrambe di Lisa Komine, sono \"Resuscitated Hope\", utilizzata fino all'episodio dodici e pubblicata il 27 aprile 2011, e \"Unity\", apparsa dall'episodio tredici in poi.\nIn Australia e in Nuova Zelanda i diritti sono stati acquistati dalla Madman Entertainment. L'anime era stato concesso in licenza anche alla Bandai Entertainment, ma pi\u00f9 tardi l'azienda ne ha annunciato l'annullamento della pubblicazione."}
{"id": "3675196", "revid": "104458", "url": "https://it.wikipedia.org/wiki?curid=3675196", "title": "Mirja Hietamies-Etel\u00e4p\u00e4\u00e4", "text": ""}
{"id": "3675205", "revid": "47767", "url": "https://it.wikipedia.org/wiki?curid=3675205", "title": "Zanobio", "text": ""}
{"id": "3675206", "revid": "47767", "url": "https://it.wikipedia.org/wiki?curid=3675206", "title": "Zinovios", "text": ""}
{"id": "3675207", "revid": "47767", "url": "https://it.wikipedia.org/wiki?curid=3675207", "title": "Zenovia", "text": ""}
{"id": "3675208", "revid": "47767", "url": "https://it.wikipedia.org/wiki?curid=3675208", "title": "Zinovia", "text": ""}
{"id": "3675209", "revid": "47767", "url": "https://it.wikipedia.org/wiki?curid=3675209", "title": "Zinovij", "text": ""}
{"id": "3675211", "revid": "47767", "url": "https://it.wikipedia.org/wiki?curid=3675211", "title": "Zinovija", "text": ""}
{"id": "3675217", "revid": "88740", "url": "https://it.wikipedia.org/wiki?curid=3675217", "title": "Dupr\u00e9", "text": ""}
{"id": "3675241", "revid": "767487", "url": "https://it.wikipedia.org/wiki?curid=3675241", "title": "Sten P\u00e5lsson", "text": "Carriera.\nClub.\nHa iniziato la sua carriera nello St\u00e5ngen\u00e4s AIS e dopo anche nel Kungshamns IF. Nel gennaio del 1968 viene ceduto al GAIS dove gioca fino al 1981.\nCon il GAIS ha totalizzato, tra Allsvenskan e Superettan, 329 presenze condite da 81 gol.\nNazionale.\nHa Preso parte, insieme alla Nazionale di calcio della Svezia, al .\nP\u00e5lsson, nella nazionale di calcio della Svezia, ha totalizzato 19 presenze in cui ha segnato 5 gol."}
{"id": "3675243", "revid": "287204", "url": "https://it.wikipedia.org/wiki?curid=3675243", "title": "Leif Malberg", "text": ""}
{"id": "3675248", "revid": "287204", "url": "https://it.wikipedia.org/wiki?curid=3675248", "title": "Sten Palsson", "text": ""}
{"id": "3675252", "revid": "767487", "url": "https://it.wikipedia.org/wiki?curid=3675252", "title": "Mardocheo (nome)", "text": "Origine e diffusione.\nDeriva da \u05de\u05b8\u05e8\u05b0\u05d3\u05b0\u05bc\u05db\u05b7\u05d9 (\"Mordechai\") o \u05de\u05b8\u05e8\u05b0\u05d3\u05b3\u05bc\u05db\u05b7\u05d9 (\"Mordochai\"), la forma ebraicizzata di un nome babilonese o persiano, il cui significato \u00e8 \"uomo di Marduk\", \"servo di Marduk\", \"relativo a Marduk\" (Marduk era il dio supremo di Babilonia).\nSi tratta di un nome biblico, portato nell'Antico Testamento da Mardocheo, cugino e padre adottivo di Ester. In Italia il nome gode di scarsissima diffusione, sia nella forma adattata \"Mardocheo\", sia in quelle pi\u00f9 fedeli all'originale \"Mordechai\" e \"Mordechay\", ed \u00e8 circoscritto sostanzialmente alle comunit\u00e0 ebraiche.\nOnomastico.\nIl nome \u00e8 adespota, non essendo portato da alcun santo. L'onomastico si festeggia dunque il 1\u00ba novembre, giorno di Ognissanti."}
{"id": "3675253", "revid": "47767", "url": "https://it.wikipedia.org/wiki?curid=3675253", "title": "Mordechai", "text": ""}
{"id": "3675255", "revid": "432001", "url": "https://it.wikipedia.org/wiki?curid=3675255", "title": "Lego Universe", "text": ""}
{"id": "3675256", "revid": "481666", "url": "https://it.wikipedia.org/wiki?curid=3675256", "title": "William Russell (attore 1884)", "text": "Biografia.\nNato nel Bronx, era figlio di Clara e Charles Russell. La madre era una nota attrice teatrale, il padre era stato pastore e poi professore universitario alla Fordham University. William inizi\u00f2 la sua carriera di attore teatrale a otto anni. Apparve in ruoli di rilievo accanto a nomi famosi del palcoscenico quali Ethel Barrymore, Chauncey Olcott, Blanche Bates, Maude Adams e altri. A sedici anni, dovette interromperla essendo diventato invalido. Dopo sei anni di rigorosa fisioterapia, pot\u00e9 riprendere a recitare, dedicandosi molto anche allo sport. Divenne perfino campione dilettante di pugilato.\nLa sua carriera cinematografica inizi\u00f2 nel 1910, quando debutt\u00f2 in un western della Essanay diretto e interpretato da Gilbert M. 'Broncho Billy' Anderson. Poco dopo, passer\u00e0 alla Thanhouser Company, una compagnia di produzione della costa orientale con sede a New Rochelle. Messo sotto contratto, rester\u00e0 alla Thanhouser nei seguenti tre anni per lasciarla nel 1914 quando andr\u00e0 a lavorare per la Biograph.\nNel 1917, si spos\u00f2 con l'attrice Charlotte Burton, ma il matrimonio dur\u00f2 pochi anni. I due, nel 1921, divorziarono. Russell si rispos\u00f2 il 21 giugno 1925 con un'altra attrice, Helen Ferguson.\nL'attore mor\u00ec di polmonite a soli 44 anni, nel 1929. Venne sepolto al Forest Lawn Memorial Park di Glendale. Due settimane dopo mor\u00ec di polmonite anche suo fratello, il regista Albert Russell."}
{"id": "3675263", "revid": "91533", "url": "https://it.wikipedia.org/wiki?curid=3675263", "title": "Selachoidei", "text": ""}
{"id": "3675266", "revid": "418660", "url": "https://it.wikipedia.org/wiki?curid=3675266", "title": "Vecchio Ospedale San Gerardo", "text": ""}
{"id": "3675269", "revid": "729019", "url": "https://it.wikipedia.org/wiki?curid=3675269", "title": "Augusto J\u00e4ggli", "text": "Biografia.\nDopo le scuole dell'obbligo si iscrive al Politecnico Federale di Zurigo, dove nel 1933 si diploma in architettura presso il professore Otto Salvisberg. Nello stesso anno viene chiusa in Germania la scuola del Bauhaus; ci\u00f2 nonostante tale scuola - unitamente all'insegnamento di Salvisberg - ebbe una grande influenza sul lavoro di J\u00e4ggli."}
{"id": "3675271", "revid": "767487", "url": "https://it.wikipedia.org/wiki?curid=3675271", "title": "Tom Turesson", "text": "Carriera.\nClub.\nHa giocato nell'Hammarby dal 1960 al 1968. Nel 1968 viene ceduto al Club Bruges, in Belgio. Torn\u00f2 all'Hammarby dopo il dove gioc\u00f2 fino al suo ritiro, avvenuto nel 1976.\nTuresson, nell'Allsvenskan con l'Hammarby, ha totalizzato 227 presenze in cui ha segnato 49 gol.\nNazionale.\nHa Preso parte, insieme alla Nazionale di calcio della Svezia, al .\nTuresson, nella nazionale di calcio della Svezia, ha totalizzato 22 presenze in cui ha segnato 9 gol."}
{"id": "3675272", "revid": "253269", "url": "https://it.wikipedia.org/wiki?curid=3675272", "title": "Ulrich Tukur", "text": "Biografia.\nSi diploma nel 1977 ad Hannover e consegue un altro titolo liceale a Boston. In seguito studia Anglistica, Germanistica e Storia presso l'Universit\u00e0 di Tubinga; in questo stesso periodo lavora come musicista (canta e suona il pianoforte e la fisarmonica). Decide in seguito di dedicarsi interamente alla recitazione, seguendo i corsi del \"Hochschule f\u00fcr Musik und Darstellende Kunst\" di Stoccarda fra il 1980 e il 1983. In qualit\u00e0 di pianista, continua ad esibirsi con la sua band, i \"Rhythmus Boys\", fondata e da lui diretta a partire dal 1995. Dal 1999 al 2019 ha abitato in Italia, sull'isola della Giudecca e in Toscana, dal 2019 \u00e8 ritornato ad abitare in patria a Berlino nel quartiere Sch\u00f6nenberg.\nEsordisce al cinema con \"Die Wei\u00dfe Rose\" (1982) di Paul Verhoeven; fra impegni teatrali e cinematografici, \u00e8 conosciuto al pubblico internazionale per film come \"Le vite degli altri\" di Florian Henckel von Donnersmarck, \"Solaris\" di Steven Soderbergh, \"A torto o a ragione\" di Istv\u00e1n Szab\u00f3, \"Amen.\" di Costa-Gavras, \"John Rabe\" in cui interpreta la parte del protagonista, e \"Viaggio nella vertigine\".. Ha al suo attivo diversi film per la televisione, fra i quali un'apparizione nella serie de Il commissario Rex, nella quale interpreta Kurt Hauff, l'assassino del protagonista delle prime 4 stagioni, il commissario Richard Moser interpretato da Tobias Moretti. In Italia \u00e8 doppiato da Pierluigi Astore, Danilo De Girolamo e Roberto Pedicini.\nDoppiatori italiani.\nNelle versioni in italiano dei suoi film, \u00e8 stato doppiato da:"}
{"id": "3675274", "revid": "125661886", "url": "https://it.wikipedia.org/wiki?curid=3675274", "title": "Isao Tomita", "text": "Biografia.\nStudi\u00f2 privatamente musica classica, nonch\u00e9 Storia dell'arte all'Universit\u00e0 Keio, laureandosi nel 1955. Inizi\u00f2 un'attivit\u00e0 di compositore per brani acustici che contribuirono, con il passare degli anni, a renderlo oggetto di commissioni sempre pi\u00f9 importanti. A lui sono attribuite molte composizioni per programmi televisivi, quali un brano usato durante i giochi olimpici australiani del 1956, la colonna sonora del documentario \"White Lion\", e alcune sigle di serie animate di Osamu Tezuka. Dopo aver \"scoperto\" \"Switched-On Bach\", un album di Walter Carlos che godette ottimi riscontri commerciali verso la fine degli anni sessanta, si interess\u00f2 alla musica elettronica. Il suo album \"Snowflakes Are Dancing\" del 1974, contenente alcune partiture per pianoforte di Debussy arrangiate con il sintetizzatore, venne seguita da altre reinterpretazioni (spesso di successo) in chiave elettronica di musica classica, quali \"Firebird\" (1975), e \"The Bermuda Triangle\" (1979). \"Grand Canyon\" (1982) fu il suo primo album a presentare apparecchiature digitali. Tomita \u00e8 stato presidente onorario della Japan Synthesizer Association. \u00c8 morto il 5 maggio 2016 per un'insufficienza cardiaca\nDiscografia parziale.\n 1974 - \"Nostradamus no daiyogen\" "}
{"id": "3675275", "revid": "110157", "url": "https://it.wikipedia.org/wiki?curid=3675275", "title": "Episodi di Amici di letto", "text": "La prima ed unica stagione della serie televisiva Amici di letto \u00e8 stata trasmessa dal canale statunitense NBC dal 5 agosto al 9 settembre 2011. Il tredicesimo episodio intitolato \"The Benefit of Full Disclosure\" \u00e8 disponibile solamente online su iTunes e Amazon.com, oltre che sulla piattaforma Netflix a partire dal 15 marzo 2017.\nIn Italia \u00e8 stata trasmessa in prima visione sul canale satellitare Fox dal 13 dicembre 2012 al 17 gennaio 2013."}
{"id": "3675286", "revid": "124808", "url": "https://it.wikipedia.org/wiki?curid=3675286", "title": "I Don't Know How She Does It", "text": ""}
{"id": "3675289", "revid": "729019", "url": "https://it.wikipedia.org/wiki?curid=3675289", "title": "Nasir ibn al-Nas", "text": "Al-Nasir succedette a Buluggin ibn Muhammad (1046\u20131062) dopo la sua morte avvenuta nel 1062. Dopo il declino degli Ziridi in Ifriqiya, corrispondente all'odierna Cirenaica e Tunisia, a causa delle invasioni della trib\u00f9 Banu Hilal a partire dal 1051, al-Nasir fu capace di estendere l'influenza degli Hammadidi in Ifriqiya. Furono insediati vassalli a Tunisi e territori molto lontani come Qayrawan caddero sotto l'influenza hammadide. L'influenza aument\u00f2 anche nel Sahara settentrionale grazie alla dipartita degli Ibaditi da Sandrata, avvenuta nel 1077. Con la fondazione di Bijaya come seconda capitale, gli scambi marittimi guadagnarono importanza per l'economia. Architetti e artisti italiani furono arruolati nella costruzione di Bijaya. Il controllo estensivo delle rotte commerciali portarono ad una crescita economica e fecero prosperare il regno.\nComunque, la stabilit\u00e0 del regno stesso era precaria, da quando i beduini Banu Hilal cominciarono ad infiltrarsi nello Stato Hammidide dall'Ifriqiya. All'inizio, i beduini furono arruolati come mercenari contro gli Almoravidi del Marocco, persino quando gli Almoravidi conquistarono Algeri nel 1081, gli Hammadidi poterono contare sul sostegno beduino per riconquistare la citt\u00e0. Ma i Banu Hilal non accettarono di finire sotto il controllo Hammadide, e ci\u00f2 caus\u00f2 la caduta del regno.\nAlla morte di al-Nasir, sal\u00ec al potere il fratello Al-Mansur ibn an-Nasir."}
{"id": "3675295", "revid": "486946", "url": "https://it.wikipedia.org/wiki?curid=3675295", "title": "Presidente dell'Estonia", "text": ""}
{"id": "3675296", "revid": "599013", "url": "https://it.wikipedia.org/wiki?curid=3675296", "title": "Enzo Menicucci", "text": "Originario de La Quercia, fu ordinato sacerdote nel 1955 e su sua richiesta fu inviato come missionario in Africa. Inizi\u00f2 la sua opera a Nvavyumba, nella diocesi di Kigoma, in Tanzania. Amatissimo dai fedeli africani, a lui si deve una grande opera di apostolato tra la Tanzania, il Ruanda e lo Zaire, che lo port\u00f2 a creare e a consolidare consigli parrocchiali e associazioni di laici in quei territori. Nel 1968, mentre si recava da Kakonko a Kibondo, perse la vita in un incidente stradale; volle il caso che durante il viaggio si cambiasse di posto con un passeggero mal sistemato nella camionetta: un ennesimo atto di generosit\u00e0 che gli fu fatale. A lui \u00e8 intitolato l'oratorio di S. Maria de La Quercia (Viterbo)."}
{"id": "3675301", "revid": "6923", "url": "https://it.wikipedia.org/wiki?curid=3675301", "title": "Presidente federale dell'Austria", "text": "Il presidente dell'Austria (in tedesco: \"\u00d6sterreichischer Bundespr\u00e4sident\", letteralmente \"presidente federale austriaco\") \u00e8 il capo dello stato federale dell'Austria. Anche se teoricamente la Costituzione gli affida un grande potere, nella pratica la maggior parte delle sue funzioni sono semplicemente cerimoniali. A norma dell'articolo 60, comma 5 della Costituzione federale il presidente federale d'Austria \u00e8 eletto direttamente a suffragio universale una volta ogni sei anni, rinnovabili una sola volta. La residenza del presidente si trova nell'ala leopoldina del palazzo Imperiale dell'Hofburg, a Vienna.\nAccanto ai ministri federali, segretari di Stato ed i membri dei governi statali \u00e8 uno degli organi supremi dell'esecutivo a norma dell'articolo 19 comma 1 B-VG.\nDal 26 gennaio 2017 il Presidente federale \u00e8 Alexander Van der Bellen, del partito dei Verdi.\nStoria.\nPrima del crollo del multinazionale impero austro-ungarico alla fine della prima guerra mondiale, quello che oggi \u00e8 la Repubblica d'Austria aveva fatto parte di una monarchia con un imperatore come suo capo di Stato e capo dell'esecutivo. L'impero cominci\u00f2 a frantumarsi alla fine del 1917 disintegrandosi manifestamente in diversi stati nazionali indipendenti nel corso dell'anno successivo. A partire dal 21 ottobre 1918, i parlamentari del Consiglio imperiale che rappresentavano le province etnicamente tedesche dell'impero formarono un'assemblea nazionale provvisoria per il loro rimanente stato paralizzato. Essi nominarono loro leader il veterano Karl Seitz, come uno dei suoi tre presidenti in gran parte coeguali (21 ottobre 1918 - 16 febbraio 1919). Come presidente, anche lui divent\u00f2 un membro (ex officio) del Consiglio di Stato austriaco (Deutsch\u00f6sterreichischer Staatsrat).\nI presidenti (Seitz, Franz Dinghofer e Johann Nepomuk Hauser) continuarono a servire e agire come capi dello stato fino al 4 marzo 1919, quando l'Assemblea nazionale costituente assunse collettivamente queste funzioni. Anton David (4 marzo 1919 - 5 marzo 1919) e Seitz (5 marzo 1919-10 novembre 1920) furono presidenti dell'Assemblea nazionale costituente.\nIl 12 novembre 1918, il Consiglio di Stato assunse collettivamente le funzioni di capo di Stato in base a una risoluzione dell'Assemblea nazionale. Dopo il rifiuto formale dell'imperatore Carlo I di esercitare la massima autorit\u00e0 dello Stato (non \u00e8 stata una abdicazione: \".. Ich verzichte auf jeden Anteil uno Staatsgesch\u00e4ften den Gleichzeitig enthebe Ich Meine \u00f6sterreichische Regierung Amtes ihres\") l'11 novembre, il Parlamento proclam\u00f2 la Repubblica dell'Austria tedesca.\nDurante le deliberazioni sulla Costituzione federale i cristiano-sociali insistettero principalmente su un capo di Stato separato. Infatti, come detto sopra, era l'Assemblea nazionale costituente a esercitare tali funzioni. Mentre i socialdemocratici, invece preferivano una variante in cui il Consiglio nazionale avrebbe dovuto assumersi i compiti del capo dello stato perch\u00e9 non volevano creare alcun \"imperatore sostituto\".\nAllora come compromesso per il presidente, si decise la creazione di un capo dello Stato separato con poteri molto esigui. Il presidente federale veniva eletto dall'Assemblea federale.\nKarl Seitz svolse le funzioni di capo di Stato secondo la legge del 1\u00ba ottobre 1920, che trasferiva le sue funzione verso l'\"ex presidente dell'Assemblea nazionale costituente\" per il periodo dal 10 novembre 1920, fino al giorno del giuramento del primo presidente della Confederazione il 9 dicembre 1920. Dal momento che l'Austria non aveva finalizzato la sua decisione di strutturarsi come una federazione prima dell'attuazione formale della Costituzione definitiva dell'Austria il 1\u00ba ottobre 1920, riferirsi a Seitz come presidente federale sarebbe inesatto. Il primo vero Bundespr\u00e4sident dal punto di vista formale \u00e8 stato Michael Hainisch, immediato successore di Karl Seitz. In una nota correlata, molte fonti popolari citano qualche data pi\u00f9 o meno casuale tra l'ottobre 1918 e il marzo 1919 come l'inizio della permanenza in carica di Seitz. Mentre molte sono semplicemente fuorvianti, altre sono chiaramente errate: anche se Seitz fu nominato presidente dell'Assemblea nazionale provvisoria, nell'ottobre 1918, sarebbe stato impossibile per lui essere presidente della repubblica austriaca in quel mese, in quanto la repubblica non era stata ancora proclamata.\nLa costituzione federale originariamente definiva l'Austria un prototipo di repubblica parlamentare assegnando il potere esecutivo cos\u00ec come il potere legislativo quasi completamente al Parlamento. Il governo era nominato dal Consiglio nazionale piuttosto che da il presidente federale, che a sua volta era eletto dall'Assemblea federale e non da il popolo. Il termine del mandato presidenziale era di quattro anni, anzich\u00e9 di sei anni. Il presidente era responsabile verso l'Assemblea federale e, in particolare, non aveva alcun potere di scioglimento del Consiglio nazionale. Non avendo nemmeno molta influenza reale sulla nomina dei giudici della Corte costituzionale, il presidente dell'Austria tutto sommato svolgeva funzioni quasi esclusivamente cerimoniali. Fu sotto questo quadro costituzionale che Michael Hainisch e Wilhelm Miklas si insediarono rispettivamente il 9 dicembre 1920 e 10 dicembre 1928.\nIl sistema parlamentare previsto dalla Costituzione era fortemente impopolare, per\u00f2, il movimento autoritario Heimwehr evolse nel corso del 1920. L'Heimwehr era a favore di un sistema che concedesse pi\u00f9 poteri a il capo dello Stato e, alla fine, sotto tale pressione l'establishment politico eman\u00f2 un emendamento che andava in questa direzione.\nDal 7 dicembre 1929, la costituzione predispose, per la carica di presidente della repubblica austriaca, come compromesso per evitare l'introduzione di un sistema schiettamente presidenziale, l'elezione diretta con mandato di sei anni, il potere di nominare il cancelliere federale e su sua proposta i ministri del governo. Introducendo, inoltre, una risoluzione legale del presidente per il Consiglio nazionale. (Art.29) B-VG\nQuel che restava, comunque, era il legame di proposta e controfirma.\nPrima di una qualsiasi elezione popolare,per\u00f2 una coalizione del movimento Heimwehr e Partito-cristiano sociale demolirono del tutto il parlamentarismo austriaco, annullando formalmente la costituzione il 1\u00ba maggio 1934.\nAnche se l'Austria si era trasformata in una dittatura in nome di tutti, il potere si concentr\u00f2 nelle mani del cancelliere, e non in quelle del presidente.\nWilhelm Miklas tornato a essere del tutto impotente accett\u00f2 di fungere, comunque, da foglia di fico della continuit\u00e0 istituzionale. Egli rimase tecnicamente in carica fino al 13 marzo 1938, il giorno in cui l'Austria venne annessa alla Germania nazista, perdendo di conseguenza la sua sovranit\u00e0.\nQuando l'Austria si ricostitui come nazione indipendente, il 27 aprile 1945, i leader dei partiti che formano il governo provvisorio decisero di non formulare una nuova costituzione, tornando pi\u00f9 semplicemente a quella del 1920, come modificata nel 1929. Anche se quella revisione era ancora un po' controversa, a quel punto, faceva parte del pi\u00f9 recente quadro costituzionale dell'Austria, dandogli almeno qualche necessaria forma di legittimit\u00e0 democratica, specialmente perch\u00e9 i presidenti dei partiti avevano paura che una lunga discussione avrebbe potuto provocare una reazione dell'Armata Rossa.\nLa costituzione cos\u00ec emendata torn\u00f2 in vigore il 1\u00ba maggio, quindi includendo l'elezione per voto popolare del presidente. Dopo l'elezioni del Consiglio nazionale del novembre 1945, tuttavia, l'Assemblea Nazionale sospese temporaneamente tale disposizione insediando, a partire dal 20 dicembre, Karl Renner come presidente. La sospensione in questione era motivata principalmente dalla mancanza di denaro: nessun tentativo fu mai fatto per prolungarlo, e il benigno settantenne Renner era universalmente rispettato come capo provvisorio dello Stato.\nA partire dal successore di Renner, Theodor K\u00f6rner, tutti i presidenti federali d'Austria, sono stati eletti dal popolo.\nIl suo status giuridico e le attivit\u00e0 sono in linea di principio maggiori di quelle del Presidente federali della Germania e della Svizzera. In pratica, il presidente federale della Seconda Repubblica, esercita con moderazione esercitando focalizzandosi sui suoi doveri cerimoniali, questo viene indicato come il \"ruolo di rinuncia\".\nin queste circostanze l'autorit\u00e0 del presidente dipende, soprattutto, dalla loro personalit\u00e0.\nElezione.\nIl presidente d'Austria \u00e8 eletto con voto popolare per un mandato di sei anni ed \u00e8 limitato a due mandati consecutivi. Il voto \u00e8 aperto a tutte le persone aventi diritto al voto alle elezioni parlamentari, che in pratica significa che il suffragio \u00e8 universale per tutti i cittadini austriaci dall'et\u00e0 di sedici anni che non siano stati condannati per una pena detentiva di oltre un anno di reclusione. (Anche cos\u00ec, riacquistano il diritto di voto sei mesi dopo la loro scarcerazione.)\nCon l'eccezione dei membri di qualsiasi governo e delle ex case regnanti (una misura di precauzione contro la sovversione monarchica, e soprattutto indirizzato ai membri della Casa d'Asburgo), chiunque abbia diritto di voto alle elezioni del Consiglio nazionale e abbia almeno 35 anni di et\u00e0, pu\u00f2 essere eletto alla carica di presidente.\nIl presidente \u00e8 eletto con un sistema a doppio turno. Ci\u00f2 significa che se nessun candidato riceve la maggioranza assoluta (cio\u00e8 il 50% pi\u00f9 un voto) dei voti espressi al primo turno, poi una seconda votazione nella quale partecipano solo i due candidati che hanno ricevuto il maggior numero di voti al primo turno. Tuttavia la Costituzione prevede inoltre che il gruppo che nomina uno di questi due candidati pu\u00f2 nominare un candidato alternativo al suo posto nel secondo turno. Se c'\u00e8 un solo candidato in una elezione presidenziale, all'elettorato \u00e8 concessa l'opportunit\u00e0 di accettare o rifiutare il candidato in un referendum.\nMentre il presidente rimane in carica non pu\u00f2 appartenere ad un organismo eletto o detenere altra occupazione.\nGiuramento.\nL'articolo 62 della Costituzione federale prevede che il presidente federale deve eseguire il seguente giuramento o affermazione di ufficio, alla presenza dell 'Assemblea federale (anche con l'aggiunta di una asseverazione religiosa \u00e8 ammissibile):\nAtti del presidente.\nNozioni di base.\nGli atti del presidente federale si chiamano risoluzioni. Esse in genere richiedono la controfirma (vedi sotto). Mentre nella nomina e giuramento del nuovo governo, noto come a certificato di nomina, richiede la destituzione di tutto governo precedente, dovendo solo preoccuparsi di portarlo a conoscenza.\nVincolo di proposta e controfirma.\nAnche se per la Costituzione federale, garantisce al presidente ampi poteri tale capacit\u00e0 di agire \u00e8 limitata dalla proposta e dalla controfirma (art. 67 B-VG). Ci\u00f2 significa che il presidente federale fondamentalmente pu\u00f2 agire solo su raccomandazione del governo (o di un ministro federale autorizzato dal governo federale). Inoltre, la maggior parte degli atti del presidente federale \u00e8 valida solo se controfirmati dal cancelliere o il ministro federale competente. Questo limita considerevolmente la capacit\u00e0 d'azione autonoma del presidente, Le eccezioni a questo vincolo, attraverso disposizioni costituzionali, sono solamente due (le due eccezioni al vincolo di proposta si legano anche alla proposta di organi diversi dal Governo federale o di un ministro federale).\nLe seguenti leggi del presidente federale non richiedono alcuna proposta:\nLe seguenti leggi del presidente federale non necessitano di controfirma:\nCompetenze.\nNomina del governo federale.\nIl presidente federale nomina ai sensi dell'articolo 70, comma 1 B-VG il cancelliere federale, che a sua volta propone gli altri membri del Governo federale e segretari di Stato.\nLa nomina del cancelliere federale da parte del presidente federale non \u00e8 legalmente vincolata da alcuna normativa.\nTuttavia, poich\u00e9 il Consiglio nazionale con una mozione dei singoli membri del Governo federale o dell'intero governo pu\u00f2 revocargli la fiducia in qualsiasi momento, il presidente federale nella pratica politica, \u00e8 costretto a prendere in considerazione la maggioranza in parlamento.\nFino al 2000 c'era una legge non scritta che il presidente federale dopo le nuove elezioni del Consiglio nazionale incaricava per la formazione del Governo federale il principale candidato\ndel primo partito per consenso elettorale.\nTuttavia, come dimostrato nella formazione del governo nel 2000, il presidente pu\u00f2 contro una maggioranza del Consiglio nazionale imporre, se ritiene opportuno, un governo stabile.\nL'iniziativa di formare un governo pu\u00f2, pertanto, esclusivamente provenire dai partiti interessati.\nDato che i singoli membri del governo federale saranno nominati da parte del presidente, su proposta del cancelliere federale, questi pu\u00f2 rifiutare di nominare anche i singoli ministri federali o segretari di stato.\nFinora sono stati solo tre i casi in cui un presidente federale si \u00e8 rifiutato di nominare i candidati proposti per il governo. Una volta Karl Renner respinse la rinomina di un ministro federale sotto indagine di corruzione. Un'altra volta Thomas Klestil rifiut\u00f2 di nominare due ministri federali. Contro uno di loro al momento della formazione del governo era in corso un procedimento penale, l'altro a causa dalle sue dichiarazioni estremamente xenofobe durante la campagna elettorale.\nLicenziamento del governo federale.\nIl presidente ai sensi dell'art 70 comma 1 B-VG il licenziamento di tutto il governo federale o oppure solo cancelliere federale non \u00e8 vincolato a una proposta del Governo federale.\nEgli pu\u00f2 pertanto respingerla a sua esclusiva discrezione. Solo nel caso di licenziamento dei singoli membri del Governo federale \u00e8 necessaria una proposta del cancelliere federale. Fino ad oggi, un licenziamento di tutto il governo contro la sua volont\u00e0 non si \u00e8 mai verificato.\nScioglimento del Consiglio nazionale.\nAi sensi dell'articolo 29 comma 1 B-VG, il presidente federale pu\u00f2 sciogliere il Governo federale, su richiesta del Consiglio nazionale, ma solo una volta per la medesima ragione.\nLe conseguenze giuridiche di scioglimento del parlamento da parte del presidente sono diverse da quelle di auto-dissoluzione del Parlamento.\nQualora il legislatore con delibera del Capo dello Stato termina il suo mandato, il Consiglio nazionale \u00e8 sciolto con effetto immediato, e quindi incapace di agire.\nLa sottocommissione permanente del Consiglio nazionale rimane come comitato d'emergenza per lo meno, fino alla prima riunione del nuovo Consiglio nazionale. In precedenza, il presidente poteva adottare, se era il caso, decreti con il suo consenso e su richiesta del Governo federale.\nNel caso di auto-dissoluzione il vecchio Consiglio nazionale rimane riunito fino alla prima riunione di quello nuovo.\nFinora, solo Wilhelm Miklas nel 1930 sciolse il Consiglio nazionale dopo che i cristiano-sociali ei loro partner di coalizione avevano la maggioranza parlamentare.\nInoltre, poich\u00e9 le seguenti elezioni nazionali non erano andate nell'interesse del governo - che aveva corso all'elezione, perdendole -lo strumento di scioglimento presidenziale del Parlamento non venne pi\u00f9 applicato.\nScioglimento di un parlamento regionale.\nA norma dell'articolo 100 comma 1 B-VG, il presidente federale pu\u00f2 sciogliere, su richiesta del governo federale e con il consenso del Bundesrat ogni parlamento locale.\nPer\u00f2 come per lo scioglimento del Consiglio nazionale pu\u00f2 scioglierlo solo una volta per lo stesso motivo.\nIl Bundesrat deve approvare la delibera con la presenza della met\u00e0 dei membri e con la maggioranza dei due terzi dei voti espressi.I rappresentanti del Land, la cui Dieta deve venire sciolta, non possono partecipare alla votazione.\nLo scioglimento di un parlamento \u00e8 una diretta interferenza nella autonomia della autonomia federale dei L\u00e4nder.\nSi tratta di una procedura esecutiva a livello nazionale. \u00c8 come nel caso dello scioglimento del Consiglio nazionale, il presidente federale li scioglie su istanza del Governo federale.\nRatifica delle leggi.\nSecondo l'articolo 47 comma 1 B-VG, l'adozione delle leggi federali in conformit\u00e0 alla Costituzione federale \u00e8 attestata dalla firma del presidente federale.\nIl presidente federale svolge anche funzioni di controllo e garanzia per quanto riguarda la costituzionalit\u00e0 delle leggi.\nQuando il presidente federale ritiene che una legge presenti requisiti di grave e manifesta incostituzionalit\u00e0 egli si pu\u00f2 rifiutare di ratificarla. Questo fatto capit\u00f2 solo una volta, quando Heinz Fischer rifiut\u00f2 di firmare una legge che conteneva una disposizione riguardante una pena retroattiva.\nSe il presidente federale si rifiutasse di ratificare una legge con tutti i requisiti di costituzionalit\u00e0, questo potrebbe portarlo a un atto d'accusa di fronte alla Corte di giustizia costituzionale.\nComandante supremo delle forze armate federali.\nCon la modifica dell'articolo 80 della Costituzione federale nel 1929, il comando supremo delle forze armate \u00e8 passato dal comitato centrale del Consiglio nazionale al presidente federale. La competenza \u00e8 la natura del comando \u00e8 piuttosto formale.\nIl presidente di solito non ha diretto comando e autorit\u00e0. Egli pu\u00f2 ordinare il reclutamento straordinario e dispone di un diritto generale alle informazioni.\nNel caso di una decisione della Corte di giustizia costituzionale il capo di Stato pu\u00f2 avvalersi appieno delle forze armate.\nRappresentanza esterna dell'Austria.\nIl presidente federale rappresenta la Repubblica d'Austria - nella sua interezza come soggetto di diritto internazionale - verso l'estero e conclude i trattati (Art. 65 comma 1 B-VG), che richiedono, a norma dell'articolo 50 B-VG, il consenso del Parlamento. Quando l'Austria ha aderito all'UE c'erano discrepanze tra il presidente federale e il cancelliere federale, al quale \u00e8 permesso di rappresentare l'Austria nel Consiglio dell'Unione europea. Materialmente, l'opzione giuridica \u00e8 stata accettata dal cancelliere federale, l'ex presidente federale Thomas Klestil era del parere che egli aveva delegato tale diritto soltanto al cancelliere federale.\nPoteri d'emergenza.\nIl presidente \u00e8, a norma dell'articolo 18, paragrafo 3 B-VG, autorizzato, \"per evitare un danno irreparabile alla comunit\u00e0\", in un momento in cui il Consiglio nazionale non \u00e8 in sessione o non pu\u00f2 essere riunito in tempo, su richiesta del Governo federale e con il consenso del sottocomitato permanente del Comitato principale del Consiglio Nazionale di cambiare la legge o di emanare decreti legge.\nLe normative d'emergenza non possono cambiare la costituzione e altre importanti disposizioni. Una volta che il Consiglio Nazionale si riunisce di nuovo, deve confermare la legge, o - se il Consiglio nazionale rifiuta questo - annullarlo immediatamente. Il decreto d'emergenza non \u00e8 ancora stato applicato.\nEsecuzione delle sentenze della Corte di giustizia costituzionale.\nL'articolo 146 comma 2 B-VG, prevede che l'esecuzione delle sentenze della Corte di giustizia costituzionale che non riguardano diritti soggettivi ha luogo a cura del presidente federale. Essa viene attuata secondo le sue direttive, da parte degli organi federali o provinciali, da questi incaricati, compreso l'Esercito federale. La richiesta di esecuzione ditali sentenze dev'essere indirizzata dalla Corte di giustizia costituzionale al presidente federale. Le direttive del presidente federale sopra ricordate, se si tratta di esecuzione nei confronti della Federazione o di organi federali, non richiedono alcuna controfirma ai sensi dell'articolo 67 B-VG.\nPoteri di nomina del personale dello Stato.\nIl presidente federale spetta la nomina di dipendenti federali, tra cui ufficiali dell'esercito, giudici e rappresentanti consolari della repubblica all'estero, e di alti funzionari federali come pure l'attribuzione ad essi delle qualifiche ai sensi dell'articolo 65 comma 1, B-VG.\nIl presidente federale pu\u00f2 attribuire ai competenti membri del Governo federale il potere, a lui spettante, di nominare determinate categorie di funzionari federali ed autorizzarli a trasferire ulteriormente, da parte loro, questo potere, per determinate categorie di dipendenti federali, ad organi loro sottostanti.\nGli organi supremi sono essi stessi nominati dal presidente (articolo 65 comma 2 lettera a B-VG). Secondo l'articolo 147 capoverso 2 B-VG, nomina i giudici della Corte di giustizia costituzionale.\nIl presidente nomina: il vicepresidente, sei membri e tre membri supplenti, su raccomandazione del governo, tre membri effettivi e due membri supplenti indicati dal Consiglio nazionale e da tre membri e un membro supplente nominato dal Bundesrat.\nAltri diritti.\nIl presidente federale detiene altri poteri, che di solito appartengono alle prerogative di un capo di stato, tra cui:\nDiritti presidenziali derivanti da leggi federali ordinarie, \u00e8 un esempio \u00e8 la \"sub Promotio auspiciis Praesidentis publicae\" riferito agli studenti con meriti speciali da parte del presidente federale che concede un anello d'onore.\nImmunit\u00e0 e responsabilit\u00e0.\nImmunit\u00e0.\nAi sensi dell'articolo 63 della Costituzione federale il presidente federale gode dell'immunit\u00e0, mentre \u00e8 nello svolgimento delle funzioni del suo ufficio da parte delle autorit\u00e0 giudiziarie e altre persecuzioni. Il presidente \u00e8 giudicato esclusivamente dalle autorit\u00e0 giudiziarie solo con l'approvazione dell'Assemblea federale.\nSe le autorit\u00e0 giudiziaria accusa il presidente federale, deve inviare una \"richiesta di estradizione\" (Domanda di prosecuzione federale del presidente) al Consiglio nazionale. Gli avvocati possono appellarsi Consiglio nazionale per una delibera di un procedimento, il cancelliere federale deve immediatamente convocare l'Assemblea federale a cui spetta la decisione sull'estradizione.\nAccusa alla Corte costituzionale (la responsabilit\u00e0 legale).\nIl Presidente federale pu\u00f2 essere incriminato davanti alla Corte di giustizia costituzionale per \"violazione della Costituzione federale\" (articolo 142, comma 2 B-VG).\nPer far valere questa responsabilit\u00e0, l'Assemblea federale deve essere convocata dal cancelliere federale su deliberazione del Consiglio nazionale o del Consiglio federale.\nPer la deliberazione con cui viene sollevata un'accusa ai sensi dell'art. 142, \u00e8 richiesta la presenza di almeno la met\u00e0 dei membri di ciascuna assemblea ed una maggioranza di due terzi dei voti espressi.\nDeposizione (responsabilit\u00e0 politica).\nIl presidente federale pu\u00f2 essere revocato solo con un referendum (art. 60 comma 6 B-VG).\nIl referendum dev'essere indetto, se lo richiede l'Assemblea federale. L'Assemblea federale, a tal fine, dev'essere convocata dal cancelliere se il Consiglio nazionale ha deliberato una richiesta in questo senso. Per la deliberazione del Consiglio nazionale \u00e8 necessaria la presenza di almeno la met\u00e0 dei membri ed una maggioranza di due terzi dei voti espressi. Per effetto di una simile deliberazione del Consiglio nazionale, il presidente federale \u00e8 impedito nell'ulteriore esercizio del suo ufficio. Il rifiuto della destituzione da parte del referendum vale come nuove elezioni ed ha per effetto lo scioglimento del Consiglio nazionale (art. 29, comma 1v). Anche in questo caso il presidente federale non pu\u00f2 restare complessivamente in carica pi\u00f9 di dodici anni.\nLegge sulla tutela penale.\nIl presidente federale \u00e8 protetta da disposizioni speciali del diritto penale in particolare. Ci\u00f2 include in particolare \u00a7 249 del Codice penale \"violenza e minaccia pericolosa contro il presidente federale.\" Il reato \u00e8 parte della sezione quindici del codice penale,\"Gli attacchi alle pi\u00f9 alte istituzioni\".\nChiunque:\" tenti (\u00a7 242 comma 2), d'interrompere con la forza o gravi minacce al presidente federale o da qualche altro mezzo di coercizione per impedirgli l'esercizio dei suoi poteri in generale o in parte, \u00e8 punito con la reclusione fino a dieci anni.\"\nInoltre, insultare il presidente federale al contrario di altri reati d'insulto non \u00e8 una accusa privata, ma un atto illecito.\nIl capo dello Stato non deve comparire personalmente in qualit\u00e0 di procuratore, per\u00f2, dare al pubblico ministero il potere d'azione penale.\nUn esempio dell'applicazione della presente disposizione, \u00e8 il cosiddetto \"affare Dump Hump\".\nImpedimento.\nSe il presidente non \u00e8 in grado per un breve periodo di tempo (fino a 20 giorni), egli \u00e8 sostituito dal cancelliere federale, dal ventunesimo giorno in poi viene rappresentato da un consiglio composto dai tre presidenti dell'Assemblea nazionale. Questo collegio rappresenta il presidente, anche con una \"soluzione duratura della carica presidenziale\" per affrontare (come per esempio la morte) cos\u00ec come nel caso di una decisione del Consiglio nazionale, l'Assemblea federale indica un referendum per la destituzione del presidente federale (art. 64 comma 4 FC-G). In attesa della modifica dell'articolo 64, comma 1-G BV 1977, il cancelliere federale viene nominato in ogni caso a rappresentare il presidente federale."}
{"id": "3675302", "revid": "400694", "url": "https://it.wikipedia.org/wiki?curid=3675302", "title": "Melville Shyer", "text": "Biografia.\nNato nel Tennessee, inizi\u00f2 la sua carriera nel 1930 come aiuto regista. Soprannominato familiarmente \"Buddy\", gir\u00f2 154 pellicole in quel ruolo. Pass\u00f2 alla regia nel 1933, firmando 7 film. Fu anche direttore di produzione, produttore e sceneggi\u00f2 un solo film, \"The Man from Hell\".\nNel 1934, gir\u00f2 insieme a Dorothy Davenport il film \"The Road to Ruin\", una pesante accusa sui pericoli della tossicodipendenza, film che l'attrice aveva voluto realizzare dopo la morte del marito, il famoso attore Wallace Reid, divenuto morfinomane per poter sopportare gli atroci dolori che gli aveva provocato un incidente ferroviario in cui era stato coinvolto durante le riprese di un film.\nMelville Shyer fu uno dei fondatori della Directors Guild of America."}
{"id": "3675304", "revid": "448277", "url": "https://it.wikipedia.org/wiki?curid=3675304", "title": "Re del Belgio", "text": ""}
{"id": "3675309", "revid": "290948", "url": "https://it.wikipedia.org/wiki?curid=3675309", "title": "Breccia cenerina", "text": ""}
{"id": "3675313", "revid": "628767", "url": "https://it.wikipedia.org/wiki?curid=3675313", "title": "Bu-Tata", "text": "Bu-Tata, era il nome che gli spagnoli diedero ad un regno (1478-1505) situato nella zona sud dell'attuale Marocco che venne creato con la scomparsa del Merinidi e fin\u00ec sotto l'orbita della Spagna.. Il territorio del regno era segnato a nord dal Wad Messa e Wadi Draa a sud.\nCapitale: Tagaos"}
{"id": "3675314", "revid": "287204", "url": "https://it.wikipedia.org/wiki?curid=3675314", "title": "Grimm", "text": ""}
{"id": "3675315", "revid": "1001457", "url": "https://it.wikipedia.org/wiki?curid=3675315", "title": "Re di Spagna", "text": ""}
{"id": "3675316", "revid": "991694", "url": "https://it.wikipedia.org/wiki?curid=3675316", "title": "Presidenti della Repubblica di Malta", "text": ""}
{"id": "3675317", "revid": "729019", "url": "https://it.wikipedia.org/wiki?curid=3675317", "title": "Badis ibn Mansur", "text": "Figlio di Mansur ibn Nasir, divent\u00f2 principe alla morte del padre nel 1104. Deceduto per\u00f2 poco pi\u00f9 tardi, gli succedette al trono il fratello Abd al-Aziz ibn Mansur."}
{"id": "3675324", "revid": "124123", "url": "https://it.wikipedia.org/wiki?curid=3675324", "title": "Abd al-Aziz ibn Mansur", "text": "Succeduto al fratello maggiore Badis ibn Mansur, e figlio minore del principe Mansur ibn Nasir, sal\u00ec al trono nel 1104. Durante il suo regno Bijaya divenne definitivamente la capitale, e Qalaat Beni Hammad fu abbandonata."}
{"id": "3675325", "revid": "46931", "url": "https://it.wikipedia.org/wiki?curid=3675325", "title": "Banawa-Yafi", "text": ""}
{"id": "3675329", "revid": "46931", "url": "https://it.wikipedia.org/wiki?curid=3675329", "title": "Societ\u00e0 Internazionale di Linguistica", "text": ""}
{"id": "3675333", "revid": "104265", "url": "https://it.wikipedia.org/wiki?curid=3675333", "title": "Buluggin ibn Muhammad", "text": "Comand\u00f2 un'armata in Marocco, contro gli Almoravidi, riuscendo a conquistare per breve tempo F\u00e8s. Durante la sua ritirata, fu assassinato da un agente mandato dal suo futuro successore, Nasir ibn al-Nas. "}
{"id": "3675338", "revid": "125983402", "url": "https://it.wikipedia.org/wiki?curid=3675338", "title": "Ospedale San Gerardo", "text": "L'ospedale San Gerardo di Monza \u00e8 il principale presidio sanitario della ASST Monza, prossima a diventare Fondazione IRCCS San Gerardo dei tintori, nell\u2019ottica della conversione dell\u2019ospedale in Istituto di Ricovero e Cura a Carattere Scientifico e sede della facolt\u00e0 di Medicina e chirurgia dell'Universit\u00e0 degli Studi di Milano-Bicocca che si trova in via Pergolesi nel capoluogo della provincia di Monza e della Brianza.\nConsiderato di rilievo nazionale e ad alta specializzazione, il San Gerardo \u00e8 il quarto ospedale pubblico per dimensioni della Lombardia. L'Istituto, con i suoi ospedali, \u00e8 particolarmente noto per le ricerche riguardanti l'ematologia pediatrica, lo studio e la cura per l'ipertensione e lo scompenso cardiaco, l'attivit\u00e0 di trapianto delle cornee e di midollo osseo, la chirurgia dell'intestino e vitro-retinica, il trattamento dei tumori ginecologici e la medicina radiodiagnostica. La sua organizzazione \u00e8 articolata in 8 dipartimenti sanitari, a cui fanno capo molteplici unit\u00e0 operative, diverse decine di strutture ambulatoriali, di laboratorio analisi, unit\u00e0 diagnostiche e riabilitative. \nMolto importanti sono la \"Banca degli Occhi\", dove sono coservate le cornee destinate al trapianto grazie a sofisticati strumenti tecnologici, e il Laboratorio di Terapia Cellulare e Genica \"Stefano Verri\", destinato alla manipolazione cellulare a scopo clinico e allo sviluppo di terapie innovative.\nDa fine febbraio 2022 diventer\u00e0 Istituto di Ricovero e Cura a carattere Scientifico, passando dalla gestione di ASST MONZA alla gestione della neocostituita Fondazione IRCCS San Gerardo dei Tintori. Il nuovo IRCCS brianzolo si occuper\u00e0 di ricerca e studio dei meccanismi biomolecolari e di sviluppo di terapie innovative in ambito preclinico e clinico delle malattie genetiche, sia all\u2019esordio in et\u00e0 pediatrica che nell\u2019adulto. Nel progetto saranno coinvolti, oltre al nosocomio monzese, anche la Fondazione Monza e Brianza per il bambino e la sua mamma, e la Fondazione Tettamanti.\nStoria.\nNel 1962 il consiglio d'amministrazione dell'ospedale San Gerardo vecchio decise di costruire un nuovo nosocomio, su progetto degli architetti romani Marino Marrazzi e Gianfranco Righini. La prima pietra di questa nuova struttura ospedaliera venne posta il 14 novembre 1964.\nNel 1980 inizi\u00f2 il trasferimento dei primi reparti dal vecchio ospedale di via Solferino al nuovo ospedale di via Donizetti. Dopo essere nata nel 1994 l'Azienda Ospedaliera San Gerardo di Monza, nel 1998 gli fu annesso l'Ospedale Bassini di Cinisello Balsamo che nel 2009 \u00e8 stato trasferito, insieme con gli ambulatori di Cusano Milanino e Cologno Monzese, agli Istituti Clinici di Perfezionamento di Milano.\nDal 2008 l'Azienda Ospedaliera garantisce le prestazioni sanitarie e i servizi sanitari per la Casa Circondariale di Monza.\nNel 2009 l'area materno-infantile con i reparti di Pediatria, Ostetricia e Neonatologia afferisce a Fondazione Monza e Brianza per il Bambino e la sua Mamma. La Fondazione MBBM nasce dalla collaborazione e l'integrazione tra soggetti pubblici (Ospedale e Universit\u00e0) e privati no-profit (Comitato Maria Letizia Verga e Fondazione Tettamanti).\nNello stesso anno \u00e8 stato portato a compimento il trasferimento dei reparti dall'Ospedale Vecchio al Nuovo. In Via Solferino restarono attivi soltanto gli ambulatori.\nL'Azienda Ospedaliera San Gerardo \u00e8 stata costituita nel 2012 dall'Ospedale San Gerardo e dagli Ambulatori di Monza, Lissone e Macherio. Nella struttura dell'Azienda Ospedaliera opera la Fondazione Monza e Brianza per il Bambino e la sua Mamma.\nNel 2016 l'Ospedale San Gerardo entra a far parte dell'ASST Monza.\nDa fine febbraio 2022 diventer\u00e0 Istituto di Ricovero e Cura a carattere Scientifico, passando dalla gestione di ASST MONZA alla gestione della neocostituita Fondazione IRCCS San Gerardo dei Tintori. Il nuovo Irccs brianzolo si occuper\u00e0 di ricerca e studio dei meccanismi biomolecolari e di sviluppo di terapie innovative in ambito preclinico e clinico delle malattie genetiche, sia all\u2019esordio in et\u00e0 pediatrica che nell\u2019adulto. Nel progetto saranno coinvolti, oltre al nosocomio monzese, anche la Fondazione Monza e Brianza per il bambino e la sua mamma, e la Fondazione Tettamanti.\nStruttura.\n\u00c8 stato costruito negli anni '70 per andare a sostituire il vecchio ospedale Umberto I. Il complesso ospedaliero comprende una struttura a blocco unico suddivisa in tre settori.\nNel complesso sono presenti anche altri edifici e laboratori di rilevanza europea e fino al 2009 comprendeva anche il presidio ospedaliero \"Bassini\" di Cinisello Balsamo, ora passato nell'orbita milanese.\nA partire dagli anni 2000, nelle aree retrostanti il nosocomio, \u00e8 sorto un moderno campus universitario all'avanguardia che \u00e8 sede centrale di tutti i corsi di laurea della facolt\u00e0 di Medicina dell'Universit\u00e0 di Milano-Bicocca.\nStrutture sanitarie.\nA ASST Monza fanno riferimento altre strutture ospedaliere e poliambulatoriali della provincia di Monza e Brianza:"}
{"id": "3675365", "revid": "154893", "url": "https://it.wikipedia.org/wiki?curid=3675365", "title": "Alburnus alborella", "text": ""}
{"id": "3675366", "revid": "399", "url": "https://it.wikipedia.org/wiki?curid=3675366", "title": "Claude Bowes-Lyon, XIV Conte di Strathmore e Kinghorne", "text": ""}
{"id": "3675367", "revid": "399", "url": "https://it.wikipedia.org/wiki?curid=3675367", "title": "Michael Bowes-Lyon, XVIII Conte di Strathmore e Kinghorne", "text": ""}
{"id": "3675368", "revid": "399", "url": "https://it.wikipedia.org/wiki?curid=3675368", "title": "Patrick Bowes-Lyon, XV Conte di Strathmore e Kinghorne", "text": ""}
{"id": "3675369", "revid": "399", "url": "https://it.wikipedia.org/wiki?curid=3675369", "title": "Michael Bowes-Lyon, XVII Conte di Strathmore e Kinghorne", "text": ""}
{"id": "3675370", "revid": "399", "url": "https://it.wikipedia.org/wiki?curid=3675370", "title": "Timothy Bowes-Lyon, XVI Conte di Strathmore e Kinghorne", "text": ""}
{"id": "3675371", "revid": "399", "url": "https://it.wikipedia.org/wiki?curid=3675371", "title": "Giovanni Beaufort, I Conte di Somerset", "text": ""}
{"id": "3675374", "revid": "111676416", "url": "https://it.wikipedia.org/wiki?curid=3675374", "title": "Meditazione (album)", "text": "Meditazione \u00e8 il decimo album del cantante italiano Massimo Ranieri.\nIl disco.\nL'album racchiude sei canzoni tratte da musiche di autori classici rielaborate da Eumir Deodato, che si occupa anche degli arrangiamenti e della direzione d'orchestra.\n\"Il concerto di Aranjuez\" era gi\u00e0 stato registrato da Ranieri alcuni anni prima ed incluso nell'album \"Vent'anni...\".\nIl tecnico del suono \u00e8 Giorgio Agazzi.\nTra i musicisti che suonano nell'album vi sono anche due jazzisti, il chitarrista Coppotelli ed il bassista Majorana (uno dei componenti dei Marc 4)."}
{"id": "3675380", "revid": "182396", "url": "https://it.wikipedia.org/wiki?curid=3675380", "title": "Pannonia inferior", "text": ""}
{"id": "3675383", "revid": "599013", "url": "https://it.wikipedia.org/wiki?curid=3675383", "title": "Emilio Guagnino", "text": ""}
{"id": "3675390", "revid": "599013", "url": "https://it.wikipedia.org/wiki?curid=3675390", "title": "Franco Cucinotta", "text": "Biografia.\nNato a Novara di Sicilia (ME) nel 1952, Franco Cucinotta crebbe a Montreux, in Svizzera, citt\u00e0 in cui la sua famiglia emigr\u00f2 per lavoro nel 1960. Formatosi calcisticamente nelle giovanili del Montreux-Sports, debutt\u00f2 in prima divisione svizzera nel 1970 nelle file del per poi passare al , in entrambe le compagini come dilettante.\nNel 1976 ebbe il suo primo contratto da professionista, a 24 anni, nei ranghi dello fresco campione svizzero, che lo acquist\u00f2 per franchi (circa 120 milioni di lire dell'epoca); la sua prima stagione si rivel\u00f2 essere quella migliore della sua carriera; bench\u00e9 terminato il campionato nazionale al terzo posto, infatti, Cucinotta fu capocannoniere del torneo con 28 goal e, a livello internazionale, giunse con lo Zurigo fino alla semifinale di Coppa dei Campioni 1976-77, nella quale la squadra fu eliminata con un complessivo 6-1 dai futuri campioni europei del Liverpool. Anche in tale competizione si laure\u00f2 miglior marcatore stagionale con 5 goal a pari merito del tedesco occidentale Gerd M\u00fcller; per le sue caratteristiche e la sua prolificit\u00e0 fu accostato a Pietro Anastasi, attaccante all'epoca in forza alla Juventus e anch'egli nativo della Sicilia.\nAl termine della stagione 1976-77 vi fu un interessamento al giocatore da parte del club italiano del all'epoca in serie B, ma le norme federali di allora, che non permettevano il tesseramento di calciatori non italiani, facevano altres\u00ec eccezione per gli italiani provenienti da altra federazione solo previa transito per una stagione in un campionato dilettantistico nazionale (serie D e categorie inferiori), cosa che rese impraticabile un trasferimento in Italia; ciononostante Cucinotta non prese la cittadinanza svizzera, grazie alla quale avrebbe potuto giocare a livello internazionale per quel Paese, proprio allo scopo di poter essere libero di tornare in Italia quando si fosse tornato a permettere il tesseramento di giocatori non italiani o provenienti da federazione non italiana.\nNel 1978 pass\u00f2 quindi al Chiasso, che lo acquist\u00f2 dallo Zurigo per 400.000 franchi (ca. 200 milioni di lire). Dopo una stagione tra i ticinesi, si trasfer\u00ec nelle fila del Servette di Ginevra, dove trascorse due stagioni, per poi passare nuovamente dal 1981 al Sion.\nTermin\u00f2 la sua carriera nel 1985 senza essere mai riuscito a giocare in Italia e, lasciato il calcio, si impieg\u00f2 nel settore assicurativo; divorziato nel 1988, accolse il consiglio di un suo ex compagno di squadra e si trasfer\u00ec a lavorare in Africa dove rimase fino al 2007; tornato in Svizzera \u00e8 occupato nel settore finanziario."}
{"id": "3675391", "revid": "697352", "url": "https://it.wikipedia.org/wiki?curid=3675391", "title": "Amaral (disambigua)", "text": ""}
{"id": "3675392", "revid": "1543377", "url": "https://it.wikipedia.org/wiki?curid=3675392", "title": "LEN Euro Cup 2011-2012", "text": "La LEN Euro Cup 2011-2012 \u00e8 stata la 20\u00aa edizione del torneo di pallanuoto, la prima da quando ha assunto questa denominazione.\nLa formula del torneo prevede due successive fasi a gironi, al termine delle quali \u00e8 scattata la fase ad eliminazione diretta.\nHanno preso parte alla rassegna complessivamente 35 club in rappresentanza di 17 federazioni LEN. Nel secondo turno sono confluite nel torneo le squadre eliminate dalla Champions League.\nNella doppia finale, i campioni in carica della Rari Nantes Savona hanno superato gli spagnoli del CN Sabadell, conquistando la coppa per la seconda volta consecutiva, la terza in assoluto.\nOttavi di finale.\nIl sorteggio degli accoppiamenti si \u00e8 svolto a Zagabria il 16 ottobre 2011. In grassetto le squadre qualificate ai quarti.\nQuarti di finale.\nIl sorteggio si \u00e8 svolto il 10 novembre 2011.\nSemifinali.\nIl sorteggio si \u00e8 svolto il 16 gennaio a Eindhoven nel corso degli Europei 2012."}
{"id": "3675393", "revid": "767487", "url": "https://it.wikipedia.org/wiki?curid=3675393", "title": "Grand Prix Rudy Dhaenens", "text": "Il Grand Prix Rudy Dhaenens era una corsa in linea maschile di ciclismo su strada, che si svolse attorno al comune di Nevele, nella provincia delle Fiandre Orientali, in Belgio, ogni anno nel mese di marzo. Nell'anno 2005 fece parte del calendario dell'UCI Europe Tour, come evento di classe 1.1.\nRendeva omaggio a Rudy Dhaenens, campione del mondo nel 1990 e deceduto in un incidente stradale nel 1998. Classificato inizialmente come evento del calendario nazionale, nel 2000 entr\u00f2 nel calendario internazionale della UCI nella categoria 1.4, per poi diventare 1.3 dal 2002 al 2004 e 1.1 nel 2005, quando fu inserito nel calendario del circuito continentale europeo. Negli ultimi anni in cui si disput\u00f2, 2006 e 2007, torn\u00f2 ad essere evento del solo calendario nazionale.\nAlbo d'oro.\n\"Aggiornato all'edizione 2007.\""}
{"id": "3675394", "revid": "552841", "url": "https://it.wikipedia.org/wiki?curid=3675394", "title": "LEN Euroleague", "text": ""}
{"id": "3675395", "revid": "922800", "url": "https://it.wikipedia.org/wiki?curid=3675395", "title": "Petar Nov\u00e1k", "text": ""}
{"id": "3675400", "revid": "287204", "url": "https://it.wikipedia.org/wiki?curid=3675400", "title": "The Paths of King Nikola", "text": "The Paths of King Nikola era una corsa a tappe maschile di ciclismo su strada che si svolse in Montenegro, dal 2002 al 2010 nel mese di marzo o aprile. Dal 2005 al 2010 fece parte del calendario dell'UCI Europe Tour come prova di classe 2.2.\nAlbo d'oro.\n\"Aggiornato all'edizione 2010.\""}
{"id": "3675405", "revid": "547034", "url": "https://it.wikipedia.org/wiki?curid=3675405", "title": "Primera Divisi\u00f3n Uruguaya 1905", "text": "La Primera Divisi\u00f3n Uruguaya 1905 fu il quinto torneo nella storia del calcio uruguaiano.\nQuesta stagione segn\u00f2 il ricomincio del calcio uruguaiano in seguito alla stagione d'inattivit\u00e0 dell'anno 1904 dovuta alla guerra civil. Parteciparono cinque squadre che s'incontrarono in un campionato d'andata e ritorno che vide la vittoria finale del CURCC che vinse tutte le partite senza incassare neppure una rete. Questa edizione non vide la partecipazione delle squadre del Uruguay Athletic e del Triunfo, inoltre la squadra del Deutscher fu ribattezzata con il nome di Teutonia.\nQuest'anno fu marcato tragicamente per la morte del calciatore simbolo del Nacional a causa di una epidemia di durante il mese di giugno di quell'anno."}
{"id": "3675406", "revid": "1442080", "url": "https://it.wikipedia.org/wiki?curid=3675406", "title": "St. Louis Open 1974 - Doppio", "text": "Il doppio del torneo di tennis St. Louis Open 1974, facente parte della categoria World Championship Tennis, ha avuto come vincitori Ismail El Shafei e Brian Fairlie che hanno battuto in finale Ross Case e Geoff Masters 7\u20136, 6\u20137, 7\u20136."}
{"id": "3675407", "revid": "458786", "url": "https://it.wikipedia.org/wiki?curid=3675407", "title": "Primera Divisi\u00f3n Uruguaya 1906", "text": "La Primera Divisi\u00f3n Uruguaya 1906 fu il sesto torneo di Primera Divisi\u00f3n nella storia del calcio uruguaiano.\nIl torneo fu un campionato di andata e ritorno in cui parteciparono sei squadre e nel quale si proclam\u00f2 campione per la prima volta il Montevideo Wanderers.\nLa curiosit\u00e0 di quest'anno fu la partecipazione di due squadre del National Montevideo: la squadra ufficiale e la squadra riserve che si chiam\u00f2 Nacional \"B\". Non vi furono retrocessioni."}
{"id": "3675410", "revid": "458786", "url": "https://it.wikipedia.org/wiki?curid=3675410", "title": "Primera Divisi\u00f3n Uruguaya 1907", "text": "La Primera Divisi\u00f3n Uruguaya 1907 fu i settimo torneo di Primera Divisi\u00f3n nella storia del calcio uruguaiano.\nAl torneo parteciparono sei squadre che si affrontarono in un campionato con partite d'andata e ritorno. Il campione fu il CURCC che termin\u00f2 invitto. Questa stagione registr\u00f2 il debutto del River Plate Football Club il quale fu promosso dalla Segunda Divisi\u00f3n uruguaya della stagione precedente. Fu la prima promozione. Non vi furono retrocessioni. \nClassifica finale.\nla gara Montevideo-Nacional non fu disputata.\nPromossi per la prossima stagione: Bristol, Dublin, French y Albion."}
{"id": "3675413", "revid": "125770008", "url": "https://it.wikipedia.org/wiki?curid=3675413", "title": "Gran Premi di automobilismo 1906", "text": "La stagione dei Gran Premi del 1906 fu la prima stagione di Gran Premi nella storia dell'automobilismo, e della Formula Grand Prix\nErano trascorsi solo sette anni dalla prima competizione automobilistica della storia, la Parigi\u2013Bordeaux\u2013Parigi disputata l'11 giugno 1895, poich\u00e9 la Parigi-Rouen 1894, disputata l'anno prima fu in effetti una gara di regolarit\u00e0."}
{"id": "3675415", "revid": "458786", "url": "https://it.wikipedia.org/wiki?curid=3675415", "title": "Primera Divisi\u00f3n Uruguaya 1908", "text": "Il campionato era formato da dieci squadre e il River Plate vinse il titolo."}
{"id": "3675416", "revid": "2091899", "url": "https://it.wikipedia.org/wiki?curid=3675416", "title": "MBASIC", "text": "MBASIC \u00e8 una versione del Microsoft BASIC sviluppata da Microsoft per i sistemi operativi CP/M. L'MBASIC era uno dei 2 linguaggi BASIC contenuti nel pacchetto software offerto da Osborne Computer Corporation insieme ai suoi Osborne 1, Osborne Executive e Osborne Vixen.\nCaratteristiche tecniche.\nInterazione con il sistema.\nL'MBASIC versione 5 richiedeva un sistema CP/M con almeno 28 kB di memoria RAM libera ed almeno un'unit\u00e0 floppy. A differenza del BASIC-80, la versione per computer con CPU 8080/Z80 dell'Altair BASIC che Microsoft distribuiva personalizzato per lo specifico hardware del sistema su cui doveva poi girare, l'MBASIC si appoggiava direttamente al sistema CP/M, sfruttandone le chiamate di sistema per la gestione delle operazioni di input/output, ed era in questo modo indipendente dall'hardware sottostante.\nL'MBASIC non usava tutti i servizi del CP/M ma solo la console, la gestione della stampante e l'accesso ai floppy: il linguaggio non supportava la modalit\u00e0 grafica, i colori, i joystick, il mouse, le reti locali, il suono o gli orologi in tempo reale. Inoltre l'MBASIC non supportava le aree utente messe a disposizione dal CP/M per l'organizzazione dei file sul disco. Siccome il CP/M era un sistema pensato per computer mono-utente, anche l'MBASIC non supportava nessuna forma di multitasking come ad esempio il blocco dei file. Nonostante queste limitazioni, l'MBASIC era considerato comunque un BASIC potente e funzionale.\nL'editor del linguaggio.\nL'MBASIC era un linguaggio interpretato: il codice sorgente veniva salvato in memoria in forma di token, ossia con le parole chiave del BASIC convertite in un singolo byte per risparmiare memoria. Ogni riga di testo inserita a video che iniziava con un numero veniva considerata come linea di codice e salvata in RAM, tutto il resto era considerato come un comando diretto ed eseguito immediatamente.\nIl programma salvato in memoria poteva essere stampato a video oppure salvato su disco, sia nella forma compressa in token sia come testo ASCII. I numeri di riga erano utilizzati dalle istruzioni GOTO e GOSUB per le operazioni di salto. L'editor forniva solo funzionalit\u00e0 base, e conveniva salvare il sorgente in formato ASCII per poi modificarlo con un editor di testo vero e proprio.\nUno dei punti di forza dell'MBASIC erano i suoi messaggi di errore in formato testuale, che aiutavano nell'individuazione degli errori di sintassi e di esecuzione. L'MBASIC aveva anche la funzione codice_1 che visualizzava i numeri di riga man mano che venivano eseguiti dall'interprete, utile per ricercare eventuali errori logici nel programma (ad esempio: cicli infiniti).\nGestione della memoria.\nIl programma, le variabili ed il buffer del disco dell'MBASIC condividevano con il CP/M la stessa memoria del sistema su cui giravano: su un sistema con 64 kB di RAM (il massimo indirizzabile da un processore ad 8 bit quale l'8080 o lo Z80) avviando l'interprete, che consumava 28 kB, restavano meno di 32 kB per il programma ed i suoi dati. Per questo motivo i programmatori non usavano inserire commenti nel codice, operazione fattibile con la parola chiave codice_2, dato che essi venivano memorizzati in formato ASCII, consumando 1 byte per carattere.\nPer permettere di eseguire programmi molto grandi, le ultime versioni dell'MBASIC introdussero le istruzioni codice_3 e codice_4: la prima passava l'esecuzione ad un altro programma mentre la seconda caricava un programma unendolo a quello presente in memoria. Non c'era per\u00f2 il supporto all'esecuzione di programmi da terminale (l'istruzione codice_5 presente in altri dialetti del BASIC), che permetteva di passare temporaneamente il controllo ad un comando del terminale per implementare funzioni del sistema operativo non supportate dall'MBASIC.\nGestione dei file ed I/O.\nI dati potevano essere letti o salvati su disco sia come file sequenziali, delimitati alla fine di ogni riga con la coppia di caratteri CR/LF (\"carriage return\"/\"line feed\") tipica del CP/M, sia come file ad accesso causale con campi di dimensione prefissata, che potevano essere utilizzati anche per implementare una rudimentale forma di database. I numeri in virgola mobile venivano salvati in formato MBF (\"Microsoft Binary Format\"), una codifica proprietaria che Microsoft usava in tutti i suoi BASIC che offriva una rappresentazione pi\u00f9 precisa rispetto all'IEEE 754 normalmente adottato dagli altri dialetti BASIC ma incompatibile con esso. I dati salvati in formato MBF potevano perci\u00f2 essere letti solo su un computer che usava un BASIC Microsoft.\nVariabili e tipi di dato.\nL'MBASIC supportava i seguenti tipi di dato:\nGli operatori sulle stringhe includevano la selezione di parti delle stesse, la concatenazione, l'assegnamento, ed i test di uguaglianza.\nI vettori potevano avere fino a 7 dimensioni ma nessuna funzione od operatore poteva operare su di essi: ad esempio, non si potevano eseguire operazioni di assegnamento. A differenza di altri dialetti BASIC di quel periodo, l'MBASIC non supportava le operazioni sulle matrici ed i numeri complessi n\u00e9 un tipo di dato decimale (BCD).\nTutte le operazioni in virgola mobile erano eseguite via software dato che quasi nessun sistema CP/M aveva un coprocessore matematico: per questo motivo le funzioni matematiche precostituite quali il seno, il coseno, la tangente, il logaritmo naturale, la funzione esponenziale, la radice quadrata, davano solo risultati in singola precisione.\nL'MBASIC fornva anche un generatore di numeri pseudo-casuali, a cui l'utente poteva fornire un \"seme\" usato per ottenere una sequenza di numeri utili per i giochi o le simulazioni.\nL'MBASIC consentiva l'uso della parola chiave codice_6 per la dichiarazione delle variabili, anche se il suo uso non era obbligatorio. A differenza dei primi dialetti BASIC, l'MBASIC non limitava l'uso dei nomi delle variabili a 2 soli caratteri ma permetteva di usarne fino a 40 (MBASIC 5), consentendo cos\u00ec ai programmatori di usare nomi pi\u00f9 indicativi del valore che conservavano.\nStrutture di controllo.\nNell'MBASIC il flusso del programma era gestito tramite le strutture di controllo codice_7 e codice_8 e le istruzioni di salto codice_9 e codice_10. All'assenza dell'istruzione codice_11, per la scelta fra pi\u00f9 di 2 opzioni, si sopperiva con l'istruzione di salto multiplo codice_12. Le sub-routine non aveva parametri e tutte le variabili erano globali. L'MBASIC non metteva a disposizione strumenti per la programmazione strutturata ed era facile scrivere \"spaghetti code\".\nPEEK, POKE e funzioni definite dall'utente.\nCome per tutti gli altri dialetti BASIC dei computer ad 8 bit dei primi anni ottanta, anche nell'MBASIC le funzioni PEEK e POKE rivestivano un ruolo importante dato che permettevano di leggere e scrivere direttamente nella memoria dell'elaboratore. Data l'assenza di sistemi di protezione della memoria, il programmatore poteva accedere direttamente al sistema operativo od a funzioni normalmente non permesse dai comandi a disposizione: ad esempio, con una codice_13 in un sistema CP/M, se il suo BIOS supportava questa funzione, si poteva passare il terminale sulla porta seriale; nei computer con un orologio in tempo reale, una serie di codice_14 permetteva di leggerne l'orario.\nL'MBASIC permetteva all'utente di definire delle funzioni che potevano essere poi richiamate da un programma: queste funzioni erano di solito salvate in un'area riservata della memoria oppure inserite tramite codice_13 in costanti di tipo stringa come una serie di istruzioni in linguaggio macchina.\nErano inoltre disponibili le istruzioni codice_16 e codice_17 per leggere e scrivere direttamente nelle porte di I/O dell'8080: grazie a ci\u00f2 si poteva controllare direttamente una periferica. Su alcuni computer CP/M, come il diffuso Osborne 1, tutte le istruzioni di I/O erano per\u00f2 riservate dal sistema.\nProgrammi in MBASIC che usavano codice_14, codice_13 o le funzioni scritte in linguaggio macchina non erano per\u00f2 eseguibili su macchine differenti da quelle per cui erano stati scritti.\nVarianti e derivati.\nMicrosoft mise in commercio anche un compilatore BASIC per il CP/M denominato BASCOM, che aveva una sintassi simile a quella dell'MBASIC tanto che un programma sviluppato in MBASIC poteva essere compilato con il BASCOM: il software compilato non solo occupava meno memoria grazie alle ridotte dimensioni dell'eseguibile rispetto ad un sorgente in BASIC, mettendo quindi a disposizione dell'utente pi\u00f9 memoria libera per i dati delle proprie applicazioni, ma risultava mediamente dalle 8 alle 10 pi\u00f9 veloce dell'originale.\nTutte le chiamate alle funzioni del CP/M che erano integrate nell'MBASIC furono convertite per i sistemi PC-DOS/MS-DOS e rese disponibili nei BASIC che Microsoft svilupp\u00f2 per i PC IBM, il BASICA ed il GW-BASIC. I token usati per rappresentare le parole chiave del linguaggio erano per\u00f2 differenti per cui per trasportare un programma MBASIC in BASICA/GW-BASIC l'utente doveva salvare il listato in testo ASCII."}
{"id": "3675418", "revid": "1442080", "url": "https://it.wikipedia.org/wiki?curid=3675418", "title": "Dutch Open 1974 - Doppio", "text": "Il doppio del torneo di tennis Dutch Open 1974, facente parte della categoria Grand Prix, ha avuto come vincitori Tito V\u00e1zquez e Guillermo Vilas che hanno battuto in finale Lito \u00c1lvarez e Julian Ganzabal 6-2 3-6 6-1 6-2."}
{"id": "3675428", "revid": "110157", "url": "https://it.wikipedia.org/wiki?curid=3675428", "title": "Angelic Pretty", "text": "Angelic Pretty \u00e8 una casa di moda giapponese specializzata in Moda Lolita, creata nel 1979. Angelic Pretty produce un vasto assortimento di vestiti Sweet Lolita: accessori, abiti, camicie, gonne, copricapi, sottogonne, scarpe, calze, borse ed altro ancora.\nAngelic Pretty, gi\u00e0 famoso in patria, sta diventando progressivamente uno dei brand lolita pi\u00f9 conosciuti al mondo.\nNel 2008, il brand ha aperto il suo primo sito in inglese per far fronte alla crescente richiesta estera.\nStile del brand.\nAngelic Pretty \u00e8 un brand sweet lolita, e si ispira per le sue creazioni al sogno infantile delle ragazzine di diventare una principessa. Citando la definizione ufficiale dello stile del brand dal sito inglese:\nAngelic Pretty propone uno stile lolita tenero e carino, che vuol far diventare i sogni realt\u00e0.\nAngelic Pretty produce gli abiti che avresti sempre voluto da bambina, con pizzi, decorazioni e fiocchi come quelli delle favole. Le ragazze non dovrebbero mai perdere quella parte dei loro sogni. E questo \u00e8 il brand per chi vuole viverli.\nAll'evento \"Cosplay Oneesan 'Yumeiro Musical Paradise'\", Maki ed Asuka, le stiliste pi\u00f9 conosciute, sono state intervistate a proposito della loro concezione dello stile del brand e dell'uso del rosa, le quali hanno dichiarato di cercare di usare il colore nel modo pi\u00f9 vario possibile e di cercare di seguire le stagioni e le ultime tendenze, con l'obiettivo generale di rendere il tutto pi\u00f9 carino. Sono state tuttavia riluttanti a fornire la loro versione delle storie dietro le stampe e i design degli abiti, asserendo che sta ad ogni ragazza immaginare la propria storia da favola.\nTutti i punti vendita di Angelic Pretty sono decorati quasi esclusivamente di rosa, che sottolinea il collegamento alle principesse delle fiabe e alla predilezione del brand per questo colore.\nPunti vendita.\nIl principale negozio di Angelic Pretty si trova nel centro commerciale Laforet a Harajuku (Tokyo), ma altri negozi sono aperti nelle citt\u00e0 di Shinjuku (Tokyo), Osaka, Nagoya, Sendai, Utsonomiya, Hiroshima, Yokohama, Kanazawa, Fukuoka, Okayama e Sannomiya.\nNel mese di novembre 2010 un negozio ha aperto a San Francisco ed \u00e8 stato messo online il sito di Angelic Pretty USA.\n\u00c8 presente un punto vendita anche a Parigi.\nLe stiliste.\nMaki ed Asuka sono le stiliste pi\u00f9 conosciute del brand.\nMaki proviene dalla prefettura di Saitama e ha iniziato a lavorare per Angelic Pretty nel 2003. Diplomatasi in illustrazione ad un istituto professionale, prima del diploma present\u00f2 alcuni dei suoi lavori ad Angelic Pretty, che l'assunse.\nAsuka provieme dalla prefettura di Kanagawa ed ha iniziato a lavorare per Angelic Pretty nel 2001. Si \u00e8 diplomata in design alle scuole superiori ed \u00e8 poi entrata in un istituto professionale di moda. Come Maki, prima di essere assunta present\u00f2 i suoi al brand."}
{"id": "3675438", "revid": "486946", "url": "https://it.wikipedia.org/wiki?curid=3675438", "title": "Doppiatori italiani", "text": ""}
{"id": "3675443", "revid": "599013", "url": "https://it.wikipedia.org/wiki?curid=3675443", "title": "Limberg M\u00e9ndez", "text": "Caratteristiche tecniche.\nGiocava come centravanti.\nCarriera.\nClub.\nM\u00e9ndez debutt\u00f2 nella prima divisione boliviana nella stagione 1994 con il Destroyers, club della sua citt\u00e0 natale, Santa Cruz. Per il campionato 1997 si trasfer\u00ec al Guabir\u00e1, a Montero, dove gioc\u00f2 due stagioni. Passato al The Strongest di La Paz, ottenne un secondo posto nel torneo del 1999. Pass\u00f2 poi al Mariscal Braun, altra compagine della capitale, con cui disput\u00f2 la stagione 2000. Nel 2001 fece ritorno al Guabir\u00e1, per poi integrare nuovamente la rosa del The Strongest a partire dal 2002. Con la maglia giallo-nera del club vinse tre campionati, di cui due consecutivi (Apertura e Clausura 2003). Nel 2005 si trasfer\u00ec a Cochabamba, firmando un contratto per l'Aurora. Nel 2006 assomm\u00f2 alcune presenze nel La Paz prima di riavvicinarsi alla propria citt\u00e0, aggregandosi al Blooming. Nel 2008 chiuse la carriera con il The Strongest.\nNazionale.\nNel 1997 venne incluso nella lista per la Copa Am\u00e9rica. In tale competizione, per\u00f2, non fu mai utilizzato. Debutt\u00f2 in Nazionale maggiore il 7 settembre 2003, in occasione dell'incontro di Montevideo con l'. Gioc\u00f2 anche in altre gare valide per le qualificazioni a ."}
{"id": "3675444", "revid": "1865216", "url": "https://it.wikipedia.org/wiki?curid=3675444", "title": "Faro di Ar-Men", "text": "Il faro d'Ar-Men (\"la roccia\" oppure \"la pietra\" in bretone) \u00e8 un faro marino costruito tra il 1867 e il 1881 all'estremit\u00e0 della Chauss\u00e9e de Sein, sulla punta occidentale della Bretagna, Francia. Porta il nome dello scoglio su cui \u00e8 eretto. Dal 2016 \u00e8 entrato nel novero dei monumenti storici francesi.\nUn faro mitico.\nIl faro d'Ar-Men \u00e8 uno dei fari pi\u00f9 famosi, a causa del suo carattere isolato, delle considerevoli difficolt\u00e0 che ha presentato la sua costruzione e del pericolo che doveva affrontare il suo personale. Considerato luogo di lavoro estremamente logorante per la comunit\u00e0 dei guardiani di faro, \u00e8 stato soprannominato da questi ultimi \"L'Inferno degli Inferni\".\nNon era raro che in condizioni difficili di mare e di vento non si potessero rilevare gli operatori ogni 15 giorni, come da regola. I colpi delle grandi ondate durante le tempeste fanno tremare tutto l'edificio e possono far cadere tutto ci\u00f2 che \u00e8 appeso ai muri, e rendevano questi periodi particolarmente insopportabili per i guardiani.\nLa costruzione: un'opera titanica.\nIl progetto impossibile.\nSi pu\u00f2 fare iniziare la storia del faro d'Ar-Men nelle notte tra il 23 e il 24 settembre 1859, con il tragico naufragio della fregata imperiale \"San\u00e9\" sulle rocce della Chauss\u00e9e de Sein. Ben conosciuta dai marinai, questa zona di scogliere che si estende su circa 13 miglia marine (24\u00a0km) a ovest dell'\u00cele de Sein \u00e8 estremamente pericolosa: all'epoca non esisteva alcuna segnalazione, eccetto l'allineamento stabilito tra i fari della Pointe du Raz e quello di Sein, dal 1825, ma questo riferimento segnala solo l'orientamento della Chauss\u00e9e e, con cattivo tempo, la visibilit\u00e0 della luce emessa \u00e8 troppo limitata.\nLe proteste degli ammiragli in seguito alla scomparsa della \"San\u00e9\" riuscirono a convincere la Commissione dei fari, in seno al Ministero dei Lavori pubblici francese, dell'urgenza di erigere un faro all'estremit\u00e0 ovest della Chauss\u00e9e. Essendo impossibile l'installazione di una nave-faro, a causa della violenza del mare in quel punto e della troppo grande profondit\u00e0 dell'acqua (pi\u00f9 di 70 metri), gli ingegneri della Commissione cominciarono a lavorare sul progetto di un faro.\nLa ricerca di un sito adatto inizi\u00f2 dall'anno successivo. Furono reperiti tre scogli situati all'estremit\u00e0 occidentale della Chauss\u00e9e de Sein, di cui uno porta il nome d'Ar-Men, tuttavia nessuno di essi emerge a sufficienza al di sopra dei flutti perch\u00e9 sembrasse possibile costruirvi qualcosa. Ar-Men poteva forse offrire una base sufficiente (superficie di 105\u00a0m\u00b2) ma si elevava per soli 4,2 metri al di sopra delle acque pi\u00f9 basse, e sembrava impossibile accostarvisi.\nL'anno seguente, un'altra campagna di ricerca \u00e8 effettuata sulla Chauss\u00e9e in occasione delle grandi maree dell'equinozio di primavera. Ma la squadra di ingegneri, imbarcata a bordo del \"Souffleur\", rientr\u00f2 a mani vuote dalle tre uscite al largo dell'Isola di Sein, con la ferma convinzione che \u00abla costruzione di una base artificiale sulla Chauss\u00e9e de Sein costituirebbe un'impresa gigantesca presentando difficolt\u00e0 inaudite e avendo bisogno di enormi spese dell'ordine di milioni, che l'amministrazione non \u00e8 in grado di sopportare\u00bb \nNonostante le indicazioni tratte da questo rapporto, la direzione della commissione dei Fari non volle rinunciare al progetto.\nNuove operazioni di ricerca furono effettuate e finalmente, procedendo per eliminazioni successive, gli ingegneri coinvolti in questi studi conclusero che lo scoglio chiamato Ar-Men offra la meno peggiore tra le soluzioni.\nTuttavia quando nel 1865 il loro collega Paul Joly si rec\u00f2 sul luogo per cominciare a preparare i lavori, non giunse che a intravedere lo scoglio, immerso in permanenza sotto la schiuma, e concluse il suo rapporto in questi termini: \u00abNon si pu\u00f2 pensare di costruire l\u00ec un'opera in muratura, le dimensioni sono decisamente insufficienti\u00bb.\nTuttavia la Marina insistette e invi\u00f2 sulla Chauss\u00e9e de Sein l'ingegnere idrografico Ploix che, pur riconoscendo l'incredibile difficolt\u00e0 del progetto, si mostr\u00f2 pi\u00f9 ottimista: il suo rapporto ricevette finalmente il consenso degli ingegneri della commissione dei Fari, e il mese di agosto 1866, Paul Joly ritorn\u00f2 ad Ar-Men, tornandone con alcuni schizzi preparatori per il cantiere.\nUn lavoro lento e pericoloso.\nI lavori iniziano nel 1867. La prima tappa consistette nello scavare fori nella roccia, per fissarvi le sbarre di ferro necessarie a sostenere la muratura.\nPer farlo, Paul Joly reclut\u00f2 (con una certa difficolt\u00e0), e addestr\u00f2, una squadra di operai di Sein, che una scialuppa a vapore conduceva ad Ar-Men quando il tempo e la marea erano favorevoli. Dotati di scarpe antiscivolo e di cinture di salvataggio di sughero, questi operai specializzati sbarcavano sulla roccia in squadre di due, spesso costretti a sdraiarsi sulla roccia per non essere travolti dalle onde. Un canotto restava vicino in permanenza, mentre un \nmarinaio restava costantemente di guardia sulla roccia col solo compito di sorvegliare l'arrivo di eventuali cavalloni. Il bilancio della prima campagna fu magro: 100 ore di lavoro, 13 sbarchi tentati, 9 riusciti, 8 ore di lavoro effettivo sulla roccia, 15 fori scavati. L'anno seguente, nel 1868, il cantiere procedette pi\u00f9 rapidamente, grazie soprattutto ad un tempo clemente e ad un conduttore dei lavori particolarmente intrepido: con 17 sbarchi (18 ore di lavoro effettivo), furono scavati 40 fori e una scanalatura circolare venne ricavata nella roccia, per incastrarvi la base dell'opera in muratura.\nLe prime pietre - alcune pietre squadrate di Kersanton - vennero posate nel maggio 1869. Il cemento veniva preparato con l'acqua di mare. A fine stagione, in ottobre, 25 metri cubi di muratura si innalzavano su Ar-Men, una media di un metro cubo costruito per ogni approdo, per un totale di 42 ore e 10 minuti di lavoro effettivo. Il giovane ingegnere responsabile del cantiere, Alfred Cahen, si convinse allora che il progetto di costruzione poteva essere condotto a termine. La storia gli diede ragione, anche se in alcuni anni gli approdi furono appena pi\u00f9 numerosi che all'inizio dei lavori, e che molto spesso, ad inizio stagione, si dovette ricostruire ci\u00f2 che le tempeste invernali avevano distrutto o inabissato.\nSorprendentemente, si verificarono pochissimi incidenti gravi: molti drammi furono evitati per poco grazie alla competenza dei marinai impegnati nelle operazioni. Fu cos\u00ec per esempio che il 15 giugno 1878, allorch\u00e9 il mare inizi\u00f2 ad agitarsi pericolosamente, un canotto che stava evacuando 14 operai venne rovesciato da un'onda; malgrado il cattivo tempo, tutti i naufraghi vennero recuperati e si ritrovarono il giorno successivo sul cantiere.\nUn anno dopo quest'episodio, un altro gruppo di operai fu costretto a saltare in mare per raggiungere i canotti che non potevano accostare lo scoglio a causa delle alte ondate improvvisamente apparse. Nel luglio 1880, un canotto con a bordo cinque uomini venne rovesciato ai piedi del faro, e nuovamente tutti gli occupanti si salvarono; l'anno dopo due operai vennero travolti da un'onda anomala, mentre si trovavano sul canotto che li stava conducendo al faro: uno dei due affog\u00f2, non avendo allacciato correttamente la cintura di salvataggio.\nInfine, al termine di 14 anni di lavori, la luce del faro venne provata il 18 febbraio 1881, l'impianto ufficialmente entr\u00f2 in servizio il 30 agosto dello stesso anno. Tuttavia dopo alcuni anni gli ingegneri della commissione dei Fari iniziarono a nutrire forti dubbi sulla stabilit\u00e0 dell'edificio all'urto delle ondate; L\u00e9on Bourdelles, direttore dei Fari, decise di dare il via a lavori di irrobustimento e di rinforzo della base, dopo aver fatto rifare i calcoli di stabilit\u00e0 che confermarono che il faro era effettivamente troppo leggero. Iniziato nel 1897, il cantiere termin\u00f2 nel 1902.\nVivere nell'\"inferno degli inferni\".\nUn quotidiano ben regolato.\nPrima dell'automazione, ad Ar-Men come su tutti gli altri fari, l'accensione e lo spegnimento della luce, pianificati al minuto, costituivano i due principali avvenimenti della vita quotidiana dei guardiani. Costoro erano in due ad abitare in permanenza sul faro, e si davano il cambio per assicurare i quarti, 24 ore su 24.\nDurante il quarto di notte (i pi\u00f9 lunghi duravano da 9 a 10 ore) il lavoro consisteva prevalentemente nel vegliare sul buon funzionamento del faro nella lanterna, ma anche nell'osservare l'orizzonte marino. Quest'attivit\u00e0 di sorveglianza notturna era essenziale: doveva permettere di trovare eventuali navigli in difficolt\u00e0, assicurarsi che i fari e i segnali luminosi attorno funzionassero correttamente, e che la visibilit\u00e0 fosse sufficiente perch\u00e9 il faro fosse visto. Allorch\u00e9 si fosse rilevato un incidente di qualche importanza, riguardante un naviglio o un faro vicino, l'uomo di guardia doveva dare l'allerta attraverso la radio (installata negli anni 1950). Quando si formava la nebbia, bisognava mettere in funzione il motore del segnale sonoro. Sembra che la vita nel faro non fosse pi\u00f9 insopportabile che nei momenti in cui la potentissima sirena da nebbia fosse in azione.\nSe i quarti di notte si svolgevano essenzialmente nel locale soggiorno sotto la lanterna, i quarti di giorno (pi\u00f9 brevi da 5 a 6 ore) non richiedevano una sorveglianza cos\u00ec attenta e potevano essere utilizzati per effettuare la necessaria manutenzione degli equipaggiamenti e dell'edificio. I guardiani dovevano essere in grado di riparare pressappoco tutto sul faro. Infatti, dovevano innanzi tutto essere attenti a trovare e sostituire il materiale vecchio, per prevenire i guasti, soprattutto quelli che riguardavano il funzionamento della luce del faro e dell'ottica.\nLa modernizzazione obbliga, a partire dagli anni cinquanta, ad una necessaria formazione elettro-meccanica per occupare il posto. Rilasciata a Brest al Centro di formazione degli elettromeccanici dei fari, questa formazione comprendeva specialmente dei corsi relativi all'elettricit\u00e0, alla meccanica, alla radiotelefonia o anche alla saldatura. Di per s\u00e9, il programma d\u00e0 una buona idea del genere di interventi che dovevano eseguire i guardiani. D'altronde sembra che una delle attivit\u00e0 di manutenzione pi\u00f9 frequente fosse la tinteggiatura. Jean-Christophe Fichou cita, a questo proposito, l'osservazione ironica di un guardiano: \u00ab\u00e8 un po' come La Royale, si fissa tutto ci\u00f2 che si muove e si dipinge il resto!\u00bb. Ma, quotidianamente, bisognava soprattutto pulire accuratamente la lente dell'ottica, i vetri della lanterna e l'ottone della lampada.\nPer il resto, il guardiano che non era di quarto godeva di una totale libert\u00e0, su un terreno certamente assai ristretto e con limitati mezzi di distrazione. Poteva anche tenere compagnia al collega, pescare sulla piattaforma se il tempo lo permetteva, cucinare (alcune ricette di guardiani d'Ar-Men sono passate alla posterit\u00e0), ascoltare la radio, leggere, comunicare via radio con la famiglia, preparare materiale da pesca, fabbricare navi in bottiglia (attivit\u00e0 tradizionale dei guardiani del faro) oppure lavorare a maglia. Evidentemente la televisione prese un grande posto nella quotidianit\u00e0 di questi uomini isolati, gi\u00e0 al suo primo apparire.\nLe condizioni dei comfort su Ar-Men erano d'altronde molto spartane: il faro non era riscaldato, l'illuminazione era data da lampade a petrolio, non c'era un bagno, ma ogni guardiano aveva la sua camera da letto; a parte il soggiorno, la cucina era l'unica altra stanza comune della torre.\nStorie di guardiani.\nLa monotonia della quotidianit\u00e0 era tuttavia regolarmente interrotta da ogni sorta di avvenimenti pi\u00f9 o meno inattesi.\nC'erano innanzitutto le tempeste, che obbligavano i guardiani a rinchiudersi all'interno della torre per, talvolta, pi\u00f9 giorni. La violenza delle onde e del vento impedivano anche di aprire una finestra o di uscire sulla galleria attorno alla lanterna (a pi\u00f9 di trenta metri al di sopra del livello dell'acqua). Si dovevano sopportare i colpi sordi e le vibrazioni causate da ogni onda anomala che si abbatteva sul faro, senza pensare troppo all'eventualit\u00e0 che una di queste ondate enormi abbattesse la torre, come temevano gli architetti.\nDopo il passaggio della tempesta, non era raro che ci fossero riparazioni da eseguire: un riquadro rotto a una finestra, un vetro della lanterna incrinato, pietre strappate ai piedi della torre o anche la cucina devastata dall'acqua, dopo che la porta del faro fosse stata sfondata da un'onda, sebbene questa stanza fosse situata a mezz'altezza del faro, al disopra del magazzino; le finestra erano in vetro smerigliato spesso e un'imposta di bronzo le proteggeva dal cattivo tempo.\nCi sono stati incidenti, talvolta gravi: nel 1921 il capo-guardiano S\u00e9bastien Plouzennec fu travolto da un'onda anomala, mentre osservava col binocolo, ai piedi della torre, una nave che incrociava nei paraggi della Chauss\u00e9e de Sein. In seguito a questo dramma, un parapetto viene installato attorno alla piattaforma e all'imbarcadero. Nonostante ci\u00f2, altri guardiani fecero la stessa fine nel corso del XX secolo.\nNel dicembre 1923 scoppi\u00f2 un incendio nella cucina: la torre divenne rapidamente un grande camino e i guardiani, allora in procinto di accendere la luce nella lanterna, non poterono fare altro che fuggire all'esterno, servendosi del cavo del parafulmine e di un verricello per scendere sulla piattaforma; di l\u00e0, ritornarono alla cucina e spensero il fuoco con secchi di acqua di mare.\nCome tutti i fari in mare, ci sono ugualmente storie di inimicizie tra guardiani: ad Ar-Men, al tempo in cui il faro era guardato da tre uomini (prima della seconda guerra mondiale), si racconta che un guardiano, esasperato dai suoi due colleghi, si fosse nascosto sopra un armadio, per far credere ad una sua scomparsa. Dopo infruttuose ricerche, i due uomini riuniti in cucina cominciarono a fare l'elogio di quello che credevano morto, travolto da un'ondata. L'interessato si fece vivo allora. Fu denunciato dai suoi colleghi furiosi, e perse l'impiego.\nNel corso della seconda guerra mondiale, i guardiani d'Ar-Men dovettero accogliere in permanenza sul faro tre soldati tedeschi. L'occupante aveva imposto lo spegnimento della gran parte dei fari francesi: ad Ar-Men la luce doveva essere accesa solo al passaggio di navi della Marina tedesca; i soldati sul posto erano informati via radio di questi movimenti. Nonostante l'ambiente pesante che regnava allora sul faro, nell'ottobre 1941, uno dei guardiani, Francois Violant, salv\u00f2 dall'annegamento un soldato che s'era gettato nell'acqua per recuperare un cormorano che aveva abbattuto col fucile.\nI pericoli del cambio.\nSalvo condizioni del mare particolarmente favorevoli, i battelli dedicati al rifornimento e al cambio, non accostavano mai ad Ar-Men: si installava un cavo tra il faro e l'albero del battello, poi uomini e pacchetti erano trasportati pochi metri al di sopra delle onde con l'aiuto di un verricello manovrato dai due guardiani dalla piattaforma ai piedi della torre.\nAd Ar-Men la vedetta doveva idealmente presentarsi ai piedi del faro tre quarti d'ora prima dello scambio; si doveva allora tirare il cavo, poi eseguire il trasbordo degli uomini e dei viveri, tenendo d'occhio la stabilit\u00e0 del battello e la sicurezza del rifornimento e dell'uomo sospeso sopra l'acqua. Per farlo, si doveva mantenere la prua del naviglio rivolta verso l'onda che si abbatteva sul faro, senza allontanarsi. Attento all'evolversi di ogni serie di onde, il pilota poteva essere obbligato a lanciare la vedetta con tutta la forza dei motori in direzione della base del faro, per resistere alla spinta delle grandi ondate.\nPer diversi decenni, il cambio ad Ar-Men \u00e8 stato assicurato dalla \"Vell\u00e9da\", comandata da Henri Le Gall, un autentico maestro in materia. Tuttavia, anche sotto la guida di costui, la manovra poteva essere movimentata, come la ricorda questo brano del racconto che lo scrittore Jean-Pierre Abraham ha dedicato al suo soggiorno ad Ar-Men:\nCome su tutti i fari in mare, la squadra di guardiani assegnati ad Ar-Men comprendeva tre membri: due di servizio e uno in riposo a terra (se del caso, sull'\u00cele-de-Sein, dove una stanza era loro riservata al \"Grand Monarque\", casa appartenente all'amministrazione dei Fari e fanali). Fino alla seconda guerra mondiale, ciascuno, a turno, trascorreva trenta giorni al faro e dieci a terra. In seguito furono venti giorni al faro e dieci a terra. A partire dal 1971, il tempo di servizio fu fissato in quattordici giorni, seguito da un periodo di riposo di sette giorni. Evidentemente tali misure erano applicate solo qualora le condizioni del mare lo permettessero. Ad Ar-Men, era frequente che il cambio fosse annullato a causa del maltempo. Ci\u00f2 poteva durare a lungo: il record di tempo passato sul faro da un guardiano \u00e8 di pi\u00f9 di 100 giorni.\nTempo permettendo il cambio ad Ar-Men, a partire dal 1971, ebbe luogo il gioved\u00ec in inverno e il venerd\u00ec d'estate.\nL'ultimo cambio ad Ar-Men ebbe luogo il 10 aprile 1990. Daniel Tr\u00e9anton e Michel Le Ru, i due guardiani in servizio quel giorno furono rilevati con l'elicottero. Con l'automazione, le visite di manutenzione al faro si effettuano in elicottero. Una volta all'anno alcuni palombari ispezionano la base del faro.\nBibliografia.\nLetteratura.\nLa posizione eccezionale di questo faro, il suo isolamento e la sua storia hanno ispirato numerosi autori. Tuttavia uno solo lo ha esplorato all'interno: lo scrittore Jean-Pierre Abraham che fu guardiano del faro dal 1959 al 1963."}
{"id": "3675445", "revid": "43708078", "url": "https://it.wikipedia.org/wiki?curid=3675445", "title": "Politemetos", "text": ""}
{"id": "3675446", "revid": "43708090", "url": "https://it.wikipedia.org/wiki?curid=3675446", "title": "Zerafshan", "text": ""}
{"id": "3675447", "revid": "43708098", "url": "https://it.wikipedia.org/wiki?curid=3675447", "title": "Kohik", "text": ""}
{"id": "3675448", "revid": "1318658", "url": "https://it.wikipedia.org/wiki?curid=3675448", "title": "Jean Fran\u00e7ois Robinet", "text": "Fu convinto allievo del positivista Auguste Comte e fece parte per pochi giorni del Consiglio della Comune di Parigi.\nBiografia.\nStudi\u00f2 medicina a Parigi e prese parte alla Rivoluzione del 1848, durante la quale fu ferito. Segu\u00ec i corsi di Auguste Comte e nel 1851 divenne membro della \"Soci\u00e9t\u00e9 positiviste\". Grande amico di Comte, ne fu l'esecutore testamentario.\nRepubblicano e avversario dell'Impero, nel dicembre del 1851 combatt\u00e9 sulle barricate contro il colpo di Stato di Luigi Bonaparte. Alla proclamazione della Repubblica, nel 1870, divenne sindaco del VI \"arrondissement\" di Parigi, dimettendosi per l'accusa di aver favorito l'insurrezione del 31 ottobre.\nIl 26 marzo 1871 fu eletto al Consiglio della Comune, ma si dimise qualche giorno dopo, essendo favorevole a un accordo con il governo di Versailles. Alla caduta della Comune, favor\u00ec la fuga dalla Francia di diversi federati. Dal 1872 collabor\u00f2 alla rivista \"La Politique Positive\" e pubblic\u00f2 diversi scritti su Comte, sulla Rivoluzione francese e su Danton in particolare."}
{"id": "3675461", "revid": "216537", "url": "https://it.wikipedia.org/wiki?curid=3675461", "title": "FOCA", "text": ""}
{"id": "3675481", "revid": "991694", "url": "https://it.wikipedia.org/wiki?curid=3675481", "title": "Presidenti del Governo spagnolo", "text": ""}
{"id": "3675496", "revid": "1318658", "url": "https://it.wikipedia.org/wiki?curid=3675496", "title": "Antoine Demay", "text": "Fece parte del Consiglio della Comune di Parigi.\nBiografia.\nOperaio iscritto alla Prima Internazionale, fu attivo nei club rivoluzionari di Parigi e fu delegato del III \"arrondissement\" al Comitato centrale dei venti \"arrondissement\" municipali, firmando nel gennaio del 1871 l\"Affiche rouge\", il manifesto con il quale si chiedevano le dimissioni del governo e la costituzione della Comune.\nIl 26 marzo fu eletto al Consiglio della Comune e fece parte della Commissione istruzione. Vot\u00f2 per la costituzione del Comitato di Salute pubblica. Dopo la \"Settimana di sangue\" fugg\u00ec all'estero, mentre la corte marziale di Versailles lo condannava a morte in contumacia. Torn\u00f2 in Francia con l'amnistia del 1880."}
{"id": "3675500", "revid": "1784425", "url": "https://it.wikipedia.org/wiki?curid=3675500", "title": "Jos\u00e9 Mar\u00eda Lemus", "text": "\u00c8 stato Presidente della Repubblica del Salvador dal 14 settembre 1956 al 26 ottobre 1960 quando fu estromesso da un colpo di Stato."}
{"id": "3675501", "revid": "410660", "url": "https://it.wikipedia.org/wiki?curid=3675501", "title": "Racconto d'estate", "text": ""}
{"id": "3675508", "revid": "1005847", "url": "https://it.wikipedia.org/wiki?curid=3675508", "title": "Presidenti della Germania", "text": ""}
{"id": "3675513", "revid": "767487", "url": "https://it.wikipedia.org/wiki?curid=3675513", "title": "Today (film 1930)", "text": "Today \u00e8 un film del 1930 diretto da William Nigh. Il soggetto \u00e8 tratto dal lavoro teatrale \"Today\" di Abraham S. Schomer e George Broadhurst che era gi\u00e0 stato portato sullo schermo nel 1917 con \"To-Day\", un film muto diretto da Ralph Ince.\nProduzione.\nIl film fu prodotto da Harry Sherman e J.D. Trop (con il nome Jack D. Trop) per la Majestic Pictures.\nDistribuzione.\nDistribuito dalla Capitol Film Exchange, il film usc\u00ec nelle sale statunitensi il 1\u00ba novembre 1930. Nel Regno Unito, fu distribuito dalla Equity British Films."}
{"id": "3675519", "revid": "991694", "url": "https://it.wikipedia.org/wiki?curid=3675519", "title": "Presidenti della Grecia", "text": ""}
{"id": "3675520", "revid": "767487", "url": "https://it.wikipedia.org/wiki?curid=3675520", "title": "John Grant (musicista)", "text": "Biografia.\nNato e cresciuto a Denver, nel 1994 forma i The Czars di cui \u00e8 il cantante e frontman nei sei album pubblicati fino al loro scioglimento avvenuto dal 2004 per motivazioni interne. Trasferitosi poi a New York, inizia ad esibirsi come solista suonando di supporto tra gli altri per Flaming Lips e Midlake. Sar\u00e0 proprio quest'ultima band a notarlo e ad aiutarlo a comporre, registrare e produrre in due mesi il suo album di debutto \"Queen of Denmark\" pubblicato nel 2010 dalla Bella Union, la stessa etichette discografica della sua precedente band.\nL'album gli \u00e8 valso un Mojo Award come \"Miglior artista dal vivo\", oltre a due ulteriori nomination per le categorie \"Miglior canzone\", con \"Marz\", e \"Miglior album\".\nInfluenze.\nGrant cita tra le sue influenze band ed artisti provenienti dagli anni 70 e 80 come Supertramp, Bread, Journey, Bronski Beat, Depeche Mode, New Order, Visage, Yazoo, Blancmange, Alien Sex Fiend, Eurythmics, Ultravox, Kate Bush, Liz Fraser dei Cocteau Twins, Lisa Gerrard e Brendan Perry dei Dead Can Dance, Frank Black dei Pixies e, per la stesura dei testi, Mark Eitzel degli American Music Club."}
{"id": "3675523", "revid": "767487", "url": "https://it.wikipedia.org/wiki?curid=3675523", "title": "The Muppets at Walt Disney World", "text": "The Muppets at Walt Disney World \u00e8 uno Special televisivo del regista e produttore cinematografico, Jim Henson del 1990, che segna la fusione con la Walt Disney Company in un modo del tutto originale: la Walt Disney era intenzionata a firmare un contratto per acquistare i diritti sui Muppet, ma l'accordo salt\u00f2 a causa della morte di Henson.\nTrama.\nI celebri Muppet e le loro spensierate gang, penetrano senza pagare il biglietto nel parco di Walt Disney World, cercando di sfuggire ad una guardia di sicurezza, interpretata da Charles Grodin. I Muppet vivono spensieratamente tutto ci\u00f2 che il parco offre. Alla fine tutti si riuniscono nell'ufficio di Topolino, che nello special televisivo vediamo come cartone animato, dove d\u00e0 il benvenuto a tutti i Muppets nella grande famiglia Disney."}
{"id": "3675524", "revid": "1318658", "url": "https://it.wikipedia.org/wiki?curid=3675524", "title": "Andr\u00e9 Chapelon", "text": "Chapelon \u00e8 considerato uno dei pi\u00f9 valenti ingegneri progettisti di locomotiva a vapore. Inizi\u00f2 la sua carriera come \"Ing\u00e9nieur des Arts et Manufactures\" nella prima met\u00e0 degli anni venti presso la Compagnia Paris-Lyon-M\u00e9diterran\u00e9e (PLM). Nel 1925 entr\u00f2 a far parte del reparto ricerca e sviluppo della societ\u00e0 ferroviaria \"Parigi-Orl\u00e9ans\" (PO).\nA causa della crisi economica del periodo tra le due guerre Chapelon ebbe soprattutto il compito di studiare il miglioramento delle macchine esistenti. Diversamente dal solito approccio costruttivo si mise a studiare con precisione scientifica i singoli dettagli tecnici delle costruzioni esistenti con lo scopo di perfezionarle eliminando alla radice le cause meccaniche e tecniche degli inconvenienti. \nConsegu\u00ec notevoli aumenti di potenza delle locomotive mediante conversioni e modifiche derivanti da coerenti applicazioni della meccanica dei fluidi e della termodinamica. Studi\u00f2 l'applicazione di innovativi sistemi di scarico del vapore esausto in seguito a cui introdusse nelle sue locomotive lo scappamento Kylchap. Fu un convinto sostenitore della tecnica compound riuscendo ad aumentare il rendimento termico delle sue locomotive di circa il 12 per cento, valore mai raggiunto da altri. Nel 1934 Chapelon fu nominato ingegnere capo della Compagnie du chemin de fer de Paris \u00e0 Orl\u00e9ans (PO).\nDopo un viaggio di studio nel 1938 negli Stati Uniti Chapelon inizi\u00f2 la progettazione di macchine pi\u00f9 efficienti utilizzando una sintesi dei principi di progettazione delle due nazioni leader nella costruzione di macchine a vapore. Nello stesso anno vi fu la fusione delle quattro principali reti francesi nelle SNCF ma queste non gli permisero pi\u00f9 lo sviluppo di nuovi motori a vapore. Avrebbe in seguito potuto progettare nuove locomotive solo per il Brasile.\nTra le sue conversioni di locomotive di successo vi sono state, nel 1931, la PO 4701 a quel tempo la pi\u00f9 potente europea (3000\u00a0CV); in seguito la 240 P e la SNCF 242 A1, ritenute le locomotive a vapore pi\u00f9 grandi e potenti in Europa con 6000\u00a0CV misurati in corse di prova. Andr\u00e9 Chapelon \u00e8 stato in tempi recenti proclamato \"Ing\u00e9nieur en Chef Honoraire\" della SNCF."}
{"id": "3675532", "revid": "729019", "url": "https://it.wikipedia.org/wiki?curid=3675532", "title": "Julio Adalberto Rivera", "text": "Biografia.\n\u00c8 stato presidente della Repubblica del Salvador dal 1\u00ba luglio 1962 al 1\u00ba luglio 1967."}
{"id": "3675535", "revid": "287204", "url": "https://it.wikipedia.org/wiki?curid=3675535", "title": "New York Liberty 2007", "text": "La stagione 2007 delle New York Liberty fu l'11\u00aa nella WNBA per la franchigia.\nLe New York Liberty arrivarono quarte nella \"Eastern Conference\" con un record di 16-18. Nei play-off persero la semifinale di conference con le Detroit Shock (2-1)."}
{"id": "3675536", "revid": "287204", "url": "https://it.wikipedia.org/wiki?curid=3675536", "title": "New York Liberty 2008", "text": "La stagione 2008 delle New York Liberty fu la 12\u00aa nella WNBA per la franchigia.\nLe New York Liberty arrivarono terze nella \"Eastern Conference\" con un record di 19-15. Nei play-off vinsero la semifinale di conference con le Connecticut Sun (2-1), perdendo poi la finale di conference con le Detroit Shock (2-1)."}
{"id": "3675539", "revid": "1318658", "url": "https://it.wikipedia.org/wiki?curid=3675539", "title": "Ernest Fran\u00e7ois Lef\u00e8vre", "text": "Deputato all'Assemblea nazionale dal 1881 al 1889, per pochi giorni fece anche parte del Consiglio della Comune di Parigi.\nBiografia.\nAvvocato repubblicano, fu oppositore del Secondo Impero e redattore e direttore responsabile del quotidiano \"Le Rappel\". Dopo la proclamazione della Repubblica, fu eletto il 26 marzo 1871 al Consiglio della Comune, ma si dimise dopo pochi giorni, essendo favorevole a un accordo con il governo di Versailles.\nNel 1875 fu consigliere municipale di Parigi e nel 1881 fu candidato radicale del I \"arrondissement\" di Parigi eletto all'Assemblea Nazionale. Fu favorevole alla separazione fra Stato e Chiesa e all'elezione diretta dei magistrati, mentre fu contrario alla spedizione coloniale in Cina.\nAmico di Victor Hugo, fu uno dei suoi esecutori testamentari. Fu rieletto all'Assemblea Nazionale del 1885 e si oppose alla restrizione della libert\u00e0 di stampa e al movimento boulangista, contro il quale chiese l'intervento della magistratura."}
{"id": "3675541", "revid": "287204", "url": "https://it.wikipedia.org/wiki?curid=3675541", "title": "New York Liberty 2009", "text": "La stagione 2009 delle New York Liberty fu la 13\u00aa nella WNBA per la franchigia.\nLe New York Liberty arrivarono settime nella \"Eastern Conference\" con un record di 13-21, non qualificandosi per i play-off."}
{"id": "3675544", "revid": "287204", "url": "https://it.wikipedia.org/wiki?curid=3675544", "title": "New York Liberty 2010", "text": "La stagione 2010 delle New York Liberty fu la 14\u00aa nella WNBA per la franchigia.\nLe New York Liberty arrivarono seconde nella \"Eastern Conference\" con un record di 22-12. Nei play-off vinsero la semifinale di conference con le Indiana Fever (2-1), perdendo poi la finale di conference con le Atlanta Dream (2-0)."}
{"id": "3675547", "revid": "1442080", "url": "https://it.wikipedia.org/wiki?curid=3675547", "title": "Paolo Scheggi", "text": "Biografia.\nNasce a Settignano nel 1940. Deve a suo padre, direttore della Compagnia della Misericordia, l'amore per i testi sacri e quella visione spirituale che lo accompagner\u00e0 in tutta la sua breve e intensa vita di ricerca. Dopo la formazione all'Istituto statale d'arte di Firenze e all'Accademia di belle arti di Firenze, approda a Londra dove segue un corso di Visual design . \nRientrato a Firenze espone in alcune mostre collettive alla Galleria Numero di Fiamma Vigo dove, frequentando assiduamente eventi, incontri e dibattiti, entra in contatto con le tendenze artistiche anticonformiste e avanguardiste pi\u00f9 significative del dopoguerra . \nNel 1961 alla Galleria della Vigna nuova di Sergio Santi, la sua prima mostra personale: \"Itinerario plastico prestabilito. 18 monotipi dal bianco e dal nero\" . \nCon un gruppo di amici letterati fonda la rivista d'arte e letteratura \"Il malinteso. Periodico di discussione\", un foglio di cultura e critica artistico-letteraria che ospiter\u00e0 anche una riflessione di Jean-Paul Sartre .\nSi trasferisce a Milano, ospite della casa-sartoria di Germana Marucelli, donna colta e raffinata, creatrice di moda di grande successo, sua conterranea e lontana parente , con cui stringer\u00e0 un solido e proficuo sodalizio . \nAttratto da questo mondo, Scheggi dipinge tessuti per alcune collezioni e crea gioielli e accessori coordinati, realizzando un connubio innovativo tra arte e moda .\nFrequenta in citt\u00e0 numerose mostre autogestite, espressione dei tanti gruppi che andavano allora nascendo: sono attivi il \"Gruppo Zero\" di D\u00fcsseldorf (cui aderisce anche Piero Manzoni che, con Enrico Castellani e Agostino Bonalumi, \u00e8 fra i fondatori del \"Gruppo Azimuth\"), il Gruppo N e il Gruppo T. Tutte esperienze vicine al mondo del design con cui condividono la visione dell'opera d'arte come momento e prodotto finale di un progetto che deve sempre tener conto dell'interazione e della fruizione di chi a quell'opera e a quel progetto si accosta .\nFrequenta i primi esponenti di Arte programmata e conosce Bruno Munari e Lucio Fontana; quest'ultimo riconosce in Scheggi il talento in una lettera che verr\u00e0 pubblicata nel catalogo della seconda mostra personale a Bologna, Galleria Il Cancello, tenutasi nel 1962 e intitolata \"Paolo Scheggi Merlini. Per una situazione\", con opere monocrome caratterizzate dalla sovrapposizione di tre tele diversamente forate .\nDi lui, nel 1963, si occupano Giulio Carlo Argan e, soprattutto, Lara Vinca Masini che lo presenta alla collettiva 'Monocroma' indirizzandolo verso una pittura che gli si dimostrer\u00e0 congeniale . Nello stesso anno, due sue opere sono accolte da Palma Bucarelli nella Collezione della Galleria nazionale d'arte moderna e contemporanea di Roma.\nNel 1964 partecipa alla mostra \"44 protagonisti della visualit\u00e0 strutturata\" organizzata da Carlo Belloli per la Galleria Lorenzelli di Milano e stringe rapporti con Getulio Alviani, Umbro Apollonio, Germano Celant e Alessandro Mendini . \nAlla Galleria del Deposito di Genova, viene allestita la sua terza personale: \"Sette Intersuperfici curve bianche + un Intersuperfice curva dal rosso + compositori spaziali\", con testo critico dello stesso Belloli . Nel contesto di quella mostra, che sembra sottolineare una ricerca volta all\u2019integrazione fra arte e architettura, nasce il \"Compositore cromo-spaziale\", realizzato per la Sala Sperimentale di Bruno Munari e Marcello Piccardo ed esposto alla XIII Triennale di Milano dedicata al tema del tempo libero. La stessa mostra viene ospitata, alla fine del 1964, dalla Galleria Smith a Bruxelles: prima esposizione di Scheggi all'estero \nNello stesso anno conosce e sposa nel mese di ottobre, Franca Dall'Acqua (1941\u20132020) .\nNel gennaio 1965 presenta al 'Collegio regionale lombardo degli Architetti' il manifesto Ipotesi di lavoro per la progettazione totale, elaborato e firmato con Germano Celant, Alessandro Mendini, Gian Mario Oliveri, Angelo Fronzoni e Giancarlo Sangregorio, che delinea una visione dell\u2019arte inserita in contesti sempre pi\u00f9 ampi.\nIn primavera appronta la nuova sede della sartoria Marucelli, alla cui progettazione architettonica e ambientale aveva iniziato a lavorare fin dall\u2019anno precedente con la collaborazione di Getulio Alviani e di Carla Venosta, Viene inaugurata con la sfilata di abiti optical di cui sono spettatori, fra gli altri, Lucio Fontana e Gillo Dorfles e di cui Getulio Alviani \u00e8 l'operatore plastico .\nL'adesione di Scheggi al movimento \"Nove Tendencjie\" assieme agli scambi e alle collaborazioni con altri gruppi internazionali \u2013 \"Gruppo Zero\" e \"Gruppo Nul\" \u2013 lo portano a partecipare nel 1965 alla mostra Nul = Zero, organizzata dalla 'Galerie Orez Den Haag' alla 'Galleria De Bezige Bij' di Amsterdam, e all'esposizione Nova Tendencija 3, tenutasi alla Galleria d'arte moderna di Zagabria, dove stringe importanti contatti con Ivan Picelj e con il mondo culturale jugoslavo .\nDorfles lo ascrive tra gli esponenti della Pittura Oggetto e lo accoglie nella redazione della sezione di Disegno industriale della rivista Marcatr\u00e9 . \nLa sua attivit\u00e0 si alterna, quindi, tra le prime \"Pitture-oggetto a elementi modulari\" e le \"Intersuperfici curve o a zone riflesse\", utilizzando per tutta la sua ricerca il monocromo . \nA maggio inaugura la sua prima esposizione a Venezia, alla Galleria del Cavallino, che intitola \"Intersuperfici curve\" (con introduzione di Umbro Apollonio), tenendo poi una personale a Palermo (galleria 'Il Chiodo') e una a Trieste ('Centro Arte Viva'), dal titolo \"Problemi sul cerchio-10 Intersuperfici curve bianche\" . \nLavora in qualit\u00e0 di \u201coperatore plastico\u201d per lo studio Nizzoli Associati . \nNel 1966 \u00e8 nel comitato di redazione della rivista Nuova Corrente . \n\u00c8 l\u2019artista italiano pi\u00f9 giovane presente alla XXXIII Biennale di Venezia nella sezione \u201cGruppi di opere: pitture, sculture e grafiche\u201d (a cura di Nello Ponente), dove presenta quattro \"Intersuperfici curve dal bianco, dal giallo, dal rosso e dal blu\" . \nNell\u2019estate di quell'anno, l'opera presentata alla Biennale sfocia nell'ambiente, concretizzandosi nell\"Intercamera plastica\" (pareti lignee fustellate curvilinee e rettilinee, di colore giallo squillante), presentata da Umbro Apollonio alla Galleria del Naviglio di Renato Cardazzo. \nIl 1967 inizia riproponendo alla Galleria del Naviglio (fra dicembre 1966 e gennaio 1967), la \"Intercamera plastica\"; nell'estate successiva, l'opera \u00e8 tinta di bianco e proposta a Palazzo Trinci di Foligno alla mostra 'Lo spazio dell\u2019immagine' . \nIn questo periodo la ricerca di Scheggi si afferma anche nei Paesi scandinavi con la partecipazione alla First Scandinavian Biennale, tenutasi al Palazzo di Charlottenborg, Copenaghen con la presentazione di \"Trends confronted \u2013 objectual figuration \u2013 visual art\" all\u2019Istituto di Cultura a Stoccolma .\nNegli anni precedenti era gi\u00e0 stato presente in molte internazionali, quali::\nIl 1968 \u00e8 un anno di svolta, i 'gruppi' iniziano a sfaldarsi, lasciando spazio a un\u2019arte sempre pi\u00f9 individuale. \nTra la fine del 1967 e il febbraio 1968, con \"Con temp l\u2019azione\", presentata prima alle gallerie torinesi 'Il Punto', 'Sperone' e 'Stein' (a cura di Daniela Palazzoli), e poi a Lugano, all\"Arts International club edizioni Flaviana\", si chiude per Scheggi un cerchio spirituale . \nLa sintesi ormai matura della ricerca di Scheggi si indirizza su due linee indipendenti: da un canto, proseguendo nelle ricerche concettuali verso una maggiore programmaticit\u00e0 dell\u2019opera, Scheggi sviluppa le ricerche sugli \"Inter-ena-cubi\", (formati da moduli di cartone colorato e fustellato e plexiglass o da moduli di metallo smaltati); dall\u2019altro si prepara ad approdare ad altri spazi, performati, pubblici e teatrali e ad irrompere nello spazio urbano, superando qualunque ostacolo oggettivo legato alla stessa opera o all\u2019ambiente circostante .\nPrimo esempio ne \u00e8 la nascita di \"Interfiore\", allestita alla Galleria La Tartaruga di Roma, all\u2019interno della manifestazione 'Teatro delle mostre', dove il visitatore diventa partecipe e attivamente coinvolto dalla performance . \nAlla fine \u201968, Scheggi incontra Giuliano Scabia al Piccolo Teatro di Milano e per lui realizza gli \"Interventi plastico-visuali\" per l\u2019opera teatrale 'Visita alla prova dell\u2019Isola purpurea di Bulgakov+Scabia' .\nPartecipa alla mostra 'Public Eye' di Amburgo e 'Prospect \u201968' di D\u00fcsseldorf . \nAll\u2019ambito delle sue ricerche performative, pu\u00f2 essere ascritto anche \"Il Cannocchiale ottico percorribile\" . \nNel 1969 gli viene assegnata la cattedra di Psicologia della forma all\u2019Accademia di belle arti dell'Aquila.\nIl dialogo costante con Achille Bonito Oliva sfocia nella mostra di inizio \u201969 alla 'Modern Art Agency' di Napoli dove Scheggi presenta, nella relativa pubblicazione, l\u2019intero percorso delle sue opere: dalle prime \"Intersuperfici\" alle \"Strutture modulari\". \nUtilizza una parete di \"Intercamera\" per realizzare la scenoplastica bianca che serve da fondo per le proiezioni delle immagini e dei video nello spettacolo \"Materiale per sei personaggi\", con la regia di Roberto Lerici al Teatro Durini di Milano (marzo del \u201969) . \nAlla Galleria del Naviglio di Milano mette in scena la performance \"Opl\u00e0-stick, passione secondo Paolo Scheggi\" , un\u2019azione teatrale da lui scritta, diretta e costruita scenograficamente in cui quattro attori, ispirati da una voce fuori campo, compiono movimenti spostando lettere bianche su un cartellone nero che fa da sfondo: una riflessione sul linguaggio politico della rivoluzione, una rilettura del teatro delle avanguardie teatrali del Novecento. La performance sar\u00e0 presente il 6 maggio alla 'tendencije 4' di Zagabria . \nOrmai l\u2019arte di Scheggi si muove in un ambito teatrale e performativo, dove il superamento dello spazio tradizionale della scena e della galleria lo porta a occupare altre dimensioni ed estendersi nelle citt\u00e0. Ne sono esempio il progetto \"Marcia Funebre\" o \"Geometria per Campo Urbano\" a Como\n e l\u2019azione dal titolo \"OPL\u00c0\", dove 4 grandi lettere bianche sono portate fuori dallo spazio della galleria alle strade e piazze urbane, a Milano (primavera 1969) e poi a Firenze (novembre 1969) partendo da una sua mostra personale alla 'Galleria Flori' . \nMettendo in scena l\"Autospettacolo. Atto unico del Tempo\" a Caorle (Venezia), Scheggi utilizza microfoni e registratori applicati direttamente sui corpi di amici artisti e critici, oltre che dei cittadini che si prestano a questa operazione, e ne ritrasmette voci e rumori nel Teatro Comunale, con intento \"vagamente spionistico\" e quindi dissacrante nei confronti del controllo del sistema, in piena linea con le polemiche e le contestazioni del Sessantotto .\nContemporaneamente alle sue ricerche performative, nel corso del 1969, e poi del 1970, prosegue comunque quelle concettuali, disegnando i \"Sette spazi recursivi autopunitivi\": un\u2019opera concettuale pensata su carta, ma non realizzata, che si iscrive nel solco dell\u2019architettura concettuale .\nNel 1970 nasce Cosima Ondosa Serenissima, unica figlia di Paolo Scheggi e Franca Dall\u2019Acqua. A lei dedica l\u2019ambiente \"Ondosa\" e \"Ondosa nera\" , opera progettata, ma non realizzata, per la XIV Triennale milanese del\u201968 ; sar\u00e0 poi realizzata per la mostra 'Eurodomus 3' del 1970 a Milano, ma andr\u00e0 distrutta.\nIn quell'anno partecipa alla collettiva 'Amore mio', organizzata da Achille Bonito Oliva al Palazzo Ricci a Montepulciano e volta a documentare proposizioni di tipo installativo e ambientale . \nNello stesso anno, a Roma, partecipa a 'Vitalit\u00e0 del negativo nell\u2019arte italiana 1960/1970', curata da Achille Bonito Oliva .\nNel 1971 realizza l\u2019opera \"6profetiper6geometrie\", che conclude la sua ricerca concettuale, ancora oggetto di indagine per la sua complessit\u00e0.\nMuore a Roma il 26 giugno del 1971 . \n\u00c8 sepolto nel cimitero di Settignano.\nOmaggi dopo la morte.\nA un anno dalla morte, due sue opere \u2013 \"Tomba della geometria\" e \"6profetiper6geometrie\" \u2013 vengono esposte alla Biennale di Venezia del 1972 . \nNel 1976 gli viene dedicata la prima mostra antologica retrospettiva a Bologna .\nSempre nel 1976 un nuovo omaggio gli viene tributato in 'Ambiente/Arte. Dal Futurismo alla Body Art', a cura di Germano Celant. \nNel 1983 il Comune di Firenze gli dedica una mostra alla Sala d\u2019Arme di Palazzo Vecchio . \nUn ulteriore omaggio gli viene tributato anche alla Biennale di Venezia nel 1986, con la presenza di altre sue opere. \nL'eredit\u00e0 culturale e artistica.\nAlla morte dell'artista, la vedova Franca Scheggi Dall'Acqua ne assume la piena eredit\u00e0 culturale e artistica; nel 1976 cura la prima antologica alla Galleria d'arte moderna di Bologna .\nProsegue l\u2019attivit\u00e0 di promozione e tutela dell'opera del marito, coordinando mostre di carattere antologico e sostenendo importanti progetti come la ricostruzione, realizzata nel 2007, dell\"Intercamera plastica\" (l\u2019ambiente originale era stato disperso parzialmente nel 1966/67) e donata nel 2013 al Centro per l'arte contemporanea Luigi Pecci di Prato (struttura portante in legno e fogli di legno tinteggiati di giallo e sbozzati curvi, 540 x 435 x 320 cm) . \nContemporaneamente avvia un\u2019intensa attivit\u00e0 di divulgazione, rilasciando interviste e seguendo laureandi magistrali e dottorandi in tesi di laurea .\nFonda, con la figlia Cosima, l\u2019Associazione 'Archivio Paolo Scheggi' pubblicando, nel 2016, il \"Catalogue raisonn\u00e9\" dell\u2019opera dell\u2019artista, con la cura di Luca Massimo Barbero e il coordinamento di Ilaria Bignotti .\nNel 2013, sotto la supervisione di Franca, si celebrano prima l'omaggio a Paolo Scheggi all'interno di 'Postwar. Protagonisti italiani', a cura di Massimo Barbero (al Gugghenheim di Venezia) e dopo \"Paolo Scheggi. Interacamera plastica e altre storie\", mostra dedicata all\u2019estensione dell\u2019opera nell\u2019ambiente, a cura di Stefano Pezzato (al 'Centro Pecci' di Prato) . \nFra aprile e maggio del 2014, la 'Cortesi Gallery' di Lugano propone, come scelta sperimentale per verificare la persistenza del linguaggio di Scheggi tra gli artisti delle nuove generazioni (Lucy Skaer, Glasgow, 1975), la mostra bi-personale 'Paolo Scheggi \u2013 Lucy Skaer' .\nNel giugno 2015 in occasione di 'Art Basel', Tornabuoni Art (che rappresenta l\u2019artista a livello internazionale) presenta le quattro grandi \"Intersuperfici\" che erano state esposte alla Biennale di Venezia del 1966 e, nell\u2019ottobre successivo, nella sede parigina della stessa Galleria, viene dedicata a Paolo Scheggi una mostra che ha per tema la \"Parola \u2013 poesia e le sue performance\" . \nNel 2018, tra gennaio e marzo, una verifica analoga a quella di Lugano del 2014 viene riproposta presso lo 'Spazio Arte CUBO' \u2013 Centro Unipol di Bologna con una mostra a pi\u00f9 voci dove l\u2019ambiente \"Interfiore\" di Scheggi viene ricostruito e messo in dialogo con le installazioni di Joanie Lemercier (Pithiviers, Francia, 1982) .\nNel 2019, Franca segue a Londra la progettazione della mostra antologica alla 'Estorick Collection of Modern Italian Art' dal titolo \"Paolo Scheggi: In Depth\", tenutasi dal 3 luglio al 15 settembre e, contemporaneamente, si occupa della ricostruzione della mitica performance del \u201969 \"Opl\u00e0-stick, passione secondo Paolo Scheggi\", che si tiene al Museo d\u2019Arte Contemporanea (MSU) di Zagabria, performance poi riproposta a Rijeka, Capitale della Cultura 2020, dalla fine di ottobre dello stesso anno e interpretata dal collettivo teatrale BADco (a cura di Ilaria Bignotti e Jasna Jak\u0161i\u0107, in collaborazione con l\u2019Archivio Scheggi) .\nL\u2019archivio.\nL\u2019archivio di Paolo Scheggi nasce per volont\u00e0 delle eredi Franca e Cosima Scheggi nel gennaio 2013 con la costituzione a Milano dell\u2019Associazione Paolo Scheggi, \u00abvolta ad autenticare, archiviare, conservare e catalogare le opere, gli scritti, i documenti, i dati, le testimonianze, le notizie e qualsiasi altro materiale di interesse, avente ad oggetto l\u2019opera e la vita dell\u2019artista\u00bb.\nNel 2016 viene completato il Catalogo ragionato, atto finale del riordino delle opere ."}
{"id": "3675552", "revid": "1543377", "url": "https://it.wikipedia.org/wiki?curid=3675552", "title": "Eolinus", "text": "Eolinus \u00e8 un genere di ragni fossili appartenente alla famiglia Salticidae.\nCaratteristiche.\nGli esemplari finora raccolti risalgono tutti all'Oligocene.\nDistribuzione.\nLe dieci specie oggi note di questo genere sono state rinvenute in Europa centrale, in alcuni depositi di ambra baltica.\nTassonomia.\nA giugno 2011, questo genere fossile comprende 10 specie descritte e una non classificata:"}
{"id": "3675555", "revid": "6923", "url": "https://it.wikipedia.org/wiki?curid=3675555", "title": "Michael Sata", "text": "Socialdemocratico, dopo aver vinto le elezioni generali del 2011 \u00e8 divenuto il 5\u00ba Presidente dello Zambia: l'incarico, iniziato il 23 settembre, si \u00e8 concluso anticipatamente per il suo decesso, avvenuto il 28 ottobre 2014 all'et\u00e0 di 76 anni."}
{"id": "3675558", "revid": "305248", "url": "https://it.wikipedia.org/wiki?curid=3675558", "title": "News aggregator", "text": ""}
{"id": "3675560", "revid": "363629", "url": "https://it.wikipedia.org/wiki?curid=3675560", "title": "Baby, The Stars Shine Bright", "text": " (Abbreviato in \"Baby\" o \"BTSSB\") \u00e8 una catena di boutique giapponese.\nStoria.\nCreata nel 1988 da Akinori Isobe e sua moglie Fumiyo, la sede si trova a Shibuya (T\u014dky\u014d), Giappone. Il marchio \u00e8 specializzato in Moda Lolita, e come Angelic Pretty si focalizza principalmente sullo Sweet Lolita. Baby, The Stars Shine Bright ha aperto il suo primo negozio al di fuori del Giappone a Parigi, Francia, ed un secondo a San Francisco, California, USA il 15 agosto 2009.\nCome citato in \"Shimotsuma Monogatari\" (\"Kamikaze Girls\" nella versione italiana), il nome del marchio deriva dal titolo dell'album \"Baby, The Stars Shine Bright\" del gruppo pop inglese Everything but the Girl. \nLinee di abbigliamento secondarie.\nAlice and the Pirates.\nLa linea Alice and the Pirates \u00e8 stata creata nel 2004. \u00c8 caratterizzata da un forte utilizzo di elementi pirateschi e punk con colori pi\u00f9 pesanti e maggior presenza di capi utilizzabili dalla controparte maschile della moda lolita, l'\u014dji. Un negozio interamente dedicato a questa linea \u00e8 stato aperto il 25 agosto 2006 a Harajuku, al piano terra del centro commerciale Laforet.\nHello Kitty e Charmmy Kitty.\nIl brand produce anche vestiti con stampe e temi di personaggi non di propria invenzione, come ad esempio Hello Kitty, dato il successo di tale personaggio nella moda lolita per quanto riguarda accessori e decorazioni.\nBTSSB e \"Kamikaze Girls\".\nNel film, nel manga e nel libro \"Shimotsuma Monogatari\" \u00e8 dato molto spazio al brand e una delle due protagonista, Momoko, ne \u00e8 ossessionata, vestendolo tutti i giorni."}
{"id": "3675563", "revid": "533647", "url": "https://it.wikipedia.org/wiki?curid=3675563", "title": "Albert-Bernard Bongo", "text": ""}
{"id": "3675567", "revid": "1573940", "url": "https://it.wikipedia.org/wiki?curid=3675567", "title": "Diocesi di Media", "text": "La diocesi di Media (in latino: \"Dioecesis Mediensis\") \u00e8 una sede soppressa e sede titolare della Chiesa cattolica.\nStoria.\nMedia, nell'odierna Algeria, \u00e8 un'antica sede episcopale della provincia romana della Mauritania Cesariense.\nUnico vescovo conosciuto di questa diocesi africana \u00e8 Emilio, il cui nome appare al 47\u00ba posto nella lista dei vescovi della Mauritania Cesariense convocati a Cartagine dal re vandalo Unerico nel 484; Emilio, come tutti gli altri vescovi cattolici africani, fu condannato all'esilio.\nDal 1933 Media \u00e8 annoverata tra le sedi vescovili titolari della Chiesa cattolica; l'attuale vescovo titolare \u00e8 Gabriel Narciso Escobar Ayala, S.D.B., vicario apostolico di Chaco Paraguayo."}
{"id": "3675570", "revid": "322321", "url": "https://it.wikipedia.org/wiki?curid=3675570", "title": "Diocesi di Medianas degli Zabunii", "text": "La diocesi di Medianas degli Zabunii (in latino: \"Dioecesis Medianensis Zabuniorum\") \u00e8 una sede soppressa e sede titolare della Chiesa cattolica.\nStoria.\nMedianas degli Zabunii, identificabile con Medjana nell'odierna Algeria, \u00e8 un'antica sede episcopale della provincia romana della Mauritania Sitifense.\nUnico vescovo conosciuto \u00e8 il donatista Donato, che prese parte alla conferenza di Cartagine del 411, che vide riuniti assieme i vescovi cattolici e donatisti dell'Africa romana. Dagli Atti della conferenza si evince che Il vescovo cattolico non era presente in quanto deceduto da poco tempo, e la sua sede era amministrata dal vescovo Novato di Sitifi.\nDal 1933 Medianas degli Zabunii \u00e8 annoverata tra le sedi vescovili titolari della Chiesa cattolica; dal 28 ottobre 2021 il vescovo titolare \u00e8 Fernando Francisco, vescovo ausiliare di Luanda."}
{"id": "3675571", "revid": "92723", "url": "https://it.wikipedia.org/wiki?curid=3675571", "title": "Diocesi di Mina", "text": "La diocesi di Mina (in latino: \"Dioecesis Minensis\") \u00e8 una sede soppressa e sede titolare della Chiesa cattolica.\nStoria.\nMina, identificabile con le rovine nei pressi di Relizane nell'odierna Algeria, \u00e8 un'antica sede episcopale della provincia romana della Mauritania Cesariense.\nSono due i vescovi documentati di questa diocesi africana. Cecilio figura al 49\u00ba posto nella lista dei vescovi della Mauritania Cesariense convocati a Cartagine dal re vandalo Unerico nel 484; Cecilio, come tutti gli altri vescovi cattolici africani, fu condannato all'esilio. Secondino intervenne al concilio cartaginese del 525 e sottoscrisse al 9\u00ba posto gli atti della prima seduta, celebrata il 5 febbraio; Bonifacio di Cartagine si felicit\u00f2 con Secondino per essere riuscito a presentarsi al concilio, malgrado la situazione instabile della sua provincia.\nDal 1927 Mina \u00e8 annoverata tra le sedi vescovili titolari della Chiesa cattolica; dal 31 maggio 2010 il vescovo titolare \u00e8 Wilfried Theising, vescovo ausiliare di M\u00fcnster."}
{"id": "3675578", "revid": "1573940", "url": "https://it.wikipedia.org/wiki?curid=3675578", "title": "Diocesi di Molicunza", "text": "La diocesi di Molicunza (in latino: \"Dioecesis Molicunzensis\") \u00e8 una sede soppressa e sede titolare della Chiesa cattolica.\nStoria.\nMolicunza, forse identificabile con le rovine di Makou nell'odierna Algeria, \u00e8 un'antica sede episcopale della provincia romana della Mauritania Sitifense.\nUnico vescovo conosciuto di questa diocesi africana \u00e8 Romano, il cui nome appare al 27\u00ba posto nella lista dei vescovi della Mauritania Sitifense convocati a Cartagine dal re vandalo Unerico nel 484; Romano, come tutti gli altri vescovi cattolici africani, fu condannato all'esilio.\nDal 1933 Molicunza \u00e8 annoverata tra le sedi vescovili titolari della Chiesa cattolica; l'attuale vescovo titolare \u00e8 Agnelo Rufino Gracias, amministratore apostolico \"sede plena\" di Jullundur, gi\u00e0 vescovo ausiliare di Bombay."}
{"id": "3675579", "revid": "322321", "url": "https://it.wikipedia.org/wiki?curid=3675579", "title": "Diocesi di Monte di Mauritania", "text": "La diocesi di Monte di Mauritania (in latino: \"Dioecesis Montensis in Mauretania\") \u00e8 una sede soppressa e sede titolare della Chiesa cattolica.\nStoria.\nMonte di Mauritania, forse identificabile con le rovine di \"Henchir-Casbalt\" nell'odierna Algeria, \u00e8 un'antica sede episcopale della provincia romana della Mauritania Sitifense.\nUnico vescovo conosciuto \u00e8 il cattolico Donaziano, che prese parte alla conferenza di Cartagine del 411, che vide riuniti assieme i vescovi cattolici e donatisti dell'Africa romana. In quell'occasione il vescovo donatista non fu presente per motivi di salute. Donaziano potrebbe appartenere all'omonima sede di Numidia.\nDal 1933 Monte di Mauritania \u00e8 annoverata tra le sedi vescovili titolari della Chiesa cattolica; dal 4 dicembre 2012 il vescovo titolare \u00e8 Alberto Germ\u00e1n Bocciate, O.S.A., vescovo ausiliare di La Plata."}
{"id": "3675580", "revid": "1305772", "url": "https://it.wikipedia.org/wiki?curid=3675580", "title": "Epifora", "text": ""}
{"id": "3675582", "revid": "92723", "url": "https://it.wikipedia.org/wiki?curid=3675582", "title": "Diocesi di Mopta", "text": "La diocesi di Mopta (in latino: \"Dioecesis Moptensis\") \u00e8 una sede soppressa e sede titolare della Chiesa cattolica.\nStoria.\nMopta, forse identificabile con le rovine di El-Ouarcha nell'odierna Algeria, \u00e8 un'antica sede episcopale della provincia romana della Mauritania Sitifense.\nSono tre i vescovi documentati di questa diocesi. Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, presero parte il cattolico Leone e il donatista Felice. Il nome di Leone, della Mauritania Sitifense, senza la menzione della sede di appartenenza, compare anche nella lista delle sottoscrizioni della lettera sinodale frutto del concilio antipelagiano celebrato a Milevi nel 416. Leone fu ancora presente al concilio cartaginese del 419 come delegato della Mauritania Sitifense, assieme a Novato di Sitifi.\nIl nome di Villatico, \"episcopus Mozotensis\" (forse grafia errata per \"Moptensis\") appare al 33\u00ba posto nella lista dei vescovi della Mauritania Sitifense convocati a Cartagine dal re vandalo Unerico nel 484; Villatico, come tutti gli altri vescovi cattolici africani, fu condannato all'esilio.\nDal 1933 Mopta \u00e8 annoverata tra le sedi vescovili titolari della Chiesa cattolica; dal 12 marzo 2015 il vescovo titolare \u00e8 Teodor (Taras) Martynjuk, M.S.U., vescovo ausiliare di Ternopil'-Zboriv."}
{"id": "3675586", "revid": "322321", "url": "https://it.wikipedia.org/wiki?curid=3675586", "title": "Diocesi di Murcona", "text": "La diocesi di Murcona (in latino: \"Dioecesis Murconensis\") \u00e8 una sede soppressa e sede titolare della Chiesa cattolica.\nStoria.\nMurcona, nell'odierna Algeria, \u00e8 un'antica sede episcopale della provincia romana della Mauritania Cesariense. Toulotte e Mesnage identificano l\"'ecclesia Murconensis\" o \"Nurconensis\", menzionata dalle fonti ecclesiastiche, con la localit\u00e0 \"Ad Dracones\", di cui parla l'Itinerario antonino, e localizzata a Hammar bou Hadjar, 15 miglia da A\u00efn T\u00e9mouchent.\nSono due i vescovi documentati di questa antica diocesi africana. Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, prese parte il vescovo cattolico Ausilio, senza competitore donatista. Vista la rarit\u00e0 del nome, potrebbe essere identificato con il vescovo Ausilio di cui parla sant'Agostino: Ausilio, che aveva colpito con un anatema il \"comes\" Classiciano, e tutta la sua famiglia, per aver contravvenuto alla giurisdizione ecclesiastica, ricevette dal vescovo di Ippona una lettera di intercessione a favore di Classiciano.\nIl secondo vescovo \u00e8 Maddanio, il cui nome appare al 102\u00ba posto nella lista dei vescovi della Mauritania Cesariense convocati a Cartagine dal re vandalo Unerico nel 484; Maddanio, come tutti gli altri vescovi cattolici africani, fu condannato all'esilio.\nDal 1989 Murcona \u00e8 annoverata tra le sedi vescovili titolari della Chiesa cattolica; dal 30 settembre 2021 il vescovo titolare \u00e8 Petru Sescu, vescovo ausiliare di Ia\u0219i."}
{"id": "3675587", "revid": "92723", "url": "https://it.wikipedia.org/wiki?curid=3675587", "title": "Diocesi di Murustaga", "text": "La diocesi di Murustaga (in latino: \"Dioecesis Murustagensis\") \u00e8 una sede soppressa e sede titolare della Chiesa cattolica.\nStoria.\nMurustaga, forse identificabile con Mostaganem nell'odierna Algeria, \u00e8 un'antica sede episcopale della provincia romana della Mauritania Cesariense.\nUnico vescovo conosciuto di questa diocesi africana \u00e8 Marziano, il cui nome appare al 25\u00ba posto nella lista dei vescovi della Mauritania Cesariense convocati a Cartagine dal re vandalo Unerico nel 484; Marziano era gi\u00e0 deceduto in occasione della redazione di questa lista..\nDal 1933 Murustaga \u00e8 annoverata tra le sedi vescovili titolari della Chiesa cattolica; l'attuale vescovo titolare \u00e8 Julian Andrzej Wojtkowski, gi\u00e0 vescovo ausiliare di Varmia."}
{"id": "3675589", "revid": "322321", "url": "https://it.wikipedia.org/wiki?curid=3675589", "title": "Diocesi di Muteci", "text": "La diocesi di Muteci (in latino: \"Dioecesis Mutecitana\") \u00e8 una sede soppressa e sede titolare della Chiesa cattolica.\nStoria.\nMuteci, forse nei pressi di A\u00efn-el-Aneb nell'odierna Algeria, \u00e8 un'antica sede episcopale della provincia romana della Mauritania Cesariense.\nUnico vescovo conosciuto di questa diocesi africana \u00e8 Quintasio, il cui nome appare al 76\u00ba posto nella lista dei vescovi della Mauritania Cesariense convocati a Cartagine dal re vandalo Unerico nel 484; Quintasio, come tutti gli altri vescovi cattolici africani, fu condannato all'esilio.\nDal 1933 Muteci \u00e8 annoverata tra le sedi vescovili titolari della Chiesa cattolica; dal 14 maggio 2021 il vescovo titolare \u00e8 Martin Ashe, vescovo ausiliare di Melbourne."}
{"id": "3675590", "revid": "1846281", "url": "https://it.wikipedia.org/wiki?curid=3675590", "title": "Challenge des champions 1956", "text": "La Supercoppa di Francia 1956 (ufficialmente Challenge des champions 1956) \u00e8 stata la seconda edizione della Supercoppa di Francia.\nSi \u00e8 svolta il 6 giugno 1956 al Parco dei Principi di Parigi tra il Nizza, vincitore della Division 1 1955-1956, e il Sedan-Torcy, vincitore della Coppa di Francia 1955-1956.\nA conquistare il titolo \u00e8 stato il Sedan-Torcy che ha vinto per 1-0 con rete di Diego Cuenca."}
{"id": "3675592", "revid": "1543377", "url": "https://it.wikipedia.org/wiki?curid=3675592", "title": "Neuropsicoanalisi", "text": "Neuropsicoanalisi \u00e8 un termine coniato nel 1999 per indicare un paradigma di ricerca che si situa tra l'ambito delle neuroscienze e quello della psicoanalisi, che cerca di conciliare e coniugare alcuni modelli teorici di entrambe le discipline per una migliore comprensione complessiva del rapporto mente-cervello e di sviluppare una pratica clinica e psicoterapeutica che unifichi in un sistema coerente i due settori.\nEssa ha origine dal recente presupposto che il dualismo epistemologico ed esplicativo tra la ricerca psicodinamica e quella neuroscientifica non ha pi\u00f9 motivo di esistere.\nIn tale approccio, che amplia il paradigma classico delle neuroscienze cognitive, la comprensione dei processi psichici \u00e8 ritenuta insoddisfacente se viene basata solo su un modello esplicativo di tipo cognitivista, o su approcci simili a quello dell'elaborazione delle informazioni (\"Human Information Processing\").\nLa recente revisione autocritica di alcuni assetti della propria modellizzazione scientifica da parte dei neuroscienziati ha contribuito alla nascita di questo nuovo approccio scientifico.\nStoria.\nPresupposti filosofici.\nDualismo.\nCartesio sosteneva che vi fossero due entit\u00e0 separate: la mente (o anima, o spirito) e il corpo. Di conseguenza, egli svilupp\u00f2 una visione dualistica, basata sulla dicotomia mente-corpo. Nel suo modello filosofico, il corpo \u00e8 un genere di cosa, e la mente (o spirito) \u00e8 un altro.\nQuesto approccio concettuale non si presta a una ricerca scientifica, per cui la maggior parte degli psicologi e neuroscienziati di oggi rifiutano il dualismo cartesiano.\nCi\u00f2 ha, per\u00f2, evidenziato la difficolt\u00e0 di trovare un'alternativa teorica.\nMonismo.\nLa posizione opposta, il monismo, sostiene che esiste un solo tipo di enti, a cui appartengono sia la mente che il corpo. Le sensazioni, come per esempio il rosso di un pomodoro, rappresentano semplicemente il pattern di attivazione di determinate cellule cerebrali. Molti, per\u00f2, trovano questo approccio teorico insoddisfacente, perch\u00e9 in realt\u00e0 esso non affronta il fatto che il rosso di un pomodoro e un pattern di attivazione nella regione V4 del sistema visivo appaiono nettamente diversi. Colmare la differenza \u00e8 quello che le moderna neuroscienze chiama \"il difficile problema\".\nProspettivismo.\nLa neuro-psicoanalisi risponde a questa sfida tramite un monismo a due facce, a volte indicato come prospettivismo. In questa prospettiva noi siamo intrinsecamente monisti, i nostri cervelli compresa la mente, sono fatti di una sola tipologia di entit\u00e0: le cellule, ma noi percepiamo questa cosa in due modi diversi.\nLa prima \u00e8 la via che indicano i neuroscienziati, essi sezionano il cervello con bisturi e microscopio o con scansioni cerebrali e poi tracciano percorsi neurochimici. La neurologia invece osserva la mente dal di fuori, cio\u00e8, attraverso l'esame neurologico: questionari, il Boston Naming test o Wisconsin Sorting, con linee bisettrici, agendo dal di fuori come si utilizza un cacciavite, e cos\u00ec via. I neurologi possono confrontare i cambiamenti nella funzione psicologica che l'esame neurologico mostra con i cambiamenti associati nel cervello, sia post mortem o per mezzo di moderne tecnologie di diagnostica per immagini.\nL'altro modo \u00e8 la via di Cartesio o degli psicoanalisti. Possiamo osservare \"soggettivamente\", da dentro una mente, come ci sentiamo e quello che pensiamo. Freud affin\u00f2 questo tipo di osservazione facendo libere associazioni. Egli sostenne ci\u00f2 e da un secolo la sua terapia conferma che questa \u00e8 la tecnica migliore che abbiamo per conoscere le complesse funzioni mentali e che la semplice introspezione non sar\u00e0 rivelatrice. Comunque attraverso la psicoanalisi, noi possiamo scoprire il funzionamento dell'inconscio della nostra mente.\nGli albori.\nIl fondatore del metodo psicoanalitico, Sigmund Freud, era egli stesso un neuropatologo (svolse ricerche sulla neuropatologia del midollo spinale insieme ad Ernst Br\u00fccke).\nIl suo primo libro sulla nevrosi fu \"Progetto di una psicologia per neurologi\" (\"Entwurf einer Psychologie\"), 1895, pubblicato solo 12 anni dopo la sua morte, che presentava un abbozzo di tentativo di spiegare da un punto di vista neurologico i processi psichici, compresi quelli in seguito definiti come inconsci. I neuroscienziati Pribram e Gill sottolineano che molti dei concetti di quello che divenne noto come metapsicologia nella teoria psicoanalitica sono stati impostati con la massima chiarezza in questo manoscritto del 1895 come una teoria biologica di controllo cognitivo. Essi indicano una possibile revisione della psicoanalisi come una disciplina puramente psicologica, con l'osservazione del comportamento e tecniche di analisi come le relazioni verbali anche perch\u00e9 ci sono prove che Freud si basava su ipotesi neurologiche e biologiche, anche se non esplicitamente riconobbe o neg\u00f2 ci\u00f2.\nInfatti, molti dei suoi scritti iniziali sono concentrati sulla dimensione organica delle dipendenze e sui meccanismi neuronali dell'ipnosi: \"Scritti sulla cocaina\"; cosa che d\u00e0 una chiave di lettura e di interpretazione nuova.\nIl lavoro iniziale non fu completato, e Freud abbandon\u00f2 i tentativi di fusione delle sue teorie psicoanalitiche sul trauma sessuale con le conoscenze neurologiche. Non fece pi\u00f9 tentativi di collegamento tra la psicoanalisi e le neuroscienze, ma espresse l'opinione che la conoscenza del cervello sarebbe poi stata soppiantata dalla psicoanalisi. Abbandon\u00f2 cos\u00ec il punto di vista biologico per necessit\u00e0:\nDopo questa iniziale \"intuizione\", le due discipline hanno poi proseguito nel loro sviluppo storico e concettuale negli anni, rimanendo a lungo separate in quanto ritenute paradigmi non unificabili; o, peggio, quella di derivazione freudiana veniva considerata errata dai neurofisiologi.\nAlcuni psicoanalisti e neuroscienziati, tuttavia, hanno nel tempo espresso progressivo interesse per un possibile dialogo interdisciplinare.\nXXI secolo.\nDialogo che si \u00e8 concretizzato nel 2000 a Londra quando si \u00e8 svolto il primo congresso internazionale di neuropsiconalisi; tra i membri fondatori della \"Societ\u00e0 Internazionale di Neuropsicoanalisi\" vi sono eminenti neurofisiologi quali Antonio Damasio (1944), Eric Kandel (1929), Gerald Edelman (1929), Helen S. Mayberg (1956), Jaak Panksepp (1943), Joseph LeDoux (1949), Oliver Sacks (1933), Vilayanur S. Ramachandran (1951), ed autorevoli esponenti del pensiero psicoanalitico quali Charles Brenner e Andr\u00e9 Green. L'obbiettivo dichiarato di questa nuova disciplina scientifica \u00e8 quello di individuare quali siano le aree cerebrali che operano funzionalmente in relazione ai fenomeni psicodinamici, per primi individuati da Sigmund Freud.\nMichael Harvey della Societ\u00e0 Psicoanalitica Internazionale si riferisce alla neuropsiconalisi come un settore emergente negli studi di neurologia, che \u00e8 attualmente oggetto di un'esplorazione interdisciplinare tra la neurologia, la neuropsicologia, la neuroanatomia e la psicoanalisi ed \u00e8 proposta con il metodo dell'osservazione clinico-anatomica proposto da Freud quando lavorava come un neurologo). Questo insieme alla neuropsicologia dinamica, fondata Aleksandr Romanovi\u010d Lurija (1902-1977) nel 1939, i cui principi di approccio alla psicoanalisi sono quelli di accettare che le funzioni fisiologiche superiori del cervello si attuino con l'interazione dinamica di diverse aree in tutto il cervello, e non siano affatto il risultato di un funzionamento centralizzato.\nSviluppi sperimentali.\nLa disciplina, negli ultimi 10 anni, si \u00e8 molto sviluppata anche grazie alle tecniche di diagnostica per immagini come la tomografia a emissione di fotone singolo, tecnica che permette di \"visualizzare\" il funzionamento del cervello anche sotto l'effetto di farmaci o altri tipi di stimolazione.\nI neuropsicoanalisti hanno cercato di approfondire le conoscenze che si riferiscono al funzionamento dell'inconscio (e talvolta del cosciente), studiandole tramite tecniche proprie della psicoanalisi e della fisiologia sperimentale dei processi cerebrali sottostanti.\nTra i risultati e le linee di ricerca recenti:\nCritiche.\nDiversi psicoanalisti e biologi rifiutano la possibilit\u00e0 concettuale di unificare due discipline con metodi cos\u00ec diversi tra loro; tra essi, per esempio, Christophe Chaperot e Viorica Celacu Pisani che, secondo una visione cristiana, suggeriscono: \"dal momento che due scienze non si possono davvero unire, sulla base del requisito epistemologico di un'identit\u00e0 dei loro oggetti, la psicoanalisi e le neuroscienze sono destinati a mantenere le distanze.\""}
{"id": "3675593", "revid": "92723", "url": "https://it.wikipedia.org/wiki?curid=3675593", "title": "Diocesi di Nabala", "text": "La diocesi di Nabala (in latino: \"Dioecesis Nabalensis\") \u00e8 una sede soppressa e sede titolare della Chiesa cattolica.\nStoria.\nNabala, nell'odierna Algeria, \u00e8 un'antica sede episcopale della provincia romana della Mauritania Cesariense.\nNon si conoscono nomi di vescovi di questa sede, se non che nel 484 era sede vacante.\nDal XVIII secolo Nabala \u00e8 annoverata tra le sedi vescovili titolari della Chiesa cattolica; dal 23 marzo 1982 il vescovo titolare \u00e8 Lucilo Barrameda Quiambao, gi\u00e0 vescovo ausiliare di Legazpi."}
{"id": "3675594", "revid": "2138421", "url": "https://it.wikipedia.org/wiki?curid=3675594", "title": "Ducato di Racib\u00f3rz", "text": "Il Ducato di Racib\u00f3rz (in tedesco: \"Herzogtum Ratibor\", in ceco: \"Ratibo\u0159sk\u00e9 kn\u00ed\u017eectv\u00ed\") fu uno dei ducati della Slesia. La sua capitale era Racib\u00f3rz, oggi nella regione polacca della Slesia.\nStoria.\nDopo che Dopo che Boleslao I il Lungo e il fratello minore Miecislao I Gambe Storte, spalleggiati dall'imperatore Federico I Barbarossa avevano ricevuto la loro eredit\u00e0 in Slesia nel 1163, il ducato di Racib\u00f3rz venne costituito nel 1172 come territorio per Miecislao. Era incentrato intorno alle citt\u00e0 di Racib\u00f3rz, Ko\u017ale e Cieszyn. La piccola parte di Mieszko fu allargata per la prima volta nel 1177, quando ricevette i territori del ducato di Bytom, di O\u015bwi\u0119cim, di Zator, Pszczyna e di Siewierz dallo zio, il duca Casimiro II il Giusto di Polonia. Nel 1202 Miecislao occup\u00f2 il ducato di Opole, appartenuto al nipote deceduto Iaroslao, andando a costituire il ducato di Opole e Racib\u00f3rz.\nDopo la morte del nipote di Mieszko, il duca Ladislao di Opole nel 1281, i suoi figli divisero nuovamente il ducato di Opole e Racib\u00f3rz e nel 1290 il ducato di Racib\u00f3rz torn\u00f2 indipendente, assegnato al figlio minore di Ladislao, Premislao. Racib\u00f3rz all'epoca comprendeva le terre di Wodzis\u0142aw, \u017bory, Rybnik, Miko\u0142\u00f3w e Pszczyna, mentre alcune parti del territorio furono utilizzate per la creazione del ducato di Teschen e del ducato di Bytom, tenuti dai fratelli di Premislavo.\nNel 1327 il figlio di Premislavo, il duca Leszek, rese omaggio a Giovanni I di Boemia, dopodich\u00e9 il suo ducato divenne un feudo boemo. Dopo la morte di Leszek senza eredi nel 1336, re Giovanni si impadron\u00ec del ducato e lo assegn\u00f2 al duca Nicola II di Opava della famiglia dei Premislidi, costituendo il ducato unito di Opava e Racib\u00f3rz. Il ducato sub\u00ec cambiamenti territoriali fino al 1521, quando fu ancora una volta unito a Opole sotto il duca Giovanni II \"il Buono\". Opole e Racib\u00f3rz, alla morte di Giovanni nel 1532, passarono alla Casata degli Asburgo, re boemi dal 1526; il feudo fu ereditato dal margravio Giorgio di Brandeburgo-Ansbach del casato di Hohenzollern, fu poi ceduto per un breve periodo al casato di Vasa (Polonia), per essere poi annesso e incorporato all'interno del Regno di Prussia nel 1742 con il trattato di Breslavia.\nIl titolo di \"duca di Ratibor\" fu acquistato dal langravio Vittorio Amedeo d'Assia-Rotenburg nel 1821. Re Federico Guglielmo IV di Prussia nel 1840 lo concesse al nipote del langravio, il principe Vittorio di Hohenlohe-Schillingsf\u00fcrst, in cambio della sua rinuncia alla eredit\u00e0 Hohenlohe in favore del fratello minore Clodoveo.\nDuchi.\nPiast della Slesia.\n\"Unito ad Opole dal 1202.\"\n\"Separazione da Opole, Cieszyn e Bytom.\"\n\"Ramo estinto, ducato sequestrato come feudo da Giovanni I di Boemia.\"\nDuchi di Opava della dinastia dei Premislidi.\n\"Ramo estinto, ducato ereditato da Giovanni II \"il Buono\" di Opole.\"\nCasato di Hohenlohe-Schillingf\u00fcrst.\nDuchi di Ratibor e principi di Corvey \nCapi del casato di Ratibor dopo la prima guerra mondiale"}
{"id": "3675595", "revid": "92723", "url": "https://it.wikipedia.org/wiki?curid=3675595", "title": "Diocesi di Nasbinca", "text": "La diocesi di Nasbinca (in latino: \"Dioecesis Nasbincensis\") \u00e8 una sede soppressa e sede titolare della Chiesa cattolica.\nStoria.\nNasbinca, nell'odierna Algeria, \u00e8 un'antica sede episcopale della provincia romana della Mauritania Cesariense.\nUnico vescovo conosciuto di questa diocesi africana \u00e8 Gennaro, il cui nome appare al 39\u00ba posto nella lista dei vescovi della Mauritania Cesariense convocati a Cartagine dal re vandalo Unerico nel 484; Gennaro era gi\u00e0 deceduto in occasione della redazione di questa lista.\nDal 1933 Nasbinca \u00e8 annoverata tra le sedi vescovili titolari della Chiesa cattolica; dal 3 novembre 2021 il vescovo titolare \u00e8 Est\u00eav\u00e3o Binga, vescovo ausiliare di Benguela."}
{"id": "3675596", "revid": "1543377", "url": "https://it.wikipedia.org/wiki?curid=3675596", "title": "Gorgopsina", "text": "Gorgopsina \u00e8 un genere di ragni fossili appartenente alla famiglia Salticidae.\nCaratteristiche.\nGli esemplari finora raccolti risalgono tutti al Paleogene.\nDistribuzione.\nLe sedici specie oggi note di questo genere sono state rinvenute in Europa centrale, in alcuni depositi di ambra baltica; la G. fractura \u00e8 stata trovata nelle ambre di Rivne.\nTassonomia.\nA giugno 2011, questo genere fossile comprende 10 specie descritte e una non classificata:"}
{"id": "3675598", "revid": "33689", "url": "https://it.wikipedia.org/wiki?curid=3675598", "title": "Annio Eucario Epifanio", "text": "Ricopr\u00ec la carica di \"praefectus urbi\" di Roma tra il 412 (attestato in carica il 15 ottobre) e il 414 (27 maggio), e restaur\u00f2 la Basilica Iulia."}
{"id": "3675601", "revid": "1305772", "url": "https://it.wikipedia.org/wiki?curid=3675601", "title": "Hermannsdenkmal", "text": "L'Hermannsdenkmal (lett. \"Monumento ad Arminio\") \u00e8 un monumento situato a Detmold, nel Land Renania Settentrionale-Vestfalia, nella parte meridionale della Foresta di Teutoburgo. Venne realizzato tra il 1838 ed il 1875 su progetto di Ernst von Bandel.\nIl monumento celebra il capo della trib\u00f9 germanica dei Cherusci, Arminio (in latino \"Arminius\", in tedesco noto come \"Hermann\", \"Armin\" o \"Irmin\"), e la battaglia della foresta di Teutoburgo - nota anche come il \"disastro di Varo\" - durante la quale le legioni romane guidate da Publio Quintilio Varo subirono una decisiva sconfitta, principalmente con l'inganno ed il tradimento da parte dello stesso Arminio che era alleato di Roma, dove era cresciuto ed aveva una posizione nella classe equestre.\nContesto storico.\nLa costruzione del monumento \u00e8 da collocarsi all'interno della situazione socio-politica della Germania del XIX secolo, nel cosiddetto periodo di \"Ostilit\u00e0 franco-tedesca\" che caratterizz\u00f2 per innumerevoli anni i conflitti tra le due sponde del fiume Reno: in seguito alle sconfitte subite a danno delle truppe napoleoniche ed alla conseguente presa di coscienza dell'eccessiva frammentazione politica degli allora stati germanici, inizi\u00f2 all'epoca un percorso di ricerca dell'identit\u00e0 nazionale all'interno dei simboli e degli avvenimenti del passato. Inizi\u00f2 cos\u00ec ad essere attualizzata la figura di Arminio come quella del primo unificatore, nella storia, delle genti tedesche (per la precisione, Arminio lo fu di trib\u00f9 germaniche), un personaggio riscoperto gi\u00e0 dal XVI secolo dagli umanisti tedeschi interessati alla storia romana.\nI monumenti nazionali nella Germania del XIX secolo.\nL'Hermannsdenkmal si inserisce all'interno di un pi\u00f9 ampio movimento di costruzione di monumenti simboleggianti l'unit\u00e0 nazionale, come il Walhalla di Ratisbona - completato nel 1842 - o il Niederwalddenkmal di R\u00fcdesheim am Rhein, terminato nel 1883. Si trattava, anche in questo caso, di monumenti eretti secondo canoni evidentemente classicisti, pur esaltando tematiche tipicamente germaniche: anche questa fusione risulta essere tipica di quest'epoca caratterizzata dalla ricerca di una comune identit\u00e0.\nAltri progetti.\nGi\u00e0 nel XVIII secolo la figura di Arminio era salita alla ribalta come figura nazionale grazie a diversi drammi composti dal poeta Friedrich Gottlieb Klopstock, ispirando gi\u00e0 all'epoca la fantasia di numerosi tra scultori ed architetti. Tale sentimento si rafforz\u00f2 ulteriormente in seguito alla liberazione dalle truppe napoleoniche: tra i vari artisti che prepararono bozzetti e studi per monumenti ad Arminio, si pu\u00f2 contare, gi\u00e0 dal 1813, anche la presenza di Karl Friedrich Schinkel. Questi torner\u00e0 nuovamente alla ribalta nel 1839, poco dopo l'inizio dei lavori per il monumento progettato da Ernst von Bandel, quando presenter\u00e0 un progetto alternativo in collaborazione con Christian Daniel Rauch: la commissione respinger\u00e0 per\u00f2 la proposta e continuer\u00e0 a supportare il monumento oggi visibile.\nUbicazione.\nL'Hermannsdenkmal \u00e8 situato alla sommit\u00e0 della boscosa collina del Teutberg (386 metri s.l.m.), laddove era presente un bastione circolare, da cui prese anche il nome di Grotenburg. L'allora principe di Lippe, Leopoldo II, aveva infatti posto come condizione per il finanziamento dell'opera che la stessa fosse realizzata sulla cima di un'altura, di modo tale che potesse essere visibile da buona parte del proprio stato.\nL'architetto Ernst von Bandel scelse quindi questa collina per motivazioni principalmente estetiche e pratiche nella realizzazione, guidato comunque dalla convinzione che la battaglia si fosse effettivamente svolta all'interno della foresta di Teutoburgo. Solo a lavori iniziati un'\u00e9quipe di archeologi professionisti riusc\u00ec a identificare nel Kalkriese, regione della Bassa Sassonia vicina a Bramsche, il vero (o, almeno, il maggiormente probabile) sito ove si svolse la battaglia.\nRealizzazione.\nLa costruzione dell'Hermannsdenkmal - la cui altezza avrebbe raggiunto i 53,46 metri - ebbe inizio nel 1838. Gi\u00e0 prima dell'inizio dei lavori, e durante l'iter costruttivo, numerosi fondi vennero raccolti in tutta la Germania al fine di finanziare il completamento dell'opera.\nNel 1846 venne completato il basamento del monumento. Durante il periodo di reazione successivo alle rivoluzioni del 1848-1849, la costruzione venne interrotta fino al 1863. In seguito alla nascita dell'Impero tedesco - successiva alla Guerra franco-prussiana del 1870-1871 - si riattiv\u00f2 un certo interesse, sia politico che finanziario, verso il completamento dell'opera, che fu finalmente inaugurata nel 1875.\nLa storia del monumento \u00e8 inseparabile da quella del suo artefice, Ernst von Bandel, che vi dedic\u00f2 tutta la propria vita e che non si arrese nemmeno durante il lungo periodo di interruzione dei lavori, mettendosi sempre in cerca di nuovi fondi. Egli visse, inoltre, in una casa di tronchi costruita giusto al di sotto dell'edificando monumento, la cosiddetta \u201eBandel-H\u00fctte\u201c, visitabile ancora oggi. Riusc\u00ec ancora a presenziare all'inaugurazione dell'opera, per poi morire l'anno successivo, nel 1876.\nIl basamento.\nL'Hermannsdenkmal \u00e8 composto da una combinazione di basamento monumentale e statua di Arminio vera e propria. Il basamento in pietra arenaria, alto 26,89 metri, \u00e8 a pianta circolare. A 2,20 metri dalla base si innalzano dieci pilastri (scanditi da corrispondenti nicchie) i cui fusti ricordano all'estremit\u00e0 semicolonne esagonali; questi sostengono archi acuti e ulteriori paraste su cui poggia la cornice, costituendo un sistema architettonico dalle caratteristiche riconducibili ad un gusto neoromanico. Il livello superiore \u00e8 costituito invece dalla cupola, un elemento tipico nell'iconografia della sovranit\u00e0, ulteriormente sovrastata da un basamento minore, su cui poggia la statua. Sono state utilizzate per la realizzazione del basamento monumentale pietre provenienti dal Grotenburg stesso, sicch\u00e9 della fortificazione preistorica originale sono rimaste solo poche tracce.\nLa statua di Arminio.\nLa statua raggiunge un'altezza di 26,57 metri ed \u00e8 composta da una struttura in tubolari di ferro ricoperta da lastre di rame. Pesa, insieme al basamento, 42,80 tonnellate. Arminio appare come un'enorme figura vestito con abiti antichi ed elmo alato. Il braccio destro \u00e8 teso verso l'alto e impugna una spada, che misura 7 metri e pesa circa 550\u00a0kg; rivolto verso ovest, esso indica sia la capacit\u00e0 di difesa che un gesto di attacco al nemico francese. Il braccio sinistro regge invece il mantello. In basso, sotto il piede sinistro, si trovano un'aquila ed un fascio. Von Bandel si ispir\u00f2 nella realizzazione dei panneggi agli scritti di Tacito, stupendo in parte per l'assenza di simboli di stampo tribale."}
{"id": "3675602", "revid": "729019", "url": "https://it.wikipedia.org/wiki?curid=3675602", "title": "Epifora (medicina)", "text": "L'epifora (dal greco \"epiph\u00e9r\u014d\", \u00abporto in aggiunta\u00bb) \u00e8, nella terminologia medica, un segno clinico oculare che consiste nello stravaso di lacrime dal sacco congiuntivale ed eventuale caduta sulla guancia.\nEziologia.\nTra le cause si annoverano un'aumentata secrezione da parte della ghiandola lacrimale a seguito di fenomeni irritativi o infiammatori della congiuntiva, restringimento od occlusione delle vie lacrimali (punti lacrimali, sacco lacrimale, canale lacrimale) oppure modifiche conformazionali del margine palpebrale inferiore, a maggior incidenza nell'anziano."}
{"id": "3675603", "revid": "88740", "url": "https://it.wikipedia.org/wiki?curid=3675603", "title": "Copland", "text": ""}
{"id": "3675605", "revid": "767487", "url": "https://it.wikipedia.org/wiki?curid=3675605", "title": "Pierre Boitard", "text": "\u00c8 conosciuto in particolare per la sua descrizione scientifica del diavolo della Tasmania e per il romanzo \"Paris avant les hommes\" (pubblicato postumo nel 1861 e dove l'autore descrive la vita di un ipotetico preominide vissuto nella regione attorno alla capitale francese), ma altres\u00ec attivo come naturalista ed agronomo. Ricopr\u00ec inoltre il ruolo di ufficiale superiore durante i Cento Giorni.\nDal 1839 diresse, assieme a Louis Claude Noisette, il mensile \"Revue progressive d'agriculture, de jardinage, d'\u00e9conomie rurale et domestique\", il cui titolo venne poi cambiato, nel 1841, in \"L'Agriculteur praticien ou Revue progressive d'agriculture, de jardinage, d'\u00e9conomie rurale et domestique\" (mensile fino al 1858, poi bimestrale fino alla soppressione, nel 1872).\nBoitard espresse idee simili a quelle della teoria dell'evoluzione (che sarebbe stata formulata solo diversi anni dopo): ad esempio, nel 1838, in un articolo pubblicato sulla rivista \"le Magasin Universel\" ed intitolato \"L'Homme Fossile\", in un dialogo immaginario fra un saggio e un uomo comune egli espone una sorta di teoria dell'evoluzione delle specie applicata all'insieme degli esseri viventi, uomo compreso. Tale articolo venne criticato sia dai lettori che dalla direzione del giornale, che difatti nel numero successivo si distanzi\u00f2 dall'articolo, comunicando che la pubblicazione era stata concessa grazie al fatto che il direttore era momentaneamente in viaggio verso un non meglio specificato \"Paese straniero\" e pertanto non aveva potuto censurarlo. "}
{"id": "3675614", "revid": "1543377", "url": "https://it.wikipedia.org/wiki?curid=3675614", "title": "Andrea Fumagalli (economista)", "text": "Note biografiche.\nGli studi.\nAndrea Fumagalli si \u00e8 laureato nel 1984 all'Universit\u00e0 Bocconi in discipline economiche e sociali con una tesi sul processo inflazionistico e l'intermediazione creditizia nell'Italia degli anni ottanta, avendo come relatori i proff. Mario Monti e Giorgio Lunghini.\nDopo la laurea ha proseguito l'attivit\u00e0 di ricerca sia all'interno della stessa Universit\u00e0 Bocconi che frequentando importanti istituti accademici europei e statunitensi, tra cui l'\u00c9cole des Hautes \u00c9tudes en Sciences Sociales a Parigi e la New School for Social Research a New York.\nNel 1990 consegue il titolo di Dottore di Ricerca in Economia Politica presso il consorzio delle universit\u00e0 milanesi costituito da Statale, Bocconi e Cattolica con una tesi in cui propone un'integrazione fra teorie del circuito monetario e teorie evolutive di impresa.\nLa carriera accademica.\nSuccessivamente ha intrapreso la carriera accademica come professore incaricato presso l'Universit\u00e0 di Sassari, poi come ricercatore presso l'Universit\u00e0 di Pavia. Ha anche insegnato all'Universit\u00e0 di Maputo in Mozambico, all'Universit\u00e0 Bocconi (dal 1990 fino al 2010, Modelli Economici e Teorie Economiche Alternative), all'Universit\u00e0 di Bergamo, sede di Treviglio (nel 2010 e nel 2011, Economia delle innovazioni) e all'Universit\u00e0 di Milano Bicocca (Economia Internazionale).\nDal 2001 \u00e8 professore associato di Economia Politica presso la Facolt\u00e0 di Economia dell'Universit\u00e0 di Pavia dove ha insegnato Macroeconomia e dove insegna Teoria dell'impresa. Insegna anche Economia politica della conoscenza presso il Corso di laurea in Comunicazione multimediale della stessa universit\u00e0. e, dal 2011, Storia dell'Economia Politica presso la facolt\u00e0 di Filosofia a Pavia.\nI suoi interessi di ricerca sono prevalentemente relativi alla teoria macroeconomica, alla teorie monetarie eterodosse, all'economia dell'innovazione, alla distribuzione del reddito e alle mutazioni del capitalismo contemporaneo. Le principali riviste scientifiche dove ha pubblicato i suoi contributi sono le seguenti: \"International Journal of Political Economy, Review of Social Economy, Small Business Economics, European Journal of Economic and Social Systems, L'Industria, Studi Economici, Economia Politica\".\nInterventi nel dibattito pubblico e militanza.\nSpesso su posizioni ben lontane dal pensiero \u201c mainstream\u201d in ambito economico ha scritto numerosi saggi, curato opere collettanee ed \u00e8 intervenuto pi\u00f9 volte sui principali periodici nazionali sostenendo, tra l'altro, la necessit\u00e0 di introdurre un reddito minimo di esistenza. Ha anche studiato la fattibilit\u00e0 di politiche di sostegno al reddito lavorando all'interno dell'Osservatorio sulle politiche sociali in Friuli Venezia Giulia e Slovenia.\nNel pieno della crisi europea del debito sovrano, ha contribuito a sostenere l'idea avanzata dal movimento degli indignati di un \"diritto all'insolvenza\" che sarebbe utile a \"rompere il circuito della speculazione finanziaria ... favorendo la completa svalutazione dei titoli sovrani che sono di volta in volta al centro dell'attivit\u00e0 speculativa\".\nNel corso del dibattito sull'abolizione dell'articolo 18 ha criticato in modo efficace le posizioni di chi, come Alberto Alesina e Francesco Giavazzi, sostiene che l'abolizione dell'articolo 18 genererebbe un incremento della produttivit\u00e0 delle imprese italiane. Fumagalli sostiene invece, sulla base delle sue ricerche, che le imprese con pi\u00f9 di 15 addetti assumono prevalentemente tramite contratti precari perch\u00e9 intendono scaricare sulla flessibilit\u00e0 del lavoro l'incertezza e i costi della crisi. La strategia imprenditoriale incide negativamente sulla dinamica della produttivit\u00e0, che infatti in Italia \u00e8 bassa perch\u00e9 le economie di scala dinamiche che ne stanno alla base richiedono continuit\u00e0 di lavoro e di reddito. \"La scarsa produttivit\u00e0 italiana \u00e8 dovuta proprio ad un eccesso di precariet\u00e0 e non \u00e8 certo abrogando l'art. 18 (o introducendo gabbie salariali) che tale problema pu\u00f2 essere risolto [...] prima di intervenire su qualsiasi processo di riforma del mercato del lavoro, sarebbe pi\u00f9 utile e produttivo procedere ad una razionalizzazione del sistema degli ammortizzatori sociali tramite due semplici misure: la separazione tra assistenza (a carico della fiscalit\u00e0 collettiva) e previdenza contributiva (a carico, tramite Inps, dei lavoratori e delle imprese) e l'introduzione di un'unica misura di reddito di base, erogato in modo individuale e incondizionato a tutti coloro che hanno un reddito inferiore ad una determinata soglia (da contrattare)\".\nFino a giugno 2012 \u00e8 stato vicepresidente del BIN-Italia (Basic Income Network-Italia); \u00e8 membro dell'Executive Committee del BIEN; \u00e8 attivo anche nella ricerca militante all'interno del Collettivo UniNomade2.0, della rete degli Stati Generali della Precariet\u00e0 e dei Quaderni di San Precario."}
{"id": "3675615", "revid": "319329", "url": "https://it.wikipedia.org/wiki?curid=3675615", "title": "Telekom-Mercedes-Merckx", "text": ""}
{"id": "3675618", "revid": "287204", "url": "https://it.wikipedia.org/wiki?curid=3675618", "title": "Sacramento Monarchs 2007", "text": "La stagione 2007 delle Sacramento Monarchs fu la 10\u00aa nella WNBA per la franchigia.\nLe Sacramento Monarchs arrivarono terze nella \"Western Conference\" con un record di 19-15. Nei play-off persero la semifinale di conference con le San Antonio Silver Stars (2-1)."}
{"id": "3675620", "revid": "93556", "url": "https://it.wikipedia.org/wiki?curid=3675620", "title": "Universit\u00e0 di Versailles Saint Quentin en Yvelines", "text": "L'Universit\u00e0 di Versailles Saint Quentin en Yvelines (in francese, \"Universit\u00e9 de Versailles-Saint-Quentin-en-Yvelines\") \u00e8 un'universit\u00e0 pubblica francese fondata nel 1991 e situata a Versailles.\nL'universit\u00e0 ha una fondazione che contribuisce al suo sviluppo.\nOspedali universitari.\nL'universit\u00e0 dispone di alcuni ospedali universitari, tra i quali l'H\u00f4pital Ren\u00e9-Huguenin a Saint-Cloud, specializzato in oncologia e che lavora in partenariato con l'Istituto Curie."}
{"id": "3675622", "revid": "767487", "url": "https://it.wikipedia.org/wiki?curid=3675622", "title": "Daniel Stenderup", "text": "Caratteristiche tecniche.\n\u00c8 un buon difensore centrale, possente grazie alla sua stazza, ed \u00e8 in possesso anche di un buon colpo di testa.\nCarriera.\nClub.\nHa esordito nel 2010 con il Br\u00f8ndby.\nNazionale.\nMilita dal 2011 nell'Under-21."}
{"id": "3675624", "revid": "131358", "url": "https://it.wikipedia.org/wiki?curid=3675624", "title": "Dmitry Molosh", "text": ""}
{"id": "3675625", "revid": "767487", "url": "https://it.wikipedia.org/wiki?curid=3675625", "title": "Dani Hern\u00e1ndez", "text": "Carriera.\nClub.\nFratello di Yonay, anch'egli calciatore, nel 2011 viene acquistato dal Real Valladolid, club militante nella Segunda Divisi\u00f3n spagnola.\nNazionale.\nHa preso parte a tre incontri della Nazionale venezuelana ed \u00e8 anche stato convocato per la Copa Am\u00e9rica 2011 in cui con la sua nazionale ha raggiunto lo storico piazzamento del quarto posto.\nViene convocato per la Copa Am\u00e9rica Centenario negli Stati Uniti."}
{"id": "3675626", "revid": "38120", "url": "https://it.wikipedia.org/wiki?curid=3675626", "title": "Walter Lavitola", "text": ""}
{"id": "3675635", "revid": "287204", "url": "https://it.wikipedia.org/wiki?curid=3675635", "title": "Sacramento Monarchs 2006", "text": "La stagione 2006 delle Sacramento Monarchs fu la 10\u00aa nella WNBA per la franchigia.\nLe Sacramento Monarchs arrivarono seconde nella \"Western Conference\" con un record di 21-13. Nei play-off vinsero la semifinale di conference con le Houston Comets (2-0), la finale di conference con le Los Angeles Sparks (2-0), perdendo poi la finale WNBA con le Detroit Shock (3-2)."}
{"id": "3675636", "revid": "287204", "url": "https://it.wikipedia.org/wiki?curid=3675636", "title": "Sacramento Monarchs 2005", "text": "La stagione 2005 delle Sacramento Monarchs fu la 9\u00aa nella WNBA per la franchigia.\nLe Sacramento Monarchs vinsero la \"Western Conference\" con un record di 25-9. Nei play-off vinsero la semifinale di conference con le Los Angeles Sparks (2-0), la finale di conference con le Houston Comets (2-0), vincendo poi il titolo battendo nella finale WNBA le Connecticut Sun (3-1)."}
{"id": "3675637", "revid": "287204", "url": "https://it.wikipedia.org/wiki?curid=3675637", "title": "Sacramento Monarchs 2004", "text": "La stagione 2004 delle Sacramento Monarchs fu l'8\u00aa nella WNBA per la franchigia.\nLe Sacramento Monarchs arrivarono terze nella \"Western Conference\" con un record di 18-16. Nei play-off vinsero la semifinale di conference con le Los Angeles Sparks (2-1), perdendo poi la finale di conference con le Seattle Storm (2-1)."}
{"id": "3675638", "revid": "287204", "url": "https://it.wikipedia.org/wiki?curid=3675638", "title": "Sacramento Monarchs 2003", "text": "La stagione 2003 delle Sacramento Monarchs fu la 7\u00aa nella WNBA per la franchigia.\nLe Sacramento Monarchs arrivarono terze nella \"Western Conference\" con un record di 19-15. Nei play-off vinsero la semifinale di conference con le Houston Comets (2-1), perdendo poi la finale di conference con le Los Angeles Sparks (2-1)."}
{"id": "3675640", "revid": "287204", "url": "https://it.wikipedia.org/wiki?curid=3675640", "title": "Sacramento Monarchs 2002", "text": "La stagione 2002 delle Sacramento Monarchs fu la 6\u00aa nella WNBA per la franchigia.\nLe Sacramento Monarchs arrivarono seste nella \"Western Conference\" con un record di 14-18, non qualificandosi per i play-off."}
{"id": "3675641", "revid": "228587", "url": "https://it.wikipedia.org/wiki?curid=3675641", "title": "Cvijetin Mijatovi\u0107", "text": "\u00c8 stato presidente della Presidenza della Repubblica Socialista Federale di Jugoslavia dal 15 maggio 1980 al 15 maggio 1981 e Presidente della Lega dei Comunisti della Bosnia ed Erzegovina dal 1965 al 1969."}
{"id": "3675642", "revid": "287204", "url": "https://it.wikipedia.org/wiki?curid=3675642", "title": "Sacramento Monarchs 2001", "text": "La stagione 2001 delle Sacramento Monarchs fu la 5\u00aa nella WNBA per la franchigia.\nLe Sacramento Monarchs arrivarono seconde nella \"Western Conference\" con un record di 20-12. Nei play-off vinsero la semifinale di conference con le Utah Starzz (2-0), perdendo poi la finale di conference con le Los Angeles Sparks (2-1)."}
{"id": "3675643", "revid": "287204", "url": "https://it.wikipedia.org/wiki?curid=3675643", "title": "Sacramento Monarchs 2000", "text": "La stagione 2000 delle Sacramento Monarchs fu la 4\u00aa nella WNBA per la franchigia.\nLe Sacramento Monarchs arrivarono terze nella \"Western Conference\" con un record di 21-11. Nei play-off persero la semifinale di conference con le Houston Comets (2-0).\nStaff tecnico.\nAllenatore: Sonny Allen\nVice-allenatori: Maura McHugh, Jim Les, Steve Shuman\nPreparatore atletico: Jill Jackson\nPreparatore fisico: Al Biancani"}
{"id": "3675644", "revid": "287204", "url": "https://it.wikipedia.org/wiki?curid=3675644", "title": "Sacramento Monarchs 1999", "text": "La stagione 1999 delle Sacramento Monarchs fu la 3\u00aa nella WNBA per la franchigia.\nLe Sacramento Monarchs arrivarono terze nella \"Western Conference\" con un record di 19-13. Nei play-off persero il primo turno con le Los Angeles Sparks (1-0)."}
{"id": "3675646", "revid": "287204", "url": "https://it.wikipedia.org/wiki?curid=3675646", "title": "Sacramento Monarchs 1998", "text": "La stagione 1998 delle Sacramento Monarchs fu la 2\u00aa nella WNBA per la franchigia.\nLe Sacramento Monarchs arrivarono quarte nella \"Western Conference\" con un record di 8-22, non qualificandosi per i play-off.\nStaff tecnico.\nAllenatore: Heidi VanDerveer\nVice-allenatore: Yvette Angel, Drew Peterson\nPreparatore atletico: Jill Jackson"}
{"id": "3675648", "revid": "300067", "url": "https://it.wikipedia.org/wiki?curid=3675648", "title": "Sacramento Monarchs 1997", "text": "La stagione 1997 delle Sacramento Monarchs fu la 1\u00aa nella WNBA per la franchigia.\nLe Sacramento Monarchs arrivarono terze nella \"Western Conference\" con un record di 10-18, non qualificandosi per i play-off."}
{"id": "3675650", "revid": "287204", "url": "https://it.wikipedia.org/wiki?curid=3675650", "title": "Los Angeles Sparks 1999", "text": "La stagione 1999 delle Los Angeles Sparks fu la 3\u00aa nella WNBA per la franchigia.\nLe Los Angeles Sparks arrivarono seconde nella \"Western Conference\" con un record di 20-12. Nei play-off vinsero il primo turno con le Sacramento Monarchs (1-0), perdendo poi la finale di conference con le Houston Comets (2-0).\nStaff tecnico.\nAllenatore: Orlando Woolridge\nVice-allenatori: Colleen Matsuhara, Michael Cooper"}
{"id": "3675651", "revid": "1776051", "url": "https://it.wikipedia.org/wiki?curid=3675651", "title": "Bleialf", "text": "Bleialf \u00e8 un comune di 1.171 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675652", "revid": "110157", "url": "https://it.wikipedia.org/wiki?curid=3675652", "title": "Brandscheid (Eifel-Bitburg-Pr\u00fcm)", "text": "Brandscheid \u00e8 un comune di 330 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675653", "revid": "767487", "url": "https://it.wikipedia.org/wiki?curid=3675653", "title": "Buchet", "text": "Buchet \u00e8 un comune di 239 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675655", "revid": "1776051", "url": "https://it.wikipedia.org/wiki?curid=3675655", "title": "B\u00fcdesheim", "text": "B\u00fcdesheim \u00e8 un comune di 587 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675657", "revid": "1776051", "url": "https://it.wikipedia.org/wiki?curid=3675657", "title": "Dingdorf", "text": "Dingdorf \u00e8 un comune di 96 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675658", "revid": "671029", "url": "https://it.wikipedia.org/wiki?curid=3675658", "title": "Feuerscheid", "text": "Feuerscheid \u00e8 un comune di 339 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675659", "revid": "287204", "url": "https://it.wikipedia.org/wiki?curid=3675659", "title": "Phoenix Mercury 2000", "text": "La stagione 2000 delle Phoenix Mercury fu la 4\u00aa nella WNBA per la franchigia.\nLe Phoenix Mercury arrivarono quarte nella \"Western Conference\" con un record di 20-12. Nei play-off persero la semifinale di conference con le Los Angeles Sparks (2-0).\nStaff tecnico.\nAllenatore: Cheryl Miller\nVice-allenatori: Tom Lewis, Linda Sharp, Vonn Read\nPreparatore atletico: Carolyn Griffiths"}
{"id": "3675660", "revid": "1543377", "url": "https://it.wikipedia.org/wiki?curid=3675660", "title": "Cucina con Buddy", "text": "Cucina con Buddy (titolo originale \"Kitchen Boss\") \u00e8 un programma televisivo statunitense condotto da Buddy Valastro, noto soprattutto per il programma Il boss delle torte. La serie ha debuttato in patria a partire dal 25 gennaio 2011 sulla rete TLC, mentre in Italia ha fatto il suo debutto il 3 ottobre dello stesso anno su Real Time. Sono state prodotte due serie con un totale di 56 episodi.\nTutte le puntate del programma sono state registrate in uno studio televisivo di New York, a differenza delle puntate che vengono realizzate ne Il boss delle torte che vengono registrate sui luoghi di lavoro della societ\u00e0 di Buddy Valastro o a casa sua e dei suoi amici o familiari.\nPoco dopo la fine della messa in onda della seconda edizione, non \u00e8 stata confermata una terza edizione e lo show \u00e8 stato cancellato.\nFormat.\nOgni giorno, il boss delle torte (doppiato in italiano da Pasquale Anselmo) propone ai telespettatori alcune ricette tipiche della propria tradizione familiare. Si tratta, il pi\u00f9 delle volte, di piatti tradizionali italiani, rielaborati e rivisti con elementi pi\u00f9 tipici della cucina statunitense, come spezie ed aromi poco usati in Italia. Inoltre l'impiego di ingredienti mediterranei, come parmigiano, prezzemolo, aglio ed olio d'oliva, risulta essere, per quantit\u00e0 e modalit\u00e0 d'uso, pi\u00f9 simile alle abitudine gastronomiche americane che a quelle italiane. Nella preparazione delle ricette viene spesso aiutato da familiari e amici.\nNella seconda edizione del programma, oltre a presentare e preparare piatti di ispirazione italiana, spiega ai suoi telespettatori come realizzare ricette che prendono ispirazione da varie cucine internazionali come la cucina indiana, messicana e cinese.\nIl libro.\nAbbinato alla trasmissione troviamo anche un libro con circa 100 ricette, edito da Simon &amp; Schuster in collaborazione con TLC, intitolato \"Cooking Italian with the Cake Boss: Family Favorites as Only Buddy Can Serve Them Up\", pubblicato il 14 febbraio 2013. Le foto inserite all'interno del libro sono state realizzate dal fotografo Miki Duisterhof."}
{"id": "3675661", "revid": "1776051", "url": "https://it.wikipedia.org/wiki?curid=3675661", "title": "Fleringen", "text": "Fleringen \u00e8 un comune di 342 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675665", "revid": "1776051", "url": "https://it.wikipedia.org/wiki?curid=3675665", "title": "Giesdorf", "text": "Giesdorf \u00e8 un comune di 145 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675666", "revid": "1776051", "url": "https://it.wikipedia.org/wiki?curid=3675666", "title": "Gondenbrett", "text": "Gondenbrett \u00e8 un comune di 459 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675670", "revid": "436907", "url": "https://it.wikipedia.org/wiki?curid=3675670", "title": "My Love (Zucchero Fornaciari)", "text": ""}
{"id": "3675672", "revid": "1005847", "url": "https://it.wikipedia.org/wiki?curid=3675672", "title": "Rodrigo Carazo Odio", "text": "Biografia.\nFiglio di Mario Carazo Paredes e Julieta Odio Cooper, si spos\u00f2 il 16 aprile 1947 a San Jos\u00e9 con Estrella Zeled\u00f3n Lizano, figlia di Jorge Zeled\u00f3n Venegas e Mar\u00eda Lizano Matamoros, discendente del presidente Saturnino Lizano Guti\u00e9rrez. Laureatosi in Scienze economiche presso l'Universit\u00e0 della Costa Rica, fu poi docente nello stesso ateneo e all'Universit\u00e0 Nazionale.\nCarriera politica.\nTra i fondatori dell'Istituto nazionale di edilizia abitativa e urbanistica, dal 1954 al 1959 ne fu uno dei dirigenti, divenendo successivamente direttore della Banca Centrale (1960-1965). Dopo essere stato assessore comunale, venne eletto deputato in rappresentanza della provincia di San Jos\u00e9 (la capitale) per il quadriennio 1966-1970; il primo anno rivest\u00ec la carica di presidente dell'Assemblea legislativa (il Parlamento unicamerale del Paese), poi di numerose commissioni parlamentari.\nNel 1974 partecip\u00f2 per la prima volta alla campagna per le presidenziali con il Partito Rinnovamento Democratico, ma perse la sfida contro l'esponente del Partito Liberazione Nazionale Daniel Oduber Quir\u00f3s (1974-1978). Nella legislatura successiva, alla guida del nuovo partito Coalici\u00f3n Unidad, di tendenze socialcristiane, vinse invece le elezioni contro il candidato \"liberazionista\" Luis Alberto Monge \u00c1lvarez. La sua amministrazione (1978-1982) fu molto discussa mentre il paese dovette affrontare una grave crisi economica. La sua decisione di permettere che in Costa Rica operasse il Fronte Sandinista di Liberazione Nazionale port\u00f2 il paese sull'orlo di una guerra con il Nicaragua.\nPresidente della Repubblica.\nPol\u00edtica interna.\nIl suo governo \u00absi caratterizz\u00f2 per una costante ricerca dell'equilibrio sociale ed economico, e per una presenza pi\u00f9 attiva del paese sulla scena internazionale a favore della pace nella regione e nel mondo\u00bb; il che port\u00f2 nel 1980 alla fondazione in Costa Rica da parte delle Nazioni Unite dell'Universit\u00e0 per la Pace, un'istituzione internazionale dedicata e incentrata sullo studio e la promozione della pace mondiale, di cui Rodrigo Carazo fu il primo rettore e presidente emerito.\nLa sua amministrazione ha avuto un principale ideale: la difesa della sovranit\u00e0 nazionale.\nLa sua posizione sfoci\u00f2 nella espulsione dal Fondo Monetario Internazionale (FMI) e acutizz\u00f2 la crisi economica durante gli anni 80, specialmente la repentina svalutazione di due punti nel settembre del 1980.\nIl suo governo si concentr\u00f2 anche nel promuovere l'industria petrolchimica del paese e inizi\u00f2 l'esplorazione e scavo vicino alla cordigliera del Talamanca. Nel settore energetico, il suo governo inaugur\u00f2 l'impianto idroelettrico nel Lago Arenal. Il governo di Carazo regolament\u00f2 anche gli scavi aurei nella region meridionale del paese.\nPolitica estera.\nNel fronte internazionale, Carazo tratt\u00f2 principalmente con gli scambi radicali che il paese vicino di Nicaragua stava effettuando. Il Nicaragua \u00e8 stato sotto il controllo della dittatura dei Somoza durante il decennio e la Costa Rica si oppose a tale regime dittatoriale. Mentre il movimento sandinista \u00e8 aumentato nel decennio degli anni 70, il Nicaragua ha avuto a che fare con disordini civili e scontri armati di piccole dimensioni.\nLa Costa Rica appoggi\u00f2 il governo di qualunque potere andasse contro la famiglia Somoza, dando il proprio sostegno al movimento sandinista. Molte battaglie hanno avuto luogo sul confine tra Nicaragua e Costa Rica. Gli attacchi hanno avuto fine nel 1979 quando i sandinisti presero il controllo del Paese e Anastasio Somoza Debayle fu esiliato.\nPi\u00f9 tardi, nel 1982, con i Sandinisti al governo del Nicaragua, la Centrale Democratica della OEA si form\u00f2 in San Jos\u00e9 con il sostegno dell'UE. Il suo obiettivo era isolare il Nicaragua dal resto del CentroAmerica, in quanto regime comunista al potere. Altro obiettivo fu quando nel 1981, il governo di Carazo ruppe le relazioni diplomatiche con Cuba di Castro. (La Costa Rica aveva rotto le relazioni con Cuba anteriormente al 1961 durante la presidenza di Mario Echandi).\nPol\u00edtica economica.\nIl governo di Carazo si vide influenzato per l'instabilit\u00e0 economica e il malessere sociale. Durante la sua presidenza, ci fu una grave recessione economica mondiale. I prezzi del petrolio hanno raggiunto il massimo storico e il valore della coltivazione principale costarichense, il caff\u00e8, diminu\u00ec. Contro il consiglio del Fondo Monetario Internazionale (FMI), Carazo d\u00e0 istruzioni al Banco Centrale della Costa Rica affinch\u00e9 ottenga un prestito al fine di mantenere il valore della moneta locale, con la speranza di una ripresa economica. Questa pol\u00edtica si convert\u00ec in insostenible, con una repentina ripresa nel settembre 1980. Il pesante fardello del debito della banca centrale contribuisce ad aumentare l'inflazione nel Paese.\nInfrastrutture e trasporti.\nDurante il governo di Carazo le infrastrutture hanno un'impennata, come l'autostrada da San Jos\u00e9 a Lim\u00f3n, la Circonvallazione e la Costanera e parte dell'autostrada da San Jos\u00e9 a Caldera, cos\u00ec come Puerto Caldera nel Pac\u00edfico, Mo\u00edn e il Muelle Alem\u00e1n in Lim\u00f3n e si ricostruisce e si elettrifica la l\u00ednea ferroviaria tra Lim\u00f3n e Guapiles, e si estende la l\u00ednea ferroviaria tra Guapiles e R\u00edo Fr\u00edo di Sarapiqu\u00ed.\nPost-presidenza.\nDopo aver terminato la sua amministrazione nel 1982, Carazo divenne un aperto critico del FMI e di altre istituzioni finanziarie globali. Combatt\u00e9 con forza contro l'approvazione del Trattato di Libero Commercio con gli USA e l'America Centrale (CAFTA - Central American Free Trade Agreement).\nNei suoi ultimi anni, Rodrigo Carazo condusse le trattative tra i dirigenti politici anti-neoliberalisti al fine della formazione di una coalizione pol\u00edtica denominata Patria Unida contraria al bipartitismo tradizionale e al neoliberalismo.\nMor\u00ec il 9 dicembre del 2009 alle 1:30 del mattino per complicazioni cardiache dopo 15 giorni di convalescenza dovuti ad un intervento chirurgico per 4 bypass coronarici."}
{"id": "3675676", "revid": "1543377", "url": "https://it.wikipedia.org/wiki?curid=3675676", "title": "Aborigeni della Tasmania", "text": "Gli aborigeni della Tasmania (in lingua locale Parlevar) erano gli indigeni vissuti nell'isola australiana di Tasmania.\nPrima dell'avvio della colonizzazione inglese dell'isola, avvenuta nel 1803, il numero di aborigeni in Tasmania era stimato in 3.000-15.000 individui, a seconda delle fonti. La causa pi\u00f9 accreditata della decimazione della popolazione aborigena tasmaniana pura \u00e8 l'introduzione di malattie da parte degli europei: gi\u00e0 nel 1830 veniva scritto che la maggior parte di essi era stata uccisa dalle malattie, ma anche le battaglie tribali e con gli europei (fra cui la Guerra Nera, considerata il primo genocidio moderno) causavano numerose perdite fra la popolazione aborigena.\nGeneralmente, l'ultimo aborigeno tasmaniano viene identificato con Trugernanner (meglio conosciuta come Truganini), deceduta nel 1876. Nel 1889, tuttavia, il titolo di \"ultimo aborigeno tasmaniano\" venne riconosciuto a Fanny Cochrane Smith, che venne per questo ricompensata con 300 acri di terreno e una pensione annuale di 50 sterline.\n Per questo motivo, la lingua tasmaniana \u00e8 andata perduta. La comunit\u00e0 aborigena Palawa, tuttavia si \u00e8 rivelata molto attiva nel tentativo di restaurare le antiche tradizioni aborigene. Fra questi sforzi, vi \u00e8 anche il tentativo di ricostruire e reintrodurre la lingua tasmaniana in base alle registrazioni o agli scritti in questa lingua: il risultato \u00e8 una sorta di esperanto di lingue tasmaniane chiamato palawa kani.\nPrima dell'arrivo degli europei.\nI primi esseri umani giunsero in Tasmania circa 40.000 anni fa (i manufatti pi\u00f9 antichi ritrovati sull'isola sono stati ritrovati nelle caverna di Warreen e risalgono a 34.000 anni fa, ma resti ritrovati durante degli scavi nei pressi di Brighton sembrerebbero essere ancora anteriori, rendendo di fatto i primi aborigeni tasmaniani la popolazione umana pi\u00f9 meridionale del Pleistocene), sfruttando l'istmo che allora congiungeva l'isola al resto dell'Australia durante l'ultima era glaciale. Tale istmo scomparve circa 8000 anni fa a seguito dell'innalzamento del livello del mare, che port\u00f2 alla formazione dello stretto di Bass e di fatt\u00f2 lasci\u00f2 isolate le popolazioni stanziatesi in Tasmania dal resto delle popolazioni aborigene australiane.\nL'isolamento totale in cui gli aborigeni tasmaniani hanno vissuto per millenni (dovuto anche al fatto che n\u00e9 loro, n\u00e9 gli aborigeni australiani hanno mai sviluppato forme di navigazione, che avrebbero consentito contatti fra le due popolazioni) ha fatto s\u00ec che molte delle nuove scoperte fatte nell'entroterra australiano rimanessero sconosciute agli abitanti dell'isola, rimasti infatti piuttosto \"primitivi\" rispetto alla maggior parte dei popoli indigeni della Terra. Ad esempio, essi ignoravano del tutto l'utilizzo di attrezzi in osso o uncini, cos\u00ec come il cucito, il boomerang, o le tecniche di accensione del fuoco: quest'ultimo veniva ricavato a partire dagli incendi naturali, e portato di comunit\u00e0 in comunit\u00e0 da uomini appositamente delegati. Gli aborigeni della Tasmania, inoltre, non costruivano capanne o similari (sebbene attualmente si sia propensi a credere che di tanto in tanto venissero costruite capanne di frasche per proteggersi dal freddo o dalla pioggia), preferendo vivere in grotte.\nUna scuola di pensiero vorrebbe che tale stato di primitivit\u00e0 sia dovuto al fatto che rispetto all'Australia continentale la Tasmania possedesse tali e tante risorse naturali di facile accessibilit\u00e0 da non rendere necessario lo sviluppo di tecnologie atte a migliorare le prestazioni nella caccia od in altri ambiti: effettivamente sono stati ritrovati attrezzi in osso risalenti ai primi stadi della colonizzazione dell'isola, ma poi il loro utilizzo \u00e8 scomparso fino a non lasciare tracce. I reperti archeologici suggeriscono che il periodo dell'abbandono degli strumenti in osso coinciderebbe grossomodo con l'espansione nell'entroterra delle trib\u00f9 aborigene. Questa coincidenza cronologica ha fatto nascere una teoria piuttosto controversa, che vorrebbe che tale espansione avrebbe portato gli aborigeni tasmaniani ad eliminare quasi del tutto pesce ed affini dalla propria dieta, ripiegando invece su animali terrestri come wallaby e possum: ci\u00f2 avrebbe comportato un abbandono degli strumenti d'osso (generalmente associati alla pesca nelle popolazioni primitive) a favore di strumenti di pietra scheggiata.\nPrima dell'arrivo degli europei, in Tasmania si contava un numero di aborigeni variabile a seconda delle stime fra le 3000 e le 15.000 unit\u00e0: gli studi genetici, supportati anche da alcuni racconti tradizionali, sembrerebbero suggerire cifre maggiori, il che farebbe pensare a un'epidemia che avrebbe ridotto drasticamente il numero di aborigeni gi\u00e0 prima dell'arrivo degli europei sull'isola (forse introdotta accidentalmente dai cacciatori di foche, ai tempi piuttosto comuni nella zona). Lo studio dei reperti archeologici ha portato a stimare la popolazione della sola zona costiera occidentale in 3000-6000 persone, circa il sestuplo delle stime comunemente teorizzate: sebbene tali cifre siano poi state ridimensionate, la bassa deriva genetica farebbe pensare a una loro verosimiglianza con la realt\u00e0, e addirittura non \u00e8 stato escluso(sebbene manchino prove archeologiche a supporto di tale tesi) che la popolazione di aborigeni tasmaniani abbia pouto raggiungere in tempi storici le 100.000 unit\u00e0.\nTrib\u00f9.\nLa natura delle interazioni sociali, culturali e territoriali degli aborigeni della Tasmania rimane ancora piuttosto oscura, in quanto non sono mai stati effettuati studi esaurienti sul campo e i dati ottenuti si basano pi\u00f9 che altro sulla tradizione orale.\nGli aborigeni tasmaniani erano piuttosto tendenti al nomadismo, tendendo a spostarsi periodicamente all'interno di territori definiti, sia per adattarsi ai cambiamenti stagionali della disponibilit\u00e0 di cibo (ad esempio maturazione di frutti e bacche), che per consentire alle risorse di una determinata zona di riprendersi dallo sfruttamento.\nLa societ\u00e0 tasmaniana si organizzava su tre livelli:\nIn Tasmania si contavano nove trib\u00f9, ciascuna composta da un numero di bande variabile fra le 6 e le 15, ciascuna delle quali a sua volta composta da 2-6 clan familiari. Di seguito \u00e8 riportato il nome delle varie trib\u00f9, suddivise in gruppi in base alle affinit\u00e0 linguistico-culturali, e dove possibile \u00e8 riportato anche il nome delle varie bande in cui ciascuna trib\u00f9 si suddivideva.\nCiascuna banda occupava un proprio territorio, per accedere al quale dovevano essere svolti tutta una serie di rituali da parte degli appartenenti ad altre bande o trib\u00f9. Tuttavia, i territori non erano visti come un possedimento esclusivo delle singole bande, ma in base ai rapporti di amicizia era possibile l'accesso nei territori di altre bande, anche appartenenti ad altre trib\u00f9, per commerciare o per rifornirsi di cibo. All'arrivo degli Europei, su pi\u00f9 di 60 bande presenti in Tasmania, solo 48 erano specificamente associate a un territorio.\nArrivo degli europei.\nAl suo attracco sull'isola nel 1642, lo scopritore ufficiale delle Tasmania Abel Tasman non incontr\u00f2 alcun aborigeno: fu nel 1772 che una spedizione francese (capitanata da Marc-Joseph Marion du Fresne) si addentr\u00f2 nell'isola con l'intento di stabilire contatti con le popolazioni locali. Inizialmente le interazioni fra le due parti furono amichevoli, ma l'arrivo di un'altra imbarcazione a riva allarm\u00f2 gli aborigeni, causando una battaglia fra francesi ed aborigeni che si concluse con un morto e diversi feriti fra questi ultimi. Altre due spedizioni francesi, capitanata da Antoine Bruni d'Entrecasteaux nel 1792 la prima e da Nicolas Baudin nel 1802 la seconda, ebbero contatti amichevoli con le popolazioni aborigene.\nIl primo contatto fra gli inglesi e gli aborigeni tasmaniani avvenne nel 1777, durante la spedizione di James Cook: gi\u00e0 quattro anni prima Tobias Furneux aveva visitato Bruny Island trovando tracce di presenza umana, tuttavia non riusc\u00ec ad incontrare alcun nativo e lasci\u00f2 dei doni in alcune caverne abbandonate. Anche il capitano William Bligh visit\u00f2 Bruny Island nel 1788, stabilendo contatti amichevoli con gli aborigeni.\nTuttavia, i maggiori contatti fra gli aborigeni tasmaniani e gli europei si ebbero a partire dalla fine del XVIII secolo, quando i cacciatori di foche inglesi ed americani cominciarono a pattugliare con frequenza lo stretto di Bass e le coste nord-orientali della Tasmania, colonizzando le piccole isole dello stretto durante la stagione di caccia (fra novembre e maggio) e stabilendo contatti frequenti con gli aborigeni, per barattare i generi di prima necessit\u00e0. Gli aborigeni davano particolare valore ai cani da caccia e al tabacco, cos\u00ec come ad alimenti come farina e t\u00e8, che barattavano con pelli di canguro. Ben presto, tuttavia, anche le donne aborigene divennero oggetto di scambio, anche grazie al fatto che esse erano spesso ottime conciatrici di pelle ed esperte nel procacciarsi il cibo (uccelli marini e le loro uova, pesce, la stessa carne delle foche cacciate): per tale motivo, esse (e meno frequentemente anche gli uomini) venivano \"affittate\" ai cacciatori di foche durante la stagione di caccia, per poi ricongiungersi alla propria trib\u00f9. Meno spesso, c'era una cessione vera e propria della donna (generalmente la cessione veniva effettuata scegliendo donne rapite da altre trib\u00f9), con l'intento di formare un'alleanza coi nuovi arrivati attraverso il matrimonio. A volte, tuttavia, i cacciatori di foche compivano veri e propri \"raid\" sulla costa per rapire le donne, generando battaglie con le bande locali che spesso si concludevano con morti e feriti.\nAgli inizi del XIX secolo, essendosi il numero di foche drasticamente ridotto, la maggior parte dei cacciatori si spost\u00f2 verso aree maggiormente popolate. Negli insediamenti rimasero poche decine di europei, prevalentemente marinai cacciati dalle rispettive imbarcazioni ed ex-galeotti: molti di essi si congiunsero con donne aborigene. Alcuni storici riportano che le donne accettavano senza lamentarsi (e anzi, in alcuni casi di buon grado) la loro condizione di mogli-serve dei bianchi, tanto che i mariti permettevano loro di tornare periodicamente alla propria trib\u00f9 portando dei doni con s\u00e9, certi di un loro ritorno. D'altro canto, almeno altrettante donne aborigene venivano maltrattate e schiavizzate, sebbene l'estensione di tale pratica appaia abbastanza incerta: il confine fra la realt\u00e0 dei fatti ed i racconti propagandistici disseminati ad arte, infatti, \u00e8 piuttosto labile.\nIl commercio di donne aborigene ed il loro rapimento da parte dei marinai port\u00f2 rapidamente ad un declino della popolazione femminile nell'area settentrionale della Tasmania, tanto che nel 1830 veniva stimata nella zona nord-orientale una popolazione di sole tre donne a fronte di settantadue uomini: questo contribu\u00ec non poco al declino della popolazione aborigena pura.\nFra il 1803 ed il 1823 vi fu un conflitto (diviso in due fasi) fra gli aborigeni e l'esercito coloniale inglese stanziato sull'isola. La prima parte del conflitto (1803-1808) ebbe inizio a causa della mancanza di cibo, mentre la seconda parte (1808-1823) venne scatenata dal rapimento sistematico di donne aborigene da parte dei coloni per supplire alla mancanza di donne europee. A questi conflitti si affiancarono guerre tribali sempre pi\u00f9 frequenti mirate al rapimento delle donne, divenute sempre pi\u00f9 rare.\nA partire dal 1816, anche il rapimento di giovani aborigeni (utilizzati come bassa manovalanza) divenne un'usanza piuttosto comune in Tasmania, sebbene nel 1814 il governatore locale avesse dichiarato la pratica abominevole e nel 1819 il nuovo governatore avesse rincarato la dose decretando che qualsiasi giovane aborigeno prelevato senza il consenso dei genitori avrebbe dovuto essere inviato all'orfanotrofio di Hobart, dove il governo avrebbe provveduto al suo mantenimento sino al raggiungimento dell'indipendenza. Tuttavia, nel 1835 venivano registrati 58 giovani di varie et\u00e0 risiedenti assieme ai coloni, pi\u00f9 26 bambini (stando ai registri ecclesiastici dei battesimi) troppo giovani per essere utilizzati come braccianti.\nFra il 1825 ed il 1831 gli aborigeni superstiti (circa 1000) cominciarono un'azione di guerriglia contro i coloni inglesi. Questa venne scatenata dal ricambio generazionale fra i coloni europei ed i loro discendenti nati in Tasmania: se infatti i primi \"pagavano\" un affitto annuale agli aborigeni (sotto forma di provviste) in cambio della possibilit\u00e0 di utilizzare i loro terreni di caccia per le attivit\u00e0 agricole e pastorali, i secondi ruppero la tradizione, col risultato che gli aborigeni in cerca di cibo cominciarono a razziare le case isolate. La posizione ufficiale del governo era di neutralit\u00e0 volta a placare le ostilit\u00e0 fra le due parti in causa: quando nel 1825 venne impiccato il fuorilegge aborigeno Musquito si ebbe una spaccatura netta fra i coloni sfavorevoli all'evento, considerato un pericoloso precedente per violenze e angherie verso delle persone che proclamavano il diritto a vivere sulla propria terra e coloro i quali volevano invece il pugno di ferro verso gli aborigeni per scoraggiarne gli intenti rivoltosi. Questi ultimi erano la maggioranza della popolazione europea della Tasmania, e a questa linea di pensiero apparteneva anche il governatore locale Arthur: gli aborigeni, pertanto, furono fatti oggetto di una campagna mediatica estremamente negativa e per il loro futuro si profilarono o la guerra fino al completo annientamento od il trasferimento coatto in zone ancora non colonizzate. Venne inviato l'esercito a presidiare i confini degli insediamenti e nel 1828, con lo scoppio della Guerra Nera, venne instaurata la legge marziale nei confronti degli aborigeni: a partire dalla definizione della Linea Nera nel 1830, questi ultimi dovevano essere muniti di particolari lasciapassare se le rotte migratorie tradizionali all'interno dei territori tribali venivano a passare attraverso insediamenti europei, con taglie abbastanza cospicue (5 sterline dell'epoca, equivalenti a circa 850\u20ac attuali, per ogni adulto e 2 sterline per ogni giovane) per la cattura di aborigeni sprovvisti di lasciapassare. Questo sistema di taglie port\u00f2 rapidamente all'organizzazione di ronde che effettuavano vere e proprie cacce all'uomo che spesso terminavano in eccidi, come nel caso del massacro di Cape Grim.\nNonostante gli aborigeni fossero avvantaggiati dalla conoscenza del territorio e riuscissero a nascondersi e ad eludere i controlli con relativa facilit\u00e0, essi rimasero turbati dalle dimensioni delle campagne contro di loro, e la continua riduzione numerica della popolazione li port\u00f2 infine ad arrendersi e ad accettare la deportazione a Flinders Island, verso la fine del 1831.\nI primi 51 aborigeni si insediarono in un accampamento denominato \"The Lagoons\", situato su una lingua sabbiosa ricoperta da felci ed arbusti: tale insediamento si rivel\u00f2 inadeguato per gli aborigeni, in quanto troppo esposto alle intemperie, quasi privo di acqua potabile ed inadatto alla coltivazione. I rifornimenti erano inadeguati, e gli aborigeni riuscirono a sopravvivere nutrendosi di patate e riso barattati con marinai di passaggio e di uccelli marini. Nel giro di qualche mese, rimanevano solo venti aborigeni nell'insediamento, ai quali per\u00f2 se ne aggiunsero nel gennaio 1832 altri 44, provenienti tuttavia da trib\u00f9 ostili. Per sedare i conflitti sorti nel campo, un gruppo di aborigeni della trib\u00f9 del Big River venne spostato e abbandonato su Green Island, dove in seguito vennero spostati anche gli altri aborigeni del campo. Circa due settimane pi\u00f9 tardi, il nuovo luogotenente del campo decise di trasferire nuovamente gli aborigeni nell'accampamento di The Lagoons, assicurando loro l'approvvigionamento di cibo e un certo numero mensile di escursioni a fini venatori. Nell'ottobre del 1832, venne deciso un ennesimo trasferimento degli aborigeni del campo in un nuovo accampamento con edifici migliori, sito su Flinders Island presso Pea Jacket Point (rinominato per l'occasione Civilisation Point, ma meglio conosciuto col nome di Wybalenna, che nella lingua della trib\u00f9 Ben Lomond significa \"case degli uomini neri\".\nIl supervisore degli aborigeni, il missionario George Augustus Robinson, fraternizz\u00f2 in particolare con l'aborigena Truganini, dalla quale impar\u00f2 la lingua tasmaniana e che utilizz\u00f2 per convincere i rimanenti 154 aborigeni tasmaniani puri a trasferirsi a titolo temporaneo nell'insediamento di Flinders Island, dove sarebbero stati forniti loro cibo, vestiti, cure mediche e un'educazione di base. Quelli fra gli aborigeni condannati al carcere vennero utilizzati per la costruzione degli insediamenti ed in generale per svolgere i lavori pesanti all'interno di essi. Tuttavia, appena dopo l'arrivo dei nuovi residenti al campo, tutti i giovani aborigeni di et\u00e0 compresa fra i 6 e i 15 anni vennero allontanati dalle proprie famiglie, per essere cresciuti ed educati da un predicatore e dal gestore dello spaccio locale. Gli aborigeni erano liberi di muoversi per l'isola e spesso alcuni di essi si assentavano dal campo per periodi prolungati, dedicandosi alla caccia e allo stile di vita tradizionale. Ben presto i rifornimenti di cibo cominciarono ad essere insufficienti, e nel 1835 Robinson fu costretto a prendere personalmente la gestione del campo di Wybalenna, cercando di aumentarne la vivibilit\u00e0 e di compensare la mancanza di rifornimenti con una maggiore attivit\u00e0 agricola da parte degli aborigeni. Tuttavia, molti di essi morirono nei 14 anni seguenti all'insediamento nell'accampamento, ed in questo tempo nacquero pochissimi bambini.\nNel 1839, il governatore Franklin indisse un'indagine sul campo di Flinders Island, che nonostante gli sforzi di Robinson per migliorarne le condizioni di vita diede esito negativo: il rapporto venne tuttavia censurato, e Wybalenna continu\u00f2 ad essere sponsorizzato come un centro all'avanguardia per il benessere degli aborigeni. Otto anni dopo, nel marzo 1847, sei degli aborigeni residenti nell'accampamento presentarono una petizione rivolta alla regina Vittoria (la prima in assoluto fatta a un monarca da qualsiasi gruppo aborigeno australiano) nella quale veniva chiesto alla sovrana di onorare le promesse fatte dal governo inglese agli aborigeni: tale petizione \u00e8 stata poi ripresa negli anni ottanta nell'ambito delle battaglie legali che hanno coinvolto i gruppi aborigeni ed il governo australiano. Nell'ottobre dello stesso anno, i 47 aborigeni rimasti nel campo vennero trasferiti in un nuovo insediamento sito presso Oyster Cove: durante il viaggio tre di loro persero la vita, e all'arrivo i 10 bambini rimasti (oltre a loro c'erano 12 uomini scapoli e 11 coppie) vennero inviati all'orfanotrofio di Hobart. Gli aborigeni rimanenti vennero ospitati in un ex-penitenziario posto su una piana di marea ed abbandonato per motivi di salubrit\u00e0: essi si adattarono molto bene alla nuova residenza, al punto che le guardie dell'insediamento si lamentarono del fatto che essi si comportassero in maniera troppo indipendente. Nonostante il vitto e l'alloggio fossero migliori rispetto a quelli di Flinders Island, il numero di aborigeni continu\u00f2 a diminuire: nel 1859 rimanevano in vita una dozzina di essi, e dieci anni dopo ne rimaneva solo una, Truganini, che mor\u00ec nel 1876.\nLa scomparsa.\nSebbene generalmente ritenute la causa principale della decimazione e dell'estinzione degli aborigeni tasmaniani puri, le malattie introdotte dai coloni non avrebbero invece avuto un ruolo importante in questo senso almeno fino al 1829: fra queste, le pi\u00f9 fatali furono le malattie del sistema respiratorio (influenza, polmonite e tubercolosi), alle quali la popolazione autoctona tasmaniana era particolarmente sensibile a causa del lungo isolamento dalle popolazioni dell'entroterra. Un contributo importante al drastico calo della popolazione aborigena venne dato dalle malattie veneree: le donne aborigene, infettate dagli uomini europei, infettavano a loro volta gli uomini aborigeni, causandone l'infertilit\u00e0 ma non la morte. Altre malattie generalmente devastanti per le popolazioni indigene, come il vaiolo, non raggiunsero mai la Tasmania. I rapporti medici dell'epoca parlano chiaro in tal senso: un dottore quacchero scrisse che a partire dal 1823 gli aborigeni sembravano aver cessato di procreare, mentre in vari articoli George Augustus Robinson espresse la sua sorpresa nel trovare nel 1832 un numero di aborigeni estremamente diminuito rispetto a soli due anni prima, e fra l'altro quasi nessun bambino fra di essi. La tradizione orale aborigena narra anche di una tremenda epidemia antecedente l'avvio della colonizzazione europea nel 1803, e che secondo i racconti consisteva in un male che colp\u00ec il popolo aborigeno prima dell'arrivo degli inglesi e che portava alla morte dopo una malattia di 1-2 giorni, causando cos\u00ec la scomparsa in breve tempo di intere trib\u00f9, tanto che il numero di aborigeni che trovarono i coloni inglesi al loro arrivo era assai inferiore a quello presente sull'isola solo alcuni anni prima: tale epidemia, con tutta probabilit\u00e0, giunse sull'isola al seguito dei primi marinai e cacciatori di foche.\nAnche i continui scontri con l'esercito ed i coloni causarono numerose perdite fra gli aborigeni, come riportato nella seguente tabella.\nGli aborigeni della Tasmania oggi.\nCon la morte di Truganini nel 1879, gli aborigeni della Tasmania erano praticamente estinti allo stato puro, e come tali vennero percepiti dalla popolazione locale. Verso la met\u00e0 degli anni settanta, tuttavia, cominciarono a crearsi dei movimenti costituiti da persone che contavano fra i loro antenati almeno un aborigeno tasmaniano e che combattevano per rivendicare la discendenza aborigena: fra questi attivisti uno dei pi\u00f9 noti \u00e8 Michael Mansell.\nNel 1996 avvenne una scissione fra i due gruppi principali in cui erano raggruppati i discendenti degli aborigeni: dal gruppo numericamente pi\u00f9 consistente, il \"Lia Pootah\", si stacc\u00f2 il gruppo \"Palawa\", che nonostante fosse in minoranza ottenne dal governo tasmaniano il potere di stabilire i criteri secondo i quali decidere se una persona sia o meno aborigena. In base a tali criteri, vennero giudicati aborigeni unicamente i discendenti delle donne deportate sulle isole dello stretto di Bass, escludendo di fatto gli appartenenti al Lia Pootah dalla possibilit\u00e0 di ottenere tale riconoscimento. Essi, infatti, rivendicano il loro essere aborigeni sulla base di tradizioni orali.\nIl 13 agosto 1997 venne votato all'unanimit\u00e0 dal parlamento tasmaniano un atto che riconosceva il danno effettuato agli aborigeni dall'autorit\u00e0 coloniale nei decenni passati con la separazione coatta dei giovani dei genitori. Oltre alle scuse formali, nell'atto veniva previsto un rimborso economico per la generazione rubata, che la Tasmania fu il primo degli stati australiani a versare agli aborigeni, nel novembre 2006.\nNel giugno 2005, il governo tasmaniano ha introdotto una nuova definizione di \"aborigeno\" nell'Aboriginal Lands Act stilato dieci anni prima: l'atto venne stilato con l'intento di consentire l'elezione di un concilio aborigeno, ponendo dei criteri che l'aspirante elettore avrebbe dovuto possedere per potersi considerare un aborigeno e perci\u00f2 votare.\nIn particolare, stando al testo dell'atto, per potersi dichiarare aborigeno della Tasmania, una persona deve avere non solo un'effettiva discendenza da aborigeni, ma anche riconoscersi come aborigeno e a sua volta essere riconosciuto dalla comunit\u00e0 aborigena.\nNegli ultimi anni ci sono stati vari tentativi introdurre l'obbligo di test del DNA per stabilire l'effettiva presenza di sangue aborigeno nelle vene degli attuali rappresentanti dell'etnia. La comunit\u00e0 Palawa, tuttavia, ha respinto decisamente tali richieste, mentre la comunit\u00e0 Lia Pootah sostiene che invece tale pratica sarebbe auspicabile per confermare o negare una volta per tutte l'effettivo legame del gruppo con gli aborigeni tasmaniani.\nDa alcuni test effettuati sarebbe emerso che alcune comunit\u00e0 autoproclamatesi discendenti di aborigeni della Tasmania (come quella di Bruny Island) sarebbero in realt\u00e0 discendenti di detenuti afroamericani condannati ai lavori forzati e di lascari (miliziani o marinai originari del subcontinente indiano, del Sud-Est asiatico o del mondo arabo) proprietari di appezzamenti di terra.\nInteresse antropologico.\nA partire dagli anni '60 del XVIII secolo, gli aborigeni tasmaniani (ed in particolare gli appartenenti alla trib\u00f9 di Oyster Bay), per i loro caratteri primitivi, richiamarono l'attenzione della comunit\u00e0 scientifica e divennero oggetto di studi di fisica antropologica e paleoantropologia. Molti scheletri di aborigeni, o parti di essi (ad esempio i crani erano assai richiesti), vennero venduti agli istituti di tutto il mondo per effettuare studi di antropometria. Anche lo scheletro di Truganini, l'ultima aborigena australiana pura, due anni dopo la morte venne riesumato dalla Royal Society of Tasmania (previa specifica autorizzazione del governo australiano, che pose come condizione il deposito della salma in un posto sicuro, decente ed eventualmente accessibile in futuro ad altri uomini interessati a compiere ricerche scientifiche), ed il suo scheletro venne esposto al Tasmanian Museum fino al 1947.\nLa pratica di asportare parti del corpo alle salme era assai invisa agli aborigeni, che consideravano la pratica irrispettosa nei confronti dei morti e soprattutto perch\u00e9 nella cultura australiana aborigena \u00e8 credenza comune che l'anima del defunto possa riposare in pace solo qualora questi venga sepolto nella sua terra natia. Tuttavia, negli ultimi tempi molti musei e collezionisti stanno restituendo i resti ricevuti nelle decadi passate: ad esempio, nel 2007 il British Museum restitu\u00ec i resti di alcuni aborigeni ai loro discendenti.\nLe collane di conchiglie.\nUna tradizione assai diffusa fra le donne aborigene (ed anche fra le loro discendenti attuali) era quella di creare collane fatte di conchiglie: tali manufatti non avevano unicamente il valore di ornamenti, ma potevano essere utilizzati anche come doni, premi o come merce di scambio. Le prime collane di conchiglie ritrovate in Tasmania risalgono a 2600 anni fa, tuttavia non \u00e8 da escludere che l'inizio di questa attivit\u00e0 sia anteriore a tale data: questo renderebbe tale forma di artigianato, oltre che una fra le pi\u00f9 antiche dell'isola, anche una delle poche che siano sopravvissute sino ai giorni nostri."}
{"id": "3675678", "revid": "247222", "url": "https://it.wikipedia.org/wiki?curid=3675678", "title": "Gro\u00dflangenfeld", "text": "Gro\u00dflangenfeld \u00e8 un comune di 118 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675679", "revid": "110157", "url": "https://it.wikipedia.org/wiki?curid=3675679", "title": "Habscheid", "text": "Habscheid \u00e8 un comune di 595 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675680", "revid": "767487", "url": "https://it.wikipedia.org/wiki?curid=3675680", "title": "Heckhuscheid", "text": "Heckhuscheid \u00e8 un comune di 140 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675681", "revid": "200568", "url": "https://it.wikipedia.org/wiki?curid=3675681", "title": "Heisdorf", "text": "Heisdorf \u00e8 un comune di 99 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675682", "revid": "1776051", "url": "https://it.wikipedia.org/wiki?curid=3675682", "title": "Hersdorf", "text": "Hersdorf \u00e8 un comune di 395 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675683", "revid": "1776051", "url": "https://it.wikipedia.org/wiki?curid=3675683", "title": "Kleinlangenfeld", "text": "Kleinlangenfeld \u00e8 un comune di 152 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675685", "revid": "110157", "url": "https://it.wikipedia.org/wiki?curid=3675685", "title": "Lasel", "text": "Lasel \u00e8 un comune di 326 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675686", "revid": "1776051", "url": "https://it.wikipedia.org/wiki?curid=3675686", "title": "Masthorn", "text": "Masthorn \u00e8 un comune di 65 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675687", "revid": "1776051", "url": "https://it.wikipedia.org/wiki?curid=3675687", "title": "Matzerath", "text": "Matzerath \u00e8 un comune di 59 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675688", "revid": "1776051", "url": "https://it.wikipedia.org/wiki?curid=3675688", "title": "M\u00fctzenich", "text": "M\u00fctzenich \u00e8 un comune di 113 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675689", "revid": "287204", "url": "https://it.wikipedia.org/wiki?curid=3675689", "title": "Grace Min", "text": "Carriera.\nA livelli juniores ottiene ottimi risultati, nel 2009 partecipa agli US Open e nel doppio ragazze raggiunge i quarti di finale. A Wimbledon 2010 riesce ad eliminare al primo turno la testa di serie numero 1, Elina Svitolina, per poi arrendersi nel terzo turno alla russa Julija Putinceva.\nSempre nel 2010 ma agli US Open partecipa per la prima volta a un torneo dello Slam non riservato ai junior, grazie a una wild card si presenta insieme a Lauren Herring per il doppio femminile ma vengono subito eliminate da Dominika Cibulkov\u00e1 e Anastasija Pavlju\u010denkova.\nAl doppio ragazze di Wimbledon 2011 si presenta insieme alla canadese Eugenie Bouchard e le assegnano la testa di serie numero 2. Dimostrano di essersi meritate una testa di serie cos\u00ec alta raggiungendo la finale dove dopo essere andate sotto di un set riescono a trionfare per 5\u20137, 6\u20132, 7\u20135.\nNel 2011 prende parte anche all'ultimo Slam dell'anno, entra infatti nei tabelloni di singolare e doppio ragazze negli US Open 2011. Nel doppio in coppia con Madison Keys si ferma ai quarti di finale dove vengono sconfitte per 3-6, 6-4, [5-10] da Gabrielle Andrews e Taylor Townsend.\nNel singolare elimina al primo turno la testa di serie numero 2, Irina Chroma\u010d\u00ebva, e raggiunge la finale dove incontra la francese Caroline Garcia, testa di serie numero 1. Contro tutti i pronostici che davano come favorita la Garcia, che si era gi\u00e0 fatta conoscere al di fuori del mondo junior, Grace Min riesce a sconfiggerla in due set combattuti per 7-5, 7-63. Con questo risultato vince il secondo titolo juniores del Grande Slam, il primo in singolare.\nNel giugno 2012 partiecipa alle qualificazioni per il torneo di categoria International AEGON Classic. Supera entrambi i turni senza cedere un set ad Alicja Rosolska e Kurumi Nara accedendo cos\u00ec al tabellone principale. Al primo turno le viene assegnata come avversaria Laura Robson che la sconfigge nettamente in due set con il punteggio finale di 6-4, 6-1.\nAl torneo di Bad Gastein 2014 gioca il miglior tennis della sua carriera e conquista per la prima volta una semifinale nel circuito maggiore. Nei primi due turni sconfigge in modo piuttosto agevole Beatriz Garcia e Irina Falconi, entrambe provenienti dalle qualificazioni. Nei quarti di finale sfodera una grande prestazione contro la numero 8 del seeding Karolina Pliskova, giocatrice in grande ascesa, con un risultato finale in suo favore di 6-2, 6-1. In semifinale si arrende in 3 combattuti set (6-4, 2-6, 4-6) alla futura campionessa del torneo Andrea Petkovic.\nCaratteristiche e stile di gioco.\nGrace Min, destrorsa, dispone di due ottimi colpi a rimbalzo. Colpisce sia il dritto sia il rovescio con un ottimo timing che, unito ad un notevole peso di palla, genera delle traiettorie molto insidiose per le avversarie. \u00c8 molto abile anche nell'esecuzione delle palle corte. D'altra canto \u00e8 piuttosto carente nei colpi al volo (vol\u00e9e, smash e schiaffi). Inoltre, la modesta statura le impedisce di essere particolarmente incisiva col servizio e le causa non poche difficolt\u00e0 nel momento in cui l'avversaria le propone traiettorie pi\u00f9 arcuate."}
{"id": "3675690", "revid": "458786", "url": "https://it.wikipedia.org/wiki?curid=3675690", "title": "Primera Divisi\u00f3n Uruguaya 1909", "text": "Il campionato era formato da undici squadre e il Montevideo Wanderers vinse il titolo."}
{"id": "3675691", "revid": "124114336", "url": "https://it.wikipedia.org/wiki?curid=3675691", "title": "Federazione Internazionale Sport Automobilistico", "text": "La Federazione Internazionale Sport Automobilistico (in francese: \"F\u00e9d\u00e9ration Internationale du Sport Automobile\"), meglio nota come FISA \u00e8 stata la federazione internazionale degli sport motoristici. \nStoria.\nFu creata nel 1922 allorch\u00e9 la F\u00e9d\u00e9ration Internationale de l'Automobile (FIA) decise di delegare l'organizzazione delle corse automobilistiche alla Commissione Sportiva Internazionale (\"Commission sportive internationale\"). La CSI assunse la denominazione di FISA nel 1979.\nUna ristrutturazione della FIA nel 1993 ha portato alla scomparsa della FISA, mettendo le corse automobilistiche in gestione diretta della FIA."}
{"id": "3675692", "revid": "117440", "url": "https://it.wikipedia.org/wiki?curid=3675692", "title": "Episodi di The Lying Game (prima stagione)", "text": "La prima stagione della serie televisiva The Lying Game \u00e8 stata trasmessa dal 15 agosto 2011 al 5 marzo 2012 sul canale statunitense ABC Family.\nIn Italia la prima stagione \u00e8 stata trasmessa in prima visione assoluta dal 12 gennaio 2013 al 12 agosto 2014 su Rai 2. \nInizialmente sospesa dopo appena sei episodi trasmessi a causa dei bassi ascolti ottenuti, la serie torn\u00f2 in onda dal primo episodio di primo mattino a partire dal 15 luglio 2014, trasmettendo poi, dal 24 luglio al 12 agosto, gli episodi inediti rimasti. "}
{"id": "3675694", "revid": "3535", "url": "https://it.wikipedia.org/wiki?curid=3675694", "title": "Plecotteri", "text": ""}
{"id": "3675695", "revid": "4175", "url": "https://it.wikipedia.org/wiki?curid=3675695", "title": "Sky Sports News", "text": "Sky Sports News (SSN) \u00e8 un canale televisivo tematico britannico \"all news\" dedicato alle notizie sportive prodotto da BSkyB.\nStoria.\nSky Sports News nasce il 1\u00ba ottobre 1998. Il 10 aprile 2000, il canale viene rinominato in Sky Sports.com TV, in conseguenza al lancio del sito web SkySports.com.\nIl .com TV viene eliminato dal nome e dalle grafiche del canale il 1\u00ba luglio 2001 e quindi viene rinnovata ancora la grafica.\nNell'aprile 2002, Sky Sports News subisce l'ennesimo restyling, che coinvolge anche alcune parti dello studio.\nNel 2004, Sky Sports News rinnova la propria immagine, mentre programmi come \"Ford Sports Centre\" vengono cancellati e sostituiti da altri programmi come \"Sky Sports Now\", \"Sky Sports Today\", \"Sports Saturday\", \"Sports Sunday\", \"Good Morning Sports Fans\", \"Through the Night\", \"News HQ at 5\", \"News HQ at 6\", \"Gillette Soccer Special\", \"Goals Express\", \"Today's Goals Now\" e \"Sky Sports News at Ten\".\nIl 12 agosto 2014 Sky Sports News diventa Sky Sports News HQ. Per l'occasione viene inaugurato un nuovo studio, molto pi\u00f9 grande del precedente e circondato da un video wall di 18 m\u00b2. Di conseguenza vengono rinnovate le grafiche e viene trasferito al canale 401.\nIn conseguenza al rebrand dei canali Sky Sports, il 18 luglio 2017 il canale torna a chiamarsi Sky Sports News e si sposta al canale 409."}
{"id": "3675698", "revid": "1776051", "url": "https://it.wikipedia.org/wiki?curid=3675698", "title": "Neuendorf (Renania-Palatinato)", "text": "Neuendorf \u00e8 un comune di 94 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675699", "revid": "124123", "url": "https://it.wikipedia.org/wiki?curid=3675699", "title": "Luis Alberto Monge \u00c1lvarez", "text": "Biografia.\n\u00c8 stato Presidente della Repubblica di Costa Rica dall'8 maggio 1982 all'8 maggio 1986."}
{"id": "3675700", "revid": "1776051", "url": "https://it.wikipedia.org/wiki?curid=3675700", "title": "Niederlauch", "text": "Niederlauch \u00e8 un comune di 52 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675701", "revid": "1776051", "url": "https://it.wikipedia.org/wiki?curid=3675701", "title": "Nimshuscheid", "text": "Nimshuscheid \u00e8 un comune di 285 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675702", "revid": "1776051", "url": "https://it.wikipedia.org/wiki?curid=3675702", "title": "Nimsreuland", "text": "Nimsreuland \u00e8 un comune di 111 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675705", "revid": "21880", "url": "https://it.wikipedia.org/wiki?curid=3675705", "title": "Chironomi", "text": ""}
{"id": "3675706", "revid": "124123", "url": "https://it.wikipedia.org/wiki?curid=3675706", "title": "Huo Qubing", "text": "Figlio illegittimo di Wei Shaoer, era quindi nipote del generale Wei Qing e dell'imperatrice Wei Zifu.\nBiografia.\nCresciuto nella prosperit\u00e0 durante il periodo di gloria iniziale della famiglia Wei, Huo Qubing ha iniziato a mostrare talento militare fin dall'adolescenza. Venne schierato come comandante nelle spedizioni di Wei Qing, durante le quali condusse le sue truppe all'interno del territorio nemico infliggendo gravi sconfitte ai nomadi settentrionali Xiongnu. In un'occasione, il generale pot\u00e9 declamare la sua vittoria avendo conquistato il manufatto di grande importanza culturale per gli Xiongnu denominato Statua Dorata. Come risultato di questa conquista, ottenne grandi favori dall'imperatore.\nAll'et\u00e0 di 20 anni, fu mandato insieme a Wei Qing con eserciti diversi ad attaccare gli Xiongnu secondo l'offensiva pi\u00f9 grande mai tentata dagli Han fino ad allora. Huo Qubing, che comandava la divisione d'\u00e8lite dell'esercito imperiale, si scontr\u00f2 con il capo nomade noto come Principe Valoroso della Sinistra (\u5de6\u8ce2\u738b, che significa letteralmente \"Saggio Re della Sinistra\"), infliggendo alla Confederazione Xiongnu come colpo letale una perdita di 70.443 uomini. Fu ampiamente ricompensato per il suo successo, ottenendo un feudo che comprendeva pi\u00f9 di 10.000 unit\u00e0 famigliari.\nSebbene fosse un generale coraggioso e pluripremiato dall'Imperatore Wu, Huo aveva poco riguardo verso i suoi soldati. Nella famosa opera storiografica nota come \"Shiji\", lo storico di corte Sima Qian annot\u00f2 che Huo Qubing rifiutava di condividere la propria razione di cibo con i soldati durante la carenza di provviste, inoltre ordinava regolarmente alle sue truppe di zappare appezzamenti di terreno grandi come un attuale campo da calcio per il suo divertimento personale. Solo quando si trattava di gloria in combattimento, il generale non esitava a condividere i successi con i propri uomini. La leggenda pi\u00f9 famosa narra che, quando l'Imperatore Wu lo premi\u00f2 con una brocca di vino prezioso, Huo Qubing lo vers\u00f2 in un canale cosicch\u00e9 tutti i soldati che si apprestavano a berne l'acqua potessero condividerne il gusto. Da questa leggenda venne anche il nome della citt\u00e0 di Jiuquan (\u9152\u6cc9, che significa letteralmente \"fonte di vino\"). Durante l'apice della sua carriera, molti comandanti di grado inferiore che prima servivano sotto il comando di Wei Qing, decisero di loro spontanea volont\u00e0 di trasferirsi al servizio di Huo, nella speranza di ottenere insieme a lui la gloria militare.\nHuo Qubing mor\u00ec alla giovane et\u00e0 di 24 anni a causa di una pestilenza, probabilmente risultato di una primitiva forma di arma biologica. Narra la leggenda che i soldati Xiongnu gettarono nei laghi del Deserto di Gobi i cadaveri di cavalli, vacche e pecore in decomposizione, in modo che contaminassero le risorse d'acqua degli Han e diffondessero malattie infettive attraverso le file dell'esercito imperiale. Tuttavia, le truppe Xiongnu in ritirata soffrirono anch'esse gli effetti della loro stessa strategia, non avendo altre risorse d'acqua alternative.\nIl fratello del generale, Huo Guang, divenne successivamente un importante statista alla corte Han. Fu prima consigliere capo dell'imperatore Zhao, ed in seguito alla morte di quest'ultimo ebbe un ruolo fondamentale nella successione al trono reale dell'imperatore Xuan.\nCultura di massa.\nHuo Qubing \u00e8 una delle 32 figure storiche che compaiono come personaggi speciali nel videogioco \"Romance of the Three Kingdoms XI\", della Koei.\nNel film cinese \u5927\u6c49\u5929\u5b502 (\"Da Han Tianzi 2\"), viene mostrato che Huo Qubing ha sposato all'et\u00e0 di 20 anni circa una donna di nome Qiu Chan, con la quale ha avuto una figlia che ha chiamato Huo Qilian."}
{"id": "3675707", "revid": "767487", "url": "https://it.wikipedia.org/wiki?curid=3675707", "title": "Oberlascheid", "text": "Oberlascheid \u00e8 un comune di 140 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675708", "revid": "1776051", "url": "https://it.wikipedia.org/wiki?curid=3675708", "title": "Oberlauch", "text": "Oberlauch \u00e8 un comune di 59 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675709", "revid": "1776051", "url": "https://it.wikipedia.org/wiki?curid=3675709", "title": "Olzheim", "text": "Olzheim \u00e8 un comune di 539 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675711", "revid": "110157", "url": "https://it.wikipedia.org/wiki?curid=3675711", "title": "Orlenbach", "text": "Orlenbach \u00e8 un comune di 206 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675714", "revid": "43711702", "url": "https://it.wikipedia.org/wiki?curid=3675714", "title": "Kitchen Boss", "text": ""}
{"id": "3675716", "revid": "486946", "url": "https://it.wikipedia.org/wiki?curid=3675716", "title": "The Next Great Baker", "text": ""}
{"id": "3675730", "revid": "216537", "url": "https://it.wikipedia.org/wiki?curid=3675730", "title": "Commissione Sportiva Internazionale", "text": ""}
{"id": "3675732", "revid": "767487", "url": "https://it.wikipedia.org/wiki?curid=3675732", "title": "Horovce (Ko\u0161ice)", "text": "Horovce (in ungherese \"H\u00f3r\") \u00e8 un comune della Slovacchia facente parte del distretto di Michalovce, nella regione di Ko\u0161ice."}
{"id": "3675733", "revid": "36426", "url": "https://it.wikipedia.org/wiki?curid=3675733", "title": "Loggia di San Gaetano", "text": ""}
{"id": "3675735", "revid": "580", "url": "https://it.wikipedia.org/wiki?curid=3675735", "title": "James Broun-Ramsay, I marchese di Dalhousie", "text": "Biografia.\nLe origini.\nJames Broun-Ramsay era l'unico figlio superstite di George Ramsay, IX conte di Dalhousie, che aveva servito Arthur Wellesley, I duca di Wellington, e di sua moglie, Cristina Broun. \nNel 1815 suo padre era stato nominato barone di Dalhousie e dal 1820 al 1828 fu Governatore Generale del Canada, motivo per cui James pass\u00f2 buona parte della propria infanzia oltremare. Dopo un'educazione di tipo privato and\u00f2, nell'ottobre del 1829 a Christ Church (Oxford), i suoi studi subirono una battuta d'arresto nel 1832 quando il suo unico fratello ancora vivente si ammal\u00f2, ed in seguito mor\u00ec, e torn\u00f2 all'Universit\u00e0 solo l'anno seguente.\nI primi passi nella politica.\nTerminati gli studi decise di dedicarsi alla politica, gi\u00e0 nel 1835 si candid\u00f2 per un posto nel Parlamento di Edimburgo, ma la presenza di politici consumati come James Abercrombie, I barone Dunfermline (7 novembre 1776-17 aprile 1858) e John Campbell, I barone Campbell (17 settembre 1779-24 giugno 1861) decret\u00f2 la sua sconfitta.\nNel 1836 James si spos\u00f2 con Susan Hay e l'anno dopo riusc\u00ec ad entrare nella Camera dei Comuni come rappresentante dell'East Lothian, in quello stesso periodo mor\u00ec sua madre ed il 1838 lo vide rimanere completamente orfano. Questo ebbe come conseguenza il subentro di James al padre fra i Paria del Regno Unito nella quale debutt\u00f2 partecipando al dibattito che era sorto fra Chiesa e Stato in materia di religione.\nEntro pochi anni vide aumentare i propri incarichi politici, nel maggio 1843 fu nominato Vice-ministro per il Commercio e l'Industria e due anni dopo succedette a William Ewart Gladstone come Ministro. In quello stesso periodo l'Inghilterra si trovava nel mezzo dell'entusiasmo prodotto dallo sviluppo delle ferrovie, ma ancora di pi\u00f9 si trov\u00f2 a fronteggiare il dibattito circa l'abolizione delle Corn Laws, un sistema di dazi sull'importazione che mirava a proteggere i proprietari terrieri dai prezzi ben pi\u00f9 competitivi dei cereali che provenivano dalle Colonie. In quegli anni in Irlanda imperversava una terribile carestia ed il Primo Ministro del Regno Unito Robert Peel propose di abbassare i dazi cos\u00ec che la maggior parte degli irlandesi potesse acquistare il pane, posizione che fu fortemente contrastata da James e dagli altri compagni di partito di Peel. Questa schermaglia port\u00f2 alle dimissioni del Primo Ministro e John Russell, I conte di Russell offr\u00ec a James un posto nel Gabinetto del Regno Unito, posizione che rifiut\u00f2 per timore che la sua immagine pubblica perdesse di gradimento.\nNel 1847 accett\u00f2 tuttavia la nomina a Vicer\u00e9 d'India succedendo a Henry Hardinge, I visconte Hardinge con l'intesa di una totale indipendenza dai partiti politici.\nLa panoramica degli anni da Governatore.\nAlla nomina a Vicer\u00e9 d'India segu\u00ec presto anche quella a Vicer\u00e9 del Bengala e nei primi mesi del 1848 ricevette anche l'ornamento verde proprio dell'Ordine del Cardo. Si disse che in quel periodo James si dimostr\u00f2 grande lavoratore, arrivando a dedicare alle proprie incombenze pi\u00f9 di dodici ore e cavalcando a lungo per visitare anche le zone pi\u00f9 remote dell'Impero incurante della propria schiena malandata.\nContrariamente allo stile dell'epoca, James pens\u00f2 che fosse suo dovere modernizzare l'India portandovi le correnti intellettuali che stavano percorrendo il Vecchio Continente, fedele seguace dell'Utilitarismo, dottrina che reputa \"giusto\" e \"bene\" solo ci\u00f2 che accresce la felicit\u00e0 degli esseri umani, secondo gli insegnamenti di Jeremy Bentham. Nonostante egli avesse delle buone intenzioni, per provare ad attuarle non solo dovette usare un certo autoritarismo, ma suscit\u00f2 anche un vasto malcontento in seguito alla propugnazione della Dottrina della decadenza secondo la quale se, il governatore di uno stato facente parte delle Colonie fosse stato manifestamente incompetente o fosse morto senza un erede avrebbe visto il proprio stato annesso automaticamente alla madrepatria. Le tensioni sociali infine culminarono nei Moti indiani del 1857 e che causarono il suo ritorno in Inghilterra.\nNel 1849 comunque James guid\u00f2 l'esercito alla conquista del Punjab (Pakistan) e nel 1852 di parte della Birmania, in quegli anni l'uso della Dottrina della Decadenza fece incamerare agli inglesi diverse porzioni dell'India, tuttavia l'annessione, ritenuta ingiusta, della regione di Awadh fece sorgere il malcontento fra i militari locali ed i civili che sfoci\u00f2 poi nei moti citati poc'anzi. In ogni caso va riconosciuto a James l'aver potenziato le ferrovie, le strade ed i servizi postali e quelli nascenti del telegrafo.\nLa guerra del 1848-1849.\nNell'aprile 1848 James ordin\u00f2 all'esercito di andare a prendere le redini della citt\u00e0 di Multan dove si stavano accendendo delle rivolte, ben presto per\u00f2 sia i Sikh che i Sardar, un titolo che indicava i nobili e gli aristocratici di India e Pakistan, si unirono apertamente alla ribellione. \nJames si trov\u00f2 d'accordo con il generale Hugh Gough che le forze armate della Compagnia britannica delle Indie orientali non era pronta per scendere sul campo nel giro di breve tempo e che difettava anche dei mezzi di trasporto per rifornimenti ed equipaggiamento. Per altro James concluse che, suo compito non era semplicemente quello di riprendere la citt\u00e0 ribelle, ma anche ricondurre a ragione l'intera regione del Punjab (Pakistan), motivo per cui ordin\u00f2 una massiccia spedizione militare che sarebbe dovuta partire entro il mese di novembre. La Seconda guerra anglo-sikh entr\u00f2 cos\u00ec nel vivo, il generale Herbert Benjamin Edwardes miet\u00e9 diversi successi, ma gli esiti inconcludenti delle battaglie di Ramnagar e della Battaglia di Chillianwala, oltre alla tenace resistenza di Multan mostrarono come la strada fosse tutt'altro che in discesa. La citt\u00e0 cadde infine il 22 gennaio del 1849 e la vittoria della Battaglia di Gujrat conseguita il 21 febbraio pose fine al conflitto consegnando la vittoria agli inglesi. Il buon esito della guerra pose James in buona luce presso il Parlamento che, oltre ad inviargli i propri ringraziamenti, mostr\u00f2 la propria riconoscenza in maniera pi\u00f9 concreta nominandolo Marchese.\nSenza precise istruzioni dalla madrepatria James annett\u00e9 il Punjab, in nome della superiorit\u00e0 britannica pi\u00f9 moderna dell'arcaico governo locale, e provvide a far evangelizzare la zona mandando in loco un gruppo di missionari Evangelici. La regione venne divisa in distretti, con governatori locali, mentre il governo centrale sarebbe stato nelle mani di un giovane marajah posto sotto il triumvirato di altrettanti Governatori Generali.\nIl governo per altro cerc\u00f2 di mantenere intatte quante pi\u00f9 tradizioni locali possibili, anche se non manc\u00f2 di combattere le usanze ritenute pi\u00f9 \"incivili\" quali l'infanticidio delle bambine, il rogo rituale delle vedove e quello dei lebbrosi. Tuttavia, per quanto razionale, il governo inglese venne percepito come autoritario e dispotico e quindi mal tollerato da una popolazione che preferiva ancora il proprio sistema politico e giuridico.\nLa guerra birmana.\nNel 1826 si era concluso fra birmani ed inglesi il Trattato di Yandaboo che sanciva la fine della Prima guerra anglo-birmana, tuttavia una serie di tensioni correvano ancora fra Londra e Yangon. Gli inglesi erano parecchio contrariati dalla crescente indipendenza birmana e cercavano un modo per ripristinare il loro controllo, e James fece propria la massima di Richard Wellesley, I marchese Wellesley secondo la quale, un affronto fatto alla bandiera britannica alle foci del Gange poteva ritenersi commesso presso quelle del Tamigi. I birmani provvidero a ridimensionare un po' il loro indipendentismo rimuovendo il Governatore di Rangoon (allora era il nome di Yangon), ma non fu ritenuto sufficiente, presto il Commodoro Lambert contatt\u00f2 James per comunicargli che presto sarebbe scoppiata la guerra. \nIl conflitto entr\u00f2 nel vivo il 5 aprile 1852 e Rangoon venne occupata il 12, solo la corte, che ancora si trovava ad Ava (Birmania) resisteva dichiarando di non essere disposta a cedere met\u00e0 del paese per mantenere la pace, cos\u00ec le ostilit\u00e0 ripresero nel mese di ottobre e portarono all'annessione alle Colonie della provincia di Pegu. James si dichiar\u00f2 soddisfatto e disse di non essere intenzionato a compiere altre campagne di conquista, visto che la provincia appena ottenuta, insieme alle altre gi\u00e0 in loro possesso, tagliava la Birmania fuori dalle principali vie commerciali.\nNel tentativo di pacificare il nuovo territorio vi pose come Governatore Arthur Purves-Phayre (7 maggio 1812-14 dicembre 1885) che aveva il compito di integrarla nella gi\u00e0 preesistente colonia indiana, tuttavia le due terre erano molto diverse sotto diversi punti di vista ed il progetto non ebbe buon esito.\nLa politica interna.\nSul piano della politica interna delle Colonie James provvide a togliere il Bengala dalle mani di un Governatore Generale per metterlo in quelle di un Governatore militare dal maggio 1854, istitu\u00ec dei dipartimenti per i lavori pubblici e mise in piedi diverse linee per il telegrafo. Diede grande spinta anche alle ferrovie che cominciarono a nascere dal 1855 ed incoraggi\u00f2 anche i privati a costruirne per il trasporto di beni e persone, anche se il loro controllo sarebbe rimasto nelle mani dello stato, che le avrebbe amministrate nel modo migliore per il bene comune.\nJames ordin\u00f2 anche il completamento del Canale del Gange le cui linee di irrigazione, che superavano quelle di Egitto e Lombardia insieme, furono di grande beneficio per buona parte della popolazione rurale, alcune aree in realt\u00e0 ne furono danneggiate per via dell'aumento della salinit\u00e0 nel suolo, ma furono moltissimi coloro che ne beneficiarono.\nAnche le poste vennero ammodernate, venne ridotto il costo per il suo trasporto ed introdusse l'uso dei francobolli. Ancora pi\u00f9 importante istitu\u00ec un sistema, seppur imperfetto, per migliorare la scolarizzazione, abol\u00ec la pratica di marchiare i colpevoli di reati e rese libera la conversione ad altre religioni senza che questo comportasse la perdita dei diritti civili. Diede impulso all'industria ed alla cultura del th\u00e8, cos\u00ec come si mosse per proteggere i monumenti storici indiani, senza per\u00f2 trascurare i soldati inglesi per i quali vennero costruiti giardini ed altre strutture per accoglierli e svagarli.\nCos\u00ec come si occupava dei civili, locali e non, James continu\u00f2 ad occuparsi, forse anche in maniera eccessiva, delle decisioni e dei provvedimenti che nascevano nell'ambito militare, quando Charles James Napier ordin\u00f2 che ai soldati indigeni venissero date delle razioni aggiuntive, a compensazione del costo elevato che doveva essere pagato per comprarle, James si irrit\u00f2 particolarmente e biasim\u00f2 il generale in maniera tale che questi si dimise.\nIl rientro in patria.\nIl 6 marzo 1856 James part\u00ec dall'India per tornare in patria dove, a causa delle pessime condizioni di salute, si ritir\u00f2 a vita privata.\nMor\u00ec nella casa natia il 19 dicembre 1860 dov'era andato a vivere insieme alla figlia ed al marito di lei.\nMatrimonio.\nSpos\u00f2, il 21 gennaio 1836, Lady Susan Hay (1817-6 maggio 1853), figlia di George Hay, VIII marchese di Tweeddale e Lady Susan Montagu. Ebbero due figlie:\nAvendo avuto solo due femmine il titolo nobiliare si estinse con lui."}
{"id": "3675741", "revid": "767487", "url": "https://it.wikipedia.org/wiki?curid=3675741", "title": "I\u0148a\u010dovce", "text": "I\u0148a\u010dovce (in ungherese \"Solymos\") \u00e8 un comune della Slovacchia facente parte del distretto di Michalovce, nella regione di Ko\u0161ice."}
{"id": "3675742", "revid": "287204", "url": "https://it.wikipedia.org/wiki?curid=3675742", "title": "Inacovce", "text": ""}
{"id": "3675748", "revid": "767487", "url": "https://it.wikipedia.org/wiki?curid=3675748", "title": "Grizzly, l'orso che uccide", "text": "Grizzly, l'orso che uccide (\"Grizzly\") \u00e8 un film del 1976 diretto da William Girdler.\n\u00c8 una produzione del genere horror incentrata sulle vicende di un orso grizzly che massacra diverse persone in un parco nazionale degli Stati Uniti.\nTrama.\nNella foresta di un parco naturale degli Stati Uniti, il veterano e pilota d'elicottero Don Stober, sorvolando gli alberi del vasto parco, afferma che i boschi sono rimasti intatti come al tempo delle popolazioni indiane.\nDue campeggiatrici fanno pausa nella foresta, quando vengono improvvisamente attaccate e uccise da un animale enorme. Il capo delle guardie forestali del parco nazionale, Michael Kelly, e la fotografa Allison Corwin, figlia del proprietario del ristorante del parco, seguono uno dei ranger, preoccupato per il mancato rientro delle due campeggiatrici. Una volta arrivati all'accampamento, scoprono i cadaveri delle due ragazze, una delle quali \u00e8 stata parzialmente sepolta.\nAll'ospedale, il dottor Hallitt dice a Kelly che le ragazze sono state uccise da un orso. Il sovrintendente del parco, Charley Kittridge, accusa Kelly sostenendo che gli orsi avrebbero dovuto essere allontanati dal parco da lui e dal naturalista Arthur Scott prima della stagione turistica. Kelly e Kittridge discutono sulla chiusura del parco, prima di decidere di spostare tutti gli escursionisti fuori dalla zona, permettendo ai campeggiatori di rimanere nelle pianure. Kelly contatta il professor Arthur Scott per informarlo dell'accaduto e per invitarlo a raggiungerlo al pi\u00f9 presto.\nDurante una ricerca sulla montagna, la ranger Gail si ferma per una pausa presso una cascata, ma non \u00e8 consapevole che l'orso \u00e8 in agguato e viene uccisa. Kelly recluta il pilota dell'elicottero, Don Stober, per farsi aiutare nella ricerca. Sorvolando la foresta, i due vedono quello che credono potrebbe essere l'orso, ignari del fatto che si tratta soltanto di Scott, coperto da una pelle d'animale, che si trova sulle tracce dell'orso. Scott li informa che l'animale che cercano \u00e8 un orso grizzly preistorico (un esemplare del periodo pleistocene chiamato Arctodus Ursus Horribilis) che, in posizione eretta, raggiunge almeno i 3 metri di altezza e che pesa come minimo 900\u00a0kg. Nei pressi di un accampamento piuttosto popolato, il grizzly distrugge una tenda e uccide un'altra donna. Kelly insiste ancora una volta a chiedere la chiusura del parco, ma Kittridge si rifiuta. Gli attacchi stanno diventando una notizia nazionale e, per contrastare questo, Kittridge consente ai cacciatori dilettanti di entrare nella foresta. Kelly, Don e Scott sono disgustati da questo sviluppo. Un giovane cacciatore viene inseguito dall'orso, ma riesce a sfuggire all'animale tuffandosi in un fiume. Pi\u00f9 tardi, quella notte, tre cacciatori trovano un cucciolo d'orso che credono essere del grizzly killer: lo usano quindi come esca per la madre. Tuttavia, il grizzly trova e mangia il cucciolo. Scott conclude dunque che l'orso deve essere un maschio: infatti solo i maschi sono cannibali. La mattina dopo, il ranger Tom, mandato da Kelly a posizionarsi su una torre di guardia, viene attaccato dal grizzly: l'animale distrugge la struttura che crollando uccide il ranger all'istante.\nKelly e Kittridge continuano a discutere la chiusura del parco. Frustrato dalla situazione, Scott parte da solo per trovare il grizzly. Ai confini del parco nazionale, in zone abitate, una madre e il suo bambino vengono attaccati dal mostro. La madre viene uccisa, mentre il bambino sopravvive, seppure gravemente mutilato. Stupefatto da quest'ultimo episodio, Kittridge finalmente permette a Kelly di chiudere il parco e di fermare tutti i cacciatori.\nDon e Kelly partono alla ricerca dell'enorme orso. I due creano una trappola appendendo una carcassa di daino a un albero. Il grizzly, attirato, si avvicina, ma scappa quando sente Kelly caricare il fucile. Gli uomini inseguono l'animale attraverso i boschi, ma vengono seminati facilmente. Quando tornano indietro, scoprono che l'orso li ha ingannati, anticipandoli e portando via la carcassa del daino. Scott, andato sulle tracce del grizzly a cavallo, trova i resti della carcassa e chiama Don e Kelly alla radio. Decide quindi di trainare ci\u00f2 che rimane della carcassa per farsi seguire dal grizzly e portarlo verso di loro. Tuttavia, la bestia attacca Scott, dapprima uccidendo il cavallo e poi aggredendolo, stordendolo e sotterrandolo. Successivamente, Scott si risveglia ritrovandosi vivo e completamente sepolto nel terreno. Prima che possa scappare, per\u00f2, il grizzly ritorna e lo uccide.\nKelly e Don scoprono il corpo senza vita di Scott e, disperati, tornano all'elicottero per continuare la caccia. Presto individuano l'animale in una radura e, dopo un lungo inseguimento, atterrano. Il grizzly attacca l'elicottero distruggendolo e costringendo Don a gettarsi fuori. Kelly, dall'interno dell'elicottero, resta impressionato dalle dimensioni dell'orso, mentre Stober inizia a sparargli; tuttavia, termina rapidamente i colpi, morendo stritolato dopo un ultimo inutile tentativo di colpire l'animale con il fucile, nonostante Kelly - ormai uscito dal velivolo - abbia gi\u00e0 aperto il fuoco contro la bestia. A questo punto, Kelly getta il fucile e recupera un bazooka dall'elicottero. Trovatosi finalmente faccia a faccia con l'orso, che si trova a puntare l'uomo, spara contro l'animale, facendolo esplodere e mettendo finalmente fine al suo cammino di terrore. Per alcuni secondi, Kelly rimane mesto a osservare i resti brucianti del grizzly, prima di incamminarsi verso il corpo di Don.\nProduzione.\nIl film \"Grizzly\" \u00e8 stato girato sulla scia del successo del film \"Lo squalo\" di Steven Spielberg. Le scene sono state girate a Clayton, Georgia, e molti abitanti locali, nel ruolo di comparse, hanno cooperato alla realizzazione del lungometraggio.\nCatherine Rickman, che ha interpretato una delle vittime (la seconda campeggiatrice uccisa all'inizio del film), era in realt\u00e0 la figlia del sindaco Frank Clayton Rickman.\nIl casting, composto da Christopher George, Andrew Prine, Richard Jaeckel, in quest'occasione li vide, per la seconda volta, recitare assieme come trio in una stessa pellicola. Avevano gi\u00e0 preso parte allo stesso cast, sei anni prima, nel film \"Chisum\" del 1970 con John Wayne.\nIl Grizzly altro non \u00e8 che un enorme orso Kodiak di nome \"Teddy\".\n\"Teddy\" era un orso di 3,30 metri di altezza, ed era il pi\u00f9 grande orso che vivesse in cattivit\u00e0 in quel momento.\nPer le scene del film l'orso fu prestato dalla Game Ranch Olimpic a Sequim (Stato di Washington) e tenuto dentro a un recinto elettrico.\nIl cast era protetto da questa recinzione elettrica di color verde e durante le riprese dei filmati, fase in cui gli stessi addetti alla produzione fecero particolare attenzione a che si svolgesse tutto per il meglio.\nUna curiosit\u00e0: l'orso non ha in realt\u00e0 mai ruggito, e quindi \u00e8 stato indotto a fare dei movimenti con la bocca per dare l'impressione che lo facesse. Queste scene furono ottenute grazie ai dolci ghiotti che provocavano evoluzioni coordinate nell'animale.\nL'orso si muoveva naturalmente e di conseguenza.\nIl famoso artista di fumetti Neal Adams fu l'autore della locandina originale.\nIl film prende spunto da un romanzo dello scrittore Will Collins.\nLa pellicola \u00e8 stata girata quasi interamente presso \"Clayton\", capoluogo della Contea di Rabun in Georgia, sui Monti Blue Ridge (i quali costituiscono una sezione dei Monti Appalachi).\nDistribuzione.\nIl film \u00e8 uscito nelle sale cinematografiche italiane nel mese di agosto del 1976.\nData di uscita.\nAlcune date di uscita internazionali nel corso del 1976 sono state:\nIl seguito.\n\"Grizzly, l'orso che uccide\" vide anche la realizzazione di un seguito, \"\" (inizialmente noto come \"Grizzly II: The Concert\", \"Grizzly 2: The Predator\", o anche \"Predator: The Concert\") entrato in produzione nel 1983 ma non distribuito prima del 2021. Secondo la produttrice Suzanne Nagy molte delle scene, svoltesi in Ungheria, furono girate e montate, ma prima che potessero essere utilizzati gli effetti speciali di un enorme orso elettromeccanico, il produttore esecutivo Joseph Proctor scomparve con tutti i fondi dopo il primo giorno di riprese (sarebbe poi stato arrestato per evasione fiscale). Il progetto pertanto rest\u00f2 inizialmente incompiuto e senza una distribuzione ufficiale, eccetto per una versione bootleg del 2007 con il workprint. Tuttavia, nel 2017, la produttrice Suzanne Nagy riusc\u00ec ad ottenere i diritti del film, che venne completato nel 2020 dalla sua compagnia GBGB International e distribuito in video on demand e DVD l'8 gennaio 2021.\nIl film, che vede come protagonisti Steve Inwood, Deborah Raffin e John Rhys-Davies, si distingue per l'inclusione delle prime apparizioni cinematografiche di future star come George Clooney, Charlie Sheen, e Laura Dern, in piccoli ruoli di supporto.\nPrima dell'uscita,\"Grizzly II\" era considerata una leggenda urbana nella storia dei film horror con recensioni errate applicate un po' dovunque. Uno dei motivi \u00e8 il fatto che nel 1977 un film horror indipendente intitolato \"Claws\", interpretato da Jason Evers e Leon Ames, incentrato su un orso grizzly assassino in Alaska, fu ridistribuito nel 1978 in Canada e in Messico con il titolo \"Grizzly 2\", nel tentativo di capitalizzare il successo di \"Grizzly\", anche se non vi era una diretta associazione.\nTrama.\nIl film \u00e8 incentrato sul ranger Hollister (Steve Inwood), in contrasto con il suo superiore (Louise Fletcher) circa un grande concerto rock che sta per essere tenuto in una zona boschiva. Hollister teme che la popolazione locale di grizzly potrebbe essere un pericolo per i partecipanti. Quando un grizzly uccide un bracconiere locale e tre ragazzi, Hollister incomincia a mettersi sulle sue tracce con l'aiuto di un'attivista (Deborah Raffin) e di un cacciatore locale di nome Bouchard (John Rhys-Davies).\nProduzione.\nIl film, diretto da Andr\u00e9 Sz\u00f6ts su una sceneggiatura di Joan McCall e David Sheldon , fu prodotto da Suzanne Nagy, Joseph Proctor e dallo stesso David Sheldon per la Harlequin Pictures, e girato in Georgia e a Budapest con un budget stimato in 7.500.000 dollari. Gli effetti speciali furono affidati a Nick Maley. La fotografia \u00e8 firmata da L\u00e1szl\u00f3 Kov\u00e1cs."}
{"id": "3675754", "revid": "767487", "url": "https://it.wikipedia.org/wiki?curid=3675754", "title": "I\u017ekovce", "text": "I\u017ekovce (in ungherese \"Iske\") \u00e8 un comune della Slovacchia facente parte del distretto di Michalovce, nella regione di Ko\u0161ice."}
{"id": "3675756", "revid": "287204", "url": "https://it.wikipedia.org/wiki?curid=3675756", "title": "Izkovce", "text": ""}
{"id": "3675760", "revid": "580197", "url": "https://it.wikipedia.org/wiki?curid=3675760", "title": "Paul Jatta", "text": "Caratteristiche tecniche.\nConquista una parecchi palloni e copre una vasta area di gioco.\nCarriera.\nClub.\nHa esordito nel 2009 con il Br\u00f8ndbyernes Idr\u00e6tsforening.\nNazionale.\nMilita dal 2011 nell'Under-20."}
{"id": "3675762", "revid": "767487", "url": "https://it.wikipedia.org/wiki?curid=3675762", "title": "Jastrabie pri Michalovciach", "text": "Jastrabie pri Michalovciach (in ungherese \"Als\u00f3k\u00e1nya\") \u00e8 un comune della Slovacchia facente parte del distretto di Michalovce, nella regione di Ko\u0161ice."}
{"id": "3675763", "revid": "363629", "url": "https://it.wikipedia.org/wiki?curid=3675763", "title": "Medaglia al merito militare (Bamberga)", "text": "La medaglia al merito militare (\"Milit\u00e4r-Verdienstmedaille\") fu un'onorificenza fondata da Christoph Franz von Buseck, principe-vescovo di Bamberga nel 1797, poi terminata alla secolarizzazione dello stato nel 1803 dopo l'invasione napoleonica.\nStoria.\nLa medaglia venne pensata come ricompensa per il valore da destinare ai soldati del principato vescovile di Bamberga che presero parte alle guerre napoleoniche nel tentativo di arginare l'invasione del Bonaparte in Germania. La medaglia venne creata in due classi: d'oro per gli ufficiali e in argento per i sottufficiali."}
{"id": "3675764", "revid": "767487", "url": "https://it.wikipedia.org/wiki?curid=3675764", "title": "Jovsa", "text": "Jovsa (in ungherese \"J\u00f3sza\") \u00e8 un comune della Slovacchia facente parte del distretto di Michalovce, nella regione di Ko\u0161ice."}
{"id": "3675765", "revid": "767487", "url": "https://it.wikipedia.org/wiki?curid=3675765", "title": "The Chick Corea Elektric Band", "text": "The Chick Corea Elektric Band \u00e8 un album discografico del gruppo musicale statunitense Chick Corea Elektric Band, pubblicato nel 1986 dalla GRP Records."}
{"id": "3675766", "revid": "767487", "url": "https://it.wikipedia.org/wiki?curid=3675766", "title": "Light Years (Chick Corea Elektric Band)", "text": "Light Years \u00e8 un album discografico del gruppo musicale statunitense Chick Corea Elektric Band, pubblicato nel 1987 dalla GRP Records che ha vinto il Grammy Award for Best R&amp;B Instrumental Performance."}
{"id": "3675767", "revid": "110157", "url": "https://it.wikipedia.org/wiki?curid=3675767", "title": "Eye of the Beholder (Chick Corea Elektric Band)", "text": "Eye of the Beholder \u00e8 un album discografico del gruppo musicale statunitense Chick Corea Elektric Band, pubblicato nel 1988 dalla GRP Records."}
{"id": "3675769", "revid": "93556", "url": "https://it.wikipedia.org/wiki?curid=3675769", "title": "Julio C\u00e9sar Turbay Ayala", "text": "Biografia.\nFamiglia ed educazione.\nSuo padre, Antonio Amin Turbay, era un emigrato di origini libanesi, mentre sua madre, Rosaura Ayala, era originaria della Cundinamarca. Inizi\u00f2 gli studi presso l\"'Instituto San Bernardo De la Salle\" di Bogot\u00e0, un istituto di educazione maschile retto dai Fratelli delle scuole cristiane, prosegu\u00ec presso la \"Escuela Nacional de Comercio\" ed infine nel \"Colegio Universitario\" dove ottenne un baccellierato. La sua formazione ufficiale si arrest\u00f2 per continuare lungo un altro percorso, pi\u00f9 spiccatamente autodidatta, sotto l'egida di sua sorella Hortensia. Fu a causa di questo percorso 'informale' che Turbay Ayala giunse alla Presidenza senza possedere un titolo di laurea. Tuttavia ha successivamente ottenuto diverse lauree \"honoris causa\" in diritto e scienze politiche da svariate istituzioni accademiche come l'Universit\u00e0 del Cauca, l'Universidad del Rosario o la Universidad Jorge Tadeo Lozano di Bogot\u00e0."}
{"id": "3675773", "revid": "1776051", "url": "https://it.wikipedia.org/wiki?curid=3675773", "title": "Pittenbach", "text": "Pittenbach \u00e8 un comune di 95 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675774", "revid": "1776051", "url": "https://it.wikipedia.org/wiki?curid=3675774", "title": "Pronsfeld", "text": "Pronsfeld \u00e8 un comune di 945 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675775", "revid": "287204", "url": "https://it.wikipedia.org/wiki?curid=3675775", "title": "Ka\u010danov", "text": "Ka\u010danov (in ungherese \"K\u00e1cs\u00e1nd\") \u00e8 un comune della Slovacchia facente parte del distretto di Michalovce, nella regione di Ko\u0161ice."}
{"id": "3675776", "revid": "287204", "url": "https://it.wikipedia.org/wiki?curid=3675776", "title": "Kacanov", "text": ""}
{"id": "3675777", "revid": "533647", "url": "https://it.wikipedia.org/wiki?curid=3675777", "title": "Luis Alberto Monge", "text": ""}
{"id": "3675782", "revid": "1776051", "url": "https://it.wikipedia.org/wiki?curid=3675782", "title": "Rommersheim", "text": "Rommersheim \u00e8 un comune di 666 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675783", "revid": "767487", "url": "https://it.wikipedia.org/wiki?curid=3675783", "title": "Roth bei Pr\u00fcm", "text": "Roth bei Pr\u00fcm \u00e8 un comune di 446 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675784", "revid": "1776051", "url": "https://it.wikipedia.org/wiki?curid=3675784", "title": "Sch\u00f6necken", "text": "Sch\u00f6necken \u00e8 un comune di 1.493 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675785", "revid": "1776051", "url": "https://it.wikipedia.org/wiki?curid=3675785", "title": "Schwirzheim", "text": "Schwirzheim \u00e8 un comune di 438 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675786", "revid": "1776051", "url": "https://it.wikipedia.org/wiki?curid=3675786", "title": "Seiwerath", "text": "Seiwerath \u00e8 un comune di 136 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675787", "revid": "92723", "url": "https://it.wikipedia.org/wiki?curid=3675787", "title": "Kalu\u017ea", "text": "Kalu\u017ea (in ungherese \"Ungtavas\") \u00e8 un comune della Slovacchia facente parte del distretto di Michalovce, nella regione di Ko\u0161ice.\nIl paese sorge sul grande lago artificiale di Zempl\u00ednska \u0161\u00edrava, meta turistica."}
{"id": "3675788", "revid": "287204", "url": "https://it.wikipedia.org/wiki?curid=3675788", "title": "Kaluza", "text": ""}
{"id": "3675791", "revid": "767487", "url": "https://it.wikipedia.org/wiki?curid=3675791", "title": "Apparizione della Croce a Costantino", "text": "L'Apparizione della Croce a Costantino \u00e8 un dipinto a olio su tela (520x402 cm) di Grazio Cossali, datato al 1606 e conservato nella cappella delle Sante Croci del Duomo vecchio di Brescia, sulla parete sinistra.\nStoria.\nLe origini del dipinto si accomunano a quelle della \"Donazione di Namo di Baviera\" di Antonio Gandino, che specchia la tela del Cossali sulla parete destra della cappella. Le due tele vengono inizialmente concepite come parte di un ciclo iconografico pi\u00f9 ampio, cos\u00ec come si ricava da un documento dell'epoca reso noto nel 1990: i dipinti dovevano essere in totale cinque, raffiguranti l'\"Apparizione della Croce a Costantino\", \"Sant'Elena ritrova la Croce a Gerusalemme\", \"Carlo Magno riceve la reliquia della Croce da Costantino IV\", \"Carlo Magno dona la reliquia della Croce a Namo di Baviera\" e \"Namo di Baviera dona la reliquia della Croce alla citt\u00e0 di Brescia\".\nIl ciclo avrebbe cos\u00ec ricostruito, per fasi successive, la leggenda ritenuta alle origini della Reliquia Insigne, principale pezzo del tesoro delle Sante Croci del Duomo vecchio, conservato proprio all'interno della cappella delle Sante Croci che, all'inizio del Seicento, si stava restaurando. In realt\u00e0, vengono eseguiti solo il primo e l'ultimo episodio dell'elenco, affidando il primo a Grazio Cossali e il secondo a Antonio Gandino. Non \u00e8 nota documentazione in grado di chiarire il motivo di questa scelta, anche se, probabilmente, si privilegi\u00f2 il grande formato delle tele in accordo con il gusto diffuso dalla cultura tardo manierista, incline ad apprezzare le grandi costruzioni scenografiche. Le ridotte dimensioni della cappella, infatti, avrebbero forzatamente ridotto le dimensioni di ogni singolo dipinto.\nLa tela, terminata nel 1606, viene affissa alla parete sinistra della cappella e conserva ancora oggi la collocazione originale.\nDescrizione.\nIl dipinto, molto concitato, raffigura l'episodio religioso saliente della battaglia di Ponte Milvio di Costantino I, quando l'imperatore vede in cielo la croce accompagnata della scritta \"In hoc signo vinces\". La visione dell'imperatore sta avvenendo nella parte destra della tela, in cui si vede Costantino inginocchiato rivolto verso la Croce apparsa in alto, fra raggi di luce e angioletti. Poco pi\u00f9 in basso, un altro angelo reca un lungo nastro con la scritta \"In hoc signo vinces\".\nA sinistra, in secondo piano rispetto all'edificio che fa da sfondo alla visione, sta avendo luogo la vittoria delle truppe di Costantino su quelle di Massenzio, in fuga. Fanno da contorno alla scena numerosissime figure in vari atteggiamenti, tra cui uno scudiero accanto a un cavallo impennato che occupa l'intera area sinistra della met\u00e0 inferiore del dipinto.\nIl racconto storico del Cossali \u00e8 punteggiato di \"anacronismi\" volontari, inseriti con l'evidente intenzione di esaltare la presenza dei vari cimeli del tesoro delle Sante Croci. Innanzi tutto, la croce apparsa a Costantino \u00e8 a doppia traversa, ricalcante la forma della Reliquia Insigne. Un'altra croce a doppia traversa si vede a coronamento dell'insegna legionaria dorata che si erge in mezzo alla battaglia, sullo sfondo. Poco pi\u00f9 in alto di quest'ultima si scorge la Croce del Campo in cima a un'asta su cui \u00e8 appeso l'Orifiamma, lo stendardo comunale di Brescia.\nStile.\nLa vasta composizione pittorica, molto scenografica, appartiene al gruppo delle grandi e teatrali pitture che costellano la produzione del Cossali, ad esempio la di poco precedente \"Apparizione dei santi Faustino e Giovita in difesa di Brescia\" per la chiesa dei Santi Faustino e Giovita, realizzate in momenti diversi nel contesto ideologico della Controriforma, della quale il pittore fu interprete convincente. La notevole attitudine del Cossali in questo senso, secondo Luciano Anelli (1978), gli procur\u00f2 \"commissioni frequenti e numerose da parte di religiosi, i quali, come si evince da taluni documenti, dovettero apprezzarlo di pi\u00f9 degli esperti ed intenditori d'arte\". La tela, infatti, non riscosse un vivo apprezzamento dagli autori della letteratura artistica locale, sebbene l'opera debba essere considerata una delle maggiori di tutta la sua produzione.\nProsegue l'Anelli: \"Al Cossali le scene di battaglia indubbiamente piacevano per le possibilit\u00e0 che offrivano di ampie orchestrazioni di masse, mezzi, uomini, cavalli\". Nel dipinto sono rilevabili influssi dal Tintoretto e, in particolare, dai \"Fasti di Federico II di Mantova\", certamente studiati dal Cossali nella sua ottica professionale data la facile accessibilit\u00e0 di cui godevano. Un'analisi minuziosa delle figure e degli svariati temi affrontati nella tela permette la redazione di un vero e proprio elenco di spunti e prestiti mutuati dal Cossali dal repertorio lombardo e non, entrati nel suo lessico pittorico come riferimenti irrinunciabili.\nIl grande cavallo a sinistra, ad esempio, pu\u00f2 dirsi tratto dal monumentale cavallo del Moretto nella sua \"Conversione di san Paolo\" per la chiesa di Santa Maria presso San Celso di Milano, mentre la folla di picchieri e lo sfondo montano sono assimilati dalle numerosi incisioni circolanti allora della straordinaria \"Battaglia di Alessandro e Dario a Isso\" di Albrecht Altdorfer."}
{"id": "3675795", "revid": "427552", "url": "https://it.wikipedia.org/wiki?curid=3675795", "title": "Governi della Repubblica Italiana", "text": ""}
{"id": "3675799", "revid": "115451403", "url": "https://it.wikipedia.org/wiki?curid=3675799", "title": "Croce di Kulm", "text": "La croce di Kulm (\"Kulmer Kreuz\") fu un'onorificenza fondata dal re Federico Guglielmo III di Prussia nel 1813.\nStoria.\nLa medaglia venne creata il 4 dicembre 1813 dal re Federico Guglielmo III di Prussia dopo la vittoria nella Battaglia di Kulm (29-30 agosto 1813). Essa veniva concessa a discrezione dei superiori e con l'obbligo di aver preso parte alla battaglia di Kulm.\nLa medaglia venne concessa anche dal governo imperiale russo in una versione identica all'originale ma priva dei monogrammi e della data. La medaglia venne originariamente destinata a 12.066 soldati ma pot\u00e9 essere assegnata solo ai 7.131 soldati che sopravvissero al termine delle guerre napoleoniche nel 1816."}
{"id": "3675801", "revid": "1776051", "url": "https://it.wikipedia.org/wiki?curid=3675801", "title": "Sellerich", "text": "Sellerich \u00e8 un comune di 294 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675802", "revid": "110157", "url": "https://it.wikipedia.org/wiki?curid=3675802", "title": "Wallersheim", "text": "Wallersheim \u00e8 un comune di 732 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675803", "revid": "1776051", "url": "https://it.wikipedia.org/wiki?curid=3675803", "title": "Watzerath", "text": "Watzerath \u00e8 un comune di 414 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675804", "revid": "110157", "url": "https://it.wikipedia.org/wiki?curid=3675804", "title": "Wawern (Eifel-Bitburg-Pr\u00fcm)", "text": "Wawern \u00e8 un comune di 304 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675805", "revid": "1776051", "url": "https://it.wikipedia.org/wiki?curid=3675805", "title": "Weinsheim (Eifel-Bitburg-Pr\u00fcm)", "text": "Weinsheim \u00e8 un comune di 1.025 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675812", "revid": "767487", "url": "https://it.wikipedia.org/wiki?curid=3675812", "title": "Heaven Knows I'm Miserable Now", "text": "Heaven Knows I'm Miserable Now \u00e8 un brano della band inglese The Smiths.\nPubblicato come singolo il 25 maggio del 1984 dalla Rough Trade, il disco raggiunse la posizione numero 10 nella Official Singles Chart, la classifica inglese di vendite.\nIl brano \u00e8 contenuto anche nelle raccolte Hatful of Hollow, del 1984, e nella successiva Louder Than Bombs uscita nel 1987.\nRealizzazione.\n\"Heaven Knows I'm Miserable Now\" costituisce un precedente per la band, in quanto \u00e8 il primo di molti singoli non inseriti in nessun album ufficiale (raccolte a parte) del gruppo, alimentando cos\u00ec la loro fama di \"band da singoli\". La registrazione venne effettuata presso gli \"Island &amp; Powerplant Studios\" di Londra, nel marzo 1984 e musicalmente, il tipico suono di chitarra jingle-jangle di Marr \u00e8 pi\u00f9 rilassato ma si intreccia comunque sempre in modo pressoch\u00e9 impeccabile con il basso e la batteria di Andy Rourke e Mike Joyce, a cui il produttore John Porter affida un andamento quasi \"jazzato\".\n\"Andammo in America a suonare al Danceteria per Capodanno\" ricorda Marr, intervistato anni dopo da \"Select\" \"e Mike (Joyce, ndr) si ammal\u00f2, cos\u00ec non abbiamo potuto fare il resto dei concerti e \"Heaven Knows\" venne scritto in una stanza d'albergo mentre io e Morrissey eravamo in attesa di tornare a casa. E poi ho scritto le musiche per \"Girl's Afraid\" il giorno che sono tornato a casa, quindi diciamo che in realt\u00e0 eravamo pi\u00f9 interessati a ci\u00f2 che venne dopo. Non mi piace molto \"Heaven Knows\". Beh, mi piace, ma meno delle altre. Non mi piace la melodia e la base musicale. Non mi piace il ritmo o nulla\".\nLa canzone segna anche l'inizio del rapporto di lavoro del produttore Stephen Street con la band, in uno dei suoi primi incarichi come ingegnere del suono, presso gli studi londinesi \"Fallout Shelter\", di propriet\u00e0 della Island Records dove, nel marzo del 1984, vennero eseguite le sessioni di registrazione del brano.\n\"Li avevo visti solo poco prima a Top Of The Pops fare \"This Charming Man\"\" - ricorda Street, intervistato dalla rivista \"HitQuarters\" - \"e come la maggior parte degli addetti al lavoro, in quel periodo, ero davvero eccitato da loro. Il mio entusiasmo deve aver contagiato Morrissey e Marr, perch\u00e9 vollero sapere il mio nome e il mio numero di telefono\".\nNon contattato per la registrazione del successivo singolo, \"William, It Was Really Nothing\", gli Smiths chiesero poi a Street di progettare i suoni del loro secondo album Meat Is Murder, prodotto (per la prima volta) dalla band stessa.\nIl singolo, alla sua uscita, fu oggetto di alcune polemiche per via della sua b-side, \"Suffer Little Children\", il cui testo allude ai cosiddetti \"Moors Murders\" (\u00abomicidi della brughiera\u00bb) che sconvolsero l'Inghilterra tra il 1963 e il 1965.\n\"Heaven Knows I'm Miserable Now\" \u00e8 stata interpretata, dal vivo, lungo tutta la carriera degli Smiths, a cominciare dalla loro prima apparizione, il 31 gennaio 1984 all'Universit\u00e0 di Sheffield.\nTesto.\nIl testo della canzone \u00e8 certamente fra quelli che pi\u00f9 identifica la tipica scrittura, tra l'ironico, il comico e il disperato, del frontman mancuniano. Spesso citata dalla critica come prova dell'atteggiamento triste e deprimente dell'autore, in realt\u00e0 \"Heaven Knows I'm Miserable Now\", come tante altre canzoni di Morrissey, \u00e8 costruita in forma parodistica, in cui lo stesso protagonista (narrato in prima persona) si mette a prendere in giro s\u00e9 stesso, scontento del nuovo lavoro, dei propri amanti passeggeri, o di dover sorridere \"a gente che preferirei prendere a calci in faccia\" e \"a cui non importa se sono vivo o morto\".\n\"Rispetto ai brevi periodi di lavoro che ho avuto in passato\" disse Morrissey, in un'intervista del 1984, \"c'erano momenti della giornata in cui mi accorgevo che ero qui a lavorare con queste persone che disprezzavo. E ho dovuto parlare con queste persone orribili e chiedere loro come avessero passato la giornata precedente. E avrei dovuto rapportarmi ad un capo con cui non volevo stare. E quando sei in quella posizione, che era la base assoluta del testo di \"Heaven Knows I'm Miserable Now\", ti accorgi che stai effettivamente trascorrendo una vita intera con persone con cui non ti piace stare e fare un qualcosa che non ti piace, che \u00e8 una cosa incredibilmente dolorosa. Quindi questo era alla base di quella canzone. Il significato di \"kick in the eye\" (\"calcio negli occhi\") s\u00ec, letteralmente, voglio dire, cerchiamo di essere onesti: a volte ci si arrabbia cos\u00ec tanto con le persone che non siamo avversi alla violenza, che ovviamente \u00e8 una cosa terribile da dire, ma \u00e8 la verit\u00e0 comunque.\"\nIl titolo della canzone, invece, \u00e8 deliberatamente ispirato ad una vecchia hit di Sandie Shaw, \"Heaven Knows I'm Missing Him Now\".\nCopertina e video.\nLa copertina ritrae una foto di \"Viv Nicholson\" divenuta famosa, nel 1961 nel Regno Unito, per aver vinto una grossa quantit\u00e0 di denaro al totocalcio. Lo scatto \u00e8 preso dalla sua autobiografia del 1971, intitolata \"Spend Spend Spend\". Sul vinile dei 7\" e del 12\" sono incise, rispettivamente, le frasi: \"SMITHS INDEED / ILL FOREVER\" e \"SMITHS PRESUMABLY / FOREVER ILL\".\nIl videoclip promozionale venne prodotto utilizzando le immagini di una performance della band a Channel 4, montato assieme a del materiale di repertorio in studio e ad un filmato di Morrissey ripreso in una strada di Manchester con dei gladioli nella tasca posteriore dei pantaloni."}
{"id": "3675813", "revid": "1776051", "url": "https://it.wikipedia.org/wiki?curid=3675813", "title": "Winringen", "text": "Winringen \u00e8 un comune di 68 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675814", "revid": "1776051", "url": "https://it.wikipedia.org/wiki?curid=3675814", "title": "Winterscheid", "text": "Winterscheid \u00e8 un comune di 139 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675815", "revid": "1776051", "url": "https://it.wikipedia.org/wiki?curid=3675815", "title": "Winterspelt", "text": "Winterspelt \u00e8 un comune di 812 abitanti della Renania-Palatinato, in Germania.\nAppartiene al circondario (\"Landkreis\") dell'Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Pr\u00fcm."}
{"id": "3675816", "revid": "767487", "url": "https://it.wikipedia.org/wiki?curid=3675816", "title": "Kapu\u0161ianske K\u013ea\u010dany", "text": "Kapu\u0161ianske K\u013ea\u010dany (in ungherese \"Nyar\u00e1dkelecs\u00e9ny\") \u00e8 un comune della Slovacchia facente parte del distretto di Michalovce, nella regione di Ko\u0161ice."}
{"id": "3675817", "revid": "287204", "url": "https://it.wikipedia.org/wiki?curid=3675817", "title": "Kapusianske Klacany", "text": ""}
{"id": "3675819", "revid": "1776051", "url": "https://it.wikipedia.org/wiki?curid=3675819", "title": "B\u00f6lsberg", "text": "B\u00f6lsberg \u00e8 un comune di 259 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Bad Marienberg (Westerwald)."}
{"id": "3675824", "revid": "123001555", "url": "https://it.wikipedia.org/wiki?curid=3675824", "title": "Clearco di Soli", "text": "Biografia.\nScrisse diffusamente sulle culture orientali e si pensa che abbia viaggiato nella citt\u00e0 battriana di Ai-Khanum (probabilmente Alessandria sull'Oxus), nell'attuale Afghanistan, intorno al 320 a.C.. In particolare Clearco espresse numerose teorie sulla connessione tra religioni orientali e occidentali, affermando che \"i gimnosofisti sono i discendenti dei magi\". In un altro testo, citato dallo scrittore e storico romano Flavio Giuseppe, Clearco riport\u00f2 un dialogo con Aristotele, nel quale afferma che gli ebrei sono i discendenti dei filosofi indiani.\nOpere.\nDelle numerose opere di Clearco sono giunti molti frammenti.\nDi tipo biografico erano le \"Vite\" (\u0392\u03af\u03bf\u03b9), in almeno otto libri, mentre di tipo commentativo erano un commento al \"Timeo\" di Platone, un \"Elogio di Platone\" (\u03a0\u03bb\u03ac\u03c4\u03c9\u03bd\u03bf\u03c2 \u1f10\u03b3\u03ba\u03ce\u03bc\u03b9\u03bf\u03bd) e \"Sugli argomenti matematici nella Repubblica di Platone\" (\u03a0\u03b5\u03c1\u1f76 \u03c4\u1ff6\u03bd \u1f10\u03bd \u03c4\u1fc7 \u03a0\u03bb\u03ac\u03c4\u03c9\u03bd\u03bf\u03c2 \u03a0\u03bf\u03bb\u03b9\u03c4\u03b5\u03af\u1fb3 \u03bc\u03b1\u03b8\u03b7\u03bc\u03b1\u03c4\u03b9\u03ba\u1ff6\u03c2 \u1f10\u03b9\u03c1\u03b7\u03bc\u03ad\u03bd\u03c9\u03bd).\nFilosofiche erano opere come \"Sull'amicizia\" (\u03a0\u03b5\u03c1\u1f76 \u03c6\u03b9\u03bb\u03af\u03b1\u03c2) e \"Questioni d'amore\" (\u1f18\u03c1\u03c9\u03c4\u03b9\u03ba\u03ac), mentre alla cultura popolare si interessavano opere come i \"Proverbi\" (\u03a0\u03b1\u03c1\u03bf\u03b9\u03bc\u03af\u03b1\u03b9) e \"Sugli indovinelli\" (\u03a0\u03b5\u03c1\u1f76 \u03b3\u03c1\u03af\u03c6\u03c9\u03bd).\n\"Sulla scrittura\" (\u03a0\u03b5\u03c1\u1f76 \u03b3\u03c1\u03b1\u03c6\u1ff6\u03bd) comprendeva, a quanto ne sappiamo, \u03a0\u03b5\u03c1\u03b9\u03b3\u03c1\u03b1\u03c6\u03b1\u03af, un \u0393\u03b5\u03c1\u03b3\u03af\u03b8\u03b9\u03bf\u03c2 e il \u03a0\u03b5\u03c1\u1f76 \u03bd\u03ac\u03c1\u03ba\u03b7\u03c2, mentre sulla scia di Aristotele erano opere biologiche \u03a0\u03b5\u03c1\u1f76 \u03b8\u03b9\u03bd\u1ff6\u03bd e \u03a0\u03b5\u03c1\u1f76 \u03c3\u03ba\u03b5\u03bb\u03b5\u03c4\u1ff6\u03bd.\nNon \u00e8 chiaro se l'opera di tattica militare citata da Flavio Arriano sia da attribuire a Clearco di Soli o a Clearco di Eraclea."}
{"id": "3675825", "revid": "92723", "url": "https://it.wikipedia.org/wiki?curid=3675825", "title": "Kloko\u010dov (Ko\u0161ice)", "text": "Kloko\u010dov (in ungherese \"Hajagos\") \u00e8 un comune della Slovacchia facente parte del distretto di Michalovce, nella regione di Ko\u0161ice.\nIl paese sorge sul grande lago artificiale di Zempl\u00ednska \u0161\u00edrava, meta turistica."}
{"id": "3675827", "revid": "228587", "url": "https://it.wikipedia.org/wiki?curid=3675827", "title": "Peloro (avviso)", "text": "Il Peloro \u00e8 stato un piroscafo postale, poi acquisito dalla Real Marina del Regno delle Due Sicilie come avviso a ruote e infine passato alla Regia Marina.\nCaratteristiche.\nCostruito tra il 1841 ed il 1842 nei cantieri londinesi Pitcher North, il \"Peloro\" non era in origine una nave da guerra, bens\u00ec un piccolo piroscafo avviso utilizzato come postale dall'Amministrazione delle Poste e dei Procacci del Regno delle Due Sicilie. Le forme dello scafo, simili a quelle di molte altre unit\u00e0 dello stesso tipo, permettevano soddisfacenti qualit\u00e0 nautiche sia nella navigazione a vapore che in quella a vela.\nScafo in legno con carena ricoperta di rame, il \"Peloro\" disponeva di un ridotto armamento velico a goletta (due alberi a vele auriche), con ruolo prettamente ausiliario. In origine la nave era propulsa da una macchina alternativa a vapore a bassa pressione prodotta dalla ditta londinese Stephenson, alimentata da una caldaia, che imprimeva la potenza di 120 HP (88 kW) nominali a due ruote a pale articolate. Nel 1857, tuttavia, quando la nave faceva parte della Marina del regno delle Due Sicilie, si decise di sostituire l'apparato motore, avviandola a lavori di sostituzione dell'apparato motore che si sarebbero protratti per quattro anni, sino al 1861: la macchina a bassa pressione venne sostituita da una macchina alternativa a bilanciere prodotta dalle Officine di Pietrarsa, ed al posto della caldaia singola ne vennero installate due, in linea, collocate a poppavia della macchina. Per installare il nuovo apparato motore si rese necessario anche l'alaggio della nave sullo scalo di Castellammare di Stabia e l'allungamento e parziale ricostruzione dello scafo, portando la lunghezza da 43,83 a 44,10 metri ed il pescaggio da 2,44 a 3,81 metri (la larghezza rimase invece invariata). A seguito di ulteriori lavori, nel 1863, vennero installati due fumaioli uguali a poppavia dell'apparato motore, in luogo del precedente singolo ed alto fumaiolo, modifica che alter\u00f2 in peggio l'aspetto del \"Peloro\", rendendolo al contempo facilmente riconoscibile. L'apparato motore non dovette comunque essere particolarmente efficiente, in quanto si verificarono pi\u00f9 volte avarie durante la navigazione, e si resero necessari vari turni di lavori alle macchine.\nOriginariamente disarmato, il \"Peloro\" ricevette un primo armamento, composto da poche bocche da fuoco di piccolo calibro, nel 1848, dopo la cattura da parte degli insorti siciliani. Dopo l'incorporazione nella Marina borbonica, nel 1849, l'armamento risultava composto da quattro piccoli cannoni in ferro ed a canna liscia da 6 libbre. Nel 1861 tale armamento venne mutato in un cannone in bronzo a canna rigata da 16 libbre, e due cannoni, anch'essi in bronzo ed a canna rigata, da 5,3 libbre N.1.\nStoria.\nImpostato nei cantieri Pitcher North di Blackwall (Londra) nel 1841 ed entrato in servizio il 3 luglio 1842, il \"Peloro\" venne immediatamente impiegato dall'Amministrazione delle Poste e dei Procacci del Regno delle Due Sicilie come piroscafo postale nei collegamenti tra Napoli, la Calabria e la Sicilia.\nDue settimane dopo l'entrata in servizio, il 18 luglio 1842, il \"Peloro\" venne speronato dall'avviso \"Lilibeo\", subendo gravi danni allo scafo. Il 19 novembre 1845 il piroscafo trasport\u00f2 da Messina a Palermo (o Napoli) il console generale russo a Malta ed il conte figlio del Gran Cancelliere della Russia, che dovevano raggiungere lo zar. Ad inizio settembre 1847 la nave trasport\u00f2 a Napoli 46 condannati per i moti rivoluzionari di Reggio Calabria (tra cui Paolo Pellicano, Federico Genovese e Casimiro De Lieto), sbarcandoli all'Arsenale.\nNel gennaio 1848, con l\u2019insurrezione indipendentista della Sicilia, il piroscafo venne catturato dai ribelli nel porto di Palermo, dov'era stato inviato, e da questi fu impiegato come unit\u00e0 da guerra, armato con qualche cannone di piccolo calibro. Il 13 settembre 1848 il \"Peloro\" venne inviato a Messina per cercare un accordo con il comandante delle truppe di repressione, generale Carlo Filangieri, ma questi non volle scendere a patti. Il 20 settembre la nave lasci\u00f2 Palermo e fece ritorno a Messina con a bordo un ufficiale francese ed il principe di Scordia Pietro Lanza, inviati a parlamentare: questa volta venne ottenuta una tregua, dopo di che il \"Peloro\" torn\u00f2 a Palermo. Successivamente la nave venne inviata a Livorno per imbarcare armi e munizioni.\nDopo la repressione dell\u2019insurrezione, il \"Peloro\", nel 1849, venne incorporato, quale avviso, nel naviglio della Real Marina delle Due Sicilie.\nNel 1857 l'avviso fu alato sullo scalo dell'Arsenale di Napoli per i lavori di grande manutenzione ed ammodernamento comprensivi delle modifiche allo scafo e della sostituzione dell'apparato motore, prodotto dalle Officine di Pietrarsa. Successivamente trasferita nel Cantiere di Castellammare di Stabia per completare i lavori, la nave vi si trovava ancora alata all'atto dell'impresa dei Mille e della caduta del Regno delle Due Sicilie: nel settembre 1860 la nave, ancora sullo scalo, venne temporaneamente incorporata nella Marina del Regno di Sardegna.\n Formalmente iscritto nel Quadro del Naviglio della Regia Marina al momento della sua costituzione, il 17 marzo 1861, il \"Peloro\" venne rivarato nell'aprile 1861, divenendo a breve operativo con la classificazione di avviso di II ordine a ruote. Il 14 giugno 1863, in concomitanza con nuovi lavori di modifica dell'apparato motore, la nave venne riclassificata con Decreto Ministeriale avviso a ruote di II classe.\nPosto alle dipendenze del Dipartimento di Napoli, il \"Peloro\" venne impiegato sino al 1865 per ordinari compiti locali. Il 6 luglio 1865 la nave dovette interrompere una missione a causa di un'avaria alle macchine.\nInviato in Grecia nell'ottobre 1865, l'avviso venne trasferito a Brindisi in dicembre, poi ad Ancona, dovendo infine rientrare il 12 gennaio 1866 a seguito di un altro guasto alle macchine.\nAdibito a normale uso locale nel Mar Tirreno, il \"Peloro\", unit\u00e0 piccola ed ormai vetusta, non ebbe trascorsi operativi di rilievo. Posto definitivamente in disarmo nell'Arsenale di Napoli il 1\u00ba gennaio 1875, l'anziano avviso venne radiato con Regio Decreto n. 2423 del 31 marzo 1875, per poi essere avviato alla demolizione."}
{"id": "3675828", "revid": "458786", "url": "https://it.wikipedia.org/wiki?curid=3675828", "title": "Primera Divisi\u00f3n Uruguaya 1910", "text": "Il campionato era formato da nove squadre e il River Plate vinse il titolo."}
{"id": "3675830", "revid": "767487", "url": "https://it.wikipedia.org/wiki?curid=3675830", "title": "L'incorreggibile", "text": "L'incorregibile (\"L'incorrigible\") \u00e8 un film del 1975 diretto da Philippe de Broca, con Jean-Paul Belmondo e Genevi\u00e8ve Bujold."}
{"id": "3675831", "revid": "22475", "url": "https://it.wikipedia.org/wiki?curid=3675831", "title": "ZDFinfo", "text": "ZDFinfo \u00e8 un canale televisivo tedesco edito dalla ZDF in onda sul digitale terrestre e sul satellite. Trasmette programmi televisivi culturali, economici e politici."}
{"id": "3675833", "revid": "281901", "url": "https://it.wikipedia.org/wiki?curid=3675833", "title": "Chalinura mediterranea", "text": ""}
{"id": "3675834", "revid": "767487", "url": "https://it.wikipedia.org/wiki?curid=3675834", "title": "Kr\u00e1snovce", "text": "Kr\u00e1snovce (in ungherese \"Karaszna\") \u00e8 un comune della Slovacchia facente parte del distretto di Michalovce, nella regione di Ko\u0161ice."}
{"id": "3675835", "revid": "287204", "url": "https://it.wikipedia.org/wiki?curid=3675835", "title": "Krasnovce", "text": ""}
{"id": "3675836", "revid": "281901", "url": "https://it.wikipedia.org/wiki?curid=3675836", "title": "Calinura", "text": ""}
{"id": "3675842", "revid": "1005847", "url": "https://it.wikipedia.org/wiki?curid=3675842", "title": "Elezioni presidenziali in Montenegro del maggio 2003", "text": "Le elezioni presidenziali in Montenegro del maggio 2003 si tennero l'11 maggio; videro la vittoria di Filip Vujanovi\u0107, del Partito Democratico dei Socialisti del Montenegro."}
{"id": "3675844", "revid": "1428919", "url": "https://it.wikipedia.org/wiki?curid=3675844", "title": "Giuseppe Grosso Cacopardo", "text": "Biografia.\nNasce a Messina nel 1789, \u00e8 figlio di Francesco Grosso, chirurgo, e di Francesca Cacopardo; onde evitare omonimie, assume i cognomi di entrambi i genitori.\nInizia i propri studi umanistici presso la Reale Accademia Carolina di Messina, sotto la guida di insigni letterati locali, quali A. Gallo, G. Franzoni, A. Corrao. Successivamente si iscrive in Giurisprudenza presso l'Universit\u00e0 di Catania, ove consegue la laurea nel 1809. Divenuto procuratore legale e, successivamente avvocato, assume il patrocinio del comune di Messina. Nel 1812 si sposa con Eleonora Prinzivalli, dal matrimonio nascono quattro figli.\nDa semplice autodidatta si cimenta con passione nella storia patria e nel 1821 pubblica la sua opera pi\u00f9 conosciuta: \"Memorie de' pittori messinesi e degli esteri che in Messina fiorirono dal secolo XII sino al secolo XIX\", ornate di ritratti. Segue, nel 1826, la pubblicazione del libro \"Guida per la citt\u00e0 di Messina\", dedicato alla sua citt\u00e0 natale ed ai suoi monumenti.\nPossiede una vastissima collezione di fossili e di monete antiche.\nNel 1835 \u00e8 nominato \"ispettore alle spese\" della Societ\u00e0 economica della Valle di Messina, istituzione costituita su iniziativa di Ferdinando II delle Due Sicilie nel 1831 in ogni capoluogo di provincia per favorire il progresso delle arti, dell'agricoltura e delle industrie; nel 1851 Grosso Cacopardo diventa presidente di detta istituzione. In questi anni, \u00e8 altres\u00ec eletto deputato del Museo Civico di Messina.\nNel 1854, l'epidemia di colera che colpisce Messina cagiona la morte di sua moglie.\nGrosso Cacopardo muore a Messina nel 1858 e viene sepolto nell'oratorio dei forensi presso la chiesa di Maria Ss. Annunziata dei Teatini."}
{"id": "3675845", "revid": "767487", "url": "https://it.wikipedia.org/wiki?curid=3675845", "title": "Kri\u0161ovsk\u00e1 Lieskov\u00e1", "text": "Kri\u0161ovsk\u00e1 Lieskov\u00e1 (in ungherese \"Mokcsamogyor\u00f3s\") \u00e8 un comune della Slovacchia facente parte del distretto di Michalovce, nella regione di Ko\u0161ice."}
{"id": "3675848", "revid": "767487", "url": "https://it.wikipedia.org/wiki?curid=3675848", "title": "City Kids (gruppo musicale)", "text": "I City Kids sono un gruppo rock originario di Le Havre che si \u00e8 formato negli anni ottanta e che si \u00e8 sciolto nel 1995.\nStoria.\nInfluenzati dal rock australiano underground dell'inizio del decennio (Radio Birdman, Died Pretty) e controcorrente alle mode musicali del momento, non hanno conosciuto il successo al di l\u00e0 di una certa parte del pubblico rock. Si sono separati nel 1995 e Dominique Comont, il cantante, ha continuato una carriera solista.\nI City Kids si sono ritrovati sulla scena, specialmente nella loro citt\u00e0 d'origine, Le Havre, il 13 dicembre 2008, al cabaret \u00e9lectrique. Il loro ritorno sulle scene \u00e8 avvenuto a beneficio di una associazione caritatevole a sostegno dell'infanzia disagiata."}
{"id": "3675850", "revid": "287204", "url": "https://it.wikipedia.org/wiki?curid=3675850", "title": "Krisovska Lieskova", "text": ""}
{"id": "3675857", "revid": "458786", "url": "https://it.wikipedia.org/wiki?curid=3675857", "title": "Primera Divisi\u00f3n Uruguaya 1911", "text": "Il campionato era formato da otto squadre e il CURCC vinse il titolo."}
{"id": "3675859", "revid": "767487", "url": "https://it.wikipedia.org/wiki?curid=3675859", "title": "Nell'ingranaggio", "text": "Nell'ingranaggio (\"To-Day\") \u00e8 un film muto del 1917 diretto da Ralph W. Ince e prodotto da Harry Rapf basato su \"Today\", lavoro teatrale di George Broadhurst e Abraham S. Schomer.\nUna storia drammatica sulla prostituzione che aveva avuto a Broadway ben 280 repliche, interpretata sul palcoscenico da Emily Stevens. Del cast teatrale, rimangono nel film del 1917 gli attori Gus Weinberg e Alice Gale.\nNel 1930, uscir\u00e0 - diretto da William Nigh - il film \"Today\", versione cinematografica parlata dell'opera teatrale (1913) di Schomer e Broadhurst.\nTrama.\nCostretta ad affrontare i problemi della vita dopo che il marito Fred \u00e8 andato in bancarotta, Lily Morton accetta il suggerimento dell'amica Marion di essere presentata alla signora Farington. La donna, tenutaria di una casa di appuntamenti, fa entrare nella sua scuderia di ragazze disposte ad accompagnarsi a ricchi clienti anche Lily. Fred, cercando un appartamento per uno dei suoi clienti, capita nella casa della signora Farlington dove nota la fotografia di sua moglie. Chiede allora alla donna un appuntamento con la ragazza della foto. Quando Lily arriva, si trova davanti al marito furioso che la prende per la gola per strangolarla. Lily si risveglia dal suo incubo e, pentita della propria superficialit\u00e0, chiede a Fred di perdonarla.\nProduzione.\nIl film fu prodotto da Harry Rapf attraverso la compagnia To-Day Feature Film Corp, creata appositamente per produrre il film.\nDistribuzione.\nIl copyright del film, richiesto dalla Path\u00e9 Exchange, Inc., fu registrato l'8 ottobre 1917 con il numero LU11516.\nIl film usc\u00ec nelle sale cinematografiche statunitensi nel giugno 1917. In Italia venne distribuito dalla \"Mundus\" nel 1919."}
{"id": "3675862", "revid": "121958169", "url": "https://it.wikipedia.org/wiki?curid=3675862", "title": "Too Big to Fail - Il crollo dei giganti", "text": "Too Big to Fail - Il crollo dei giganti (\"Too Big to Fail\") \u00e8 un film per la televisione del 2011 diretto da Curtis Hanson, basato sul best seller \"Il crollo - Too Big to Fail\" di Andrew Ross Sorkin, giornalista ed economista del \"The New York Times\".\nIl film si focalizza sulla crisi economica del 2008-2016, quando la crisi dei subprime fece crollare Wall Street in un crac finanziario di vaste proporzioni.\nDistribuzione.\nIl film \u00e8 stato trasmesso sul canale via cavo HBO il 23 maggio 2011. In Italia il film TV \u00e8 stato presentato in anteprima nel corso della 6\u00aa edizione del Festival Internazionale del Film di Roma, successivamente \u00e8 stato trasmesso su Sky Cinema 1 il 30 ottobre 2011.\nRiconoscimenti.\nIl film ha vinto un Writers Guild of America Award per la miglior sceneggiatura non originale per una miniserie o film TV e ha ottenuto 11 candidature agli Emmy Award, senza per\u00f2 aggiudicarsi nessun premio."}
{"id": "3675863", "revid": "71433", "url": "https://it.wikipedia.org/wiki?curid=3675863", "title": "Too Big to Fail", "text": ""}
{"id": "3675865", "revid": "767487", "url": "https://it.wikipedia.org/wiki?curid=3675865", "title": "Tutto Mina. Le origini", "text": "Tutto Mina. Le origini \u00e8 un album raccolta di Mina, pubblicato nel 2006 dalla Warner.\nTracce.\nCD 1\nCD 2"}
{"id": "3675876", "revid": "1342360", "url": "https://it.wikipedia.org/wiki?curid=3675876", "title": "Primera Divisi\u00f3n Uruguaya 1912", "text": "Il campionato era formato da otto squadre e il Nacional vinse il titolo."}
{"id": "3675877", "revid": "71433", "url": "https://it.wikipedia.org/wiki?curid=3675877", "title": "The Sunset Limited (film)", "text": ""}
{"id": "3675879", "revid": "2048388", "url": "https://it.wikipedia.org/wiki?curid=3675879", "title": "Windows To Go", "text": "Windows To Go \u00e8 una funzionalit\u00e0 esclusiva dell'edizione Enterprise di Windows 8 e delle versioni Pro e Enterprise di Windows 10 che consente agli utenti di effettuare l'avvio del sistema operativo da dispositivi di memorizzazione di massa USB, come unit\u00e0 flash e dischi fissi esterni (detti live USB), contenenti Windows, i programmi, le impostazioni e i file dell'utente.\nWindows To Go \u00e8 rivolto alle imprese: \u00e8 infatti stato progettato per consentire agli amministratori delle imprese di fornire agli utenti una versione di Windows su immagine che rifletta il desktop aziendale (nonch\u00e9 tutte le impostazioni e configurazioni centralizzate), permettendo al personale dell'organizzazione di accedere all'infrastruttura informatica senza compromettere la sicurezza. Oltre alle impostazioni centralizzate, sono copiate anche quelle dell'account dell'utente.\nIn pratica, Windows To Go consente di installare l'intera immagine del sistema operativo su un dispositivo USB esterno: in questo modo, utilizzando questo dispositivo su un qualsiasi altro PC \"host\" (compatibile Windows), si pu\u00f2 ottenere esattamente l'istanza di Windows originale ovvero la postazione di lavoro (ambiente) copiata. Questo \u00e8 molto comodo per gli addetti o i collaboratori esterni di grandi aziende che devono continuamente cambiare dispositivo/macchina su cui lavorare perch\u00e9 si pu\u00f2 operare sempre sul medesimo ambiente, con tutte le personalizzazioni del caso. Windows To Go non \u00e8 per\u00f2 virtualizzazione: \u00e8 un'istanza completamente installata fisicamente sul dispositivo esterno che deve essere pertanto lanciato all'accensione del PC host.\nIl sistema si blocca se viene rimossa l'unit\u00e0 USB, e continua ad operare se l'unit\u00e0 USB viene inserita entro i successivi 60 secondi dopo la rimozione.\nStoria.\nSecondo ZDNet, l'ultima versione di Windows precedente a Windows 8 ad includere una funzionalit\u00e0 simile fu Windows 3.11, che poteva essere eseguito direttamente da un chip ROM in modalit\u00e0 execute in place, sebbene anche Windows Embedded Standard 7 includa un metodo per avviare il sistema da dispositivi di memorizzazione di massa USB. Tuttavia, la quasi totalit\u00e0 delle distribuzioni basate su kernel liberi, in particolare Linux, permettono questa funzionalit\u00e0 da anni (2004).\nNell'aprile 2011, dopo il trapelamento della build 7850 di Windows 8, alcuni utenti notarono che tali build includevano un programma denominato \"Creazione di aree di lavoro portatili\", che indicava che era destinato a creare unit\u00e0 USB avviabili di Windows 8.\nNel settembre 2011, Microsoft annunci\u00f2 ufficialmente Windows To Go alla conferenza BUILD, e distribu\u00ec delle unit\u00e0 flash USB da 32 GB avviabili con Windows To Go pre-installato. I dettagli relativi alle concessioni in licenza non furono discussi all'annuncio di Windows To Go.\nLa funzionalit\u00e0 di Windows To Go \u00e8 stata reinserita in Windows 10 ufficialmente solo dal suo secondo grande aggiornamento, Anniversary Update.\nSicurezza.\nCome misura di sicurezza progettata per impedire la perdita dei dati, Windows \"congela\" l'intero sistema se l'unit\u00e0 USB viene rimossa, e continua a funzionare se l'unit\u00e0 viene inserita nei 60 secondi successivi alla rimozione. Se l'unit\u00e0 non \u00e8 inserita entro tale lasso di tempo, il computer si spegne dopo quei 60 secondi per impedire che eventuali informazioni riservate o sensibili vengano visualizzate sullo schermo o memorizzati nella RAM.\n\u00c8 anche possibile crittografare un'unit\u00e0 Windows To Go utilizzando BitLocker.\nLa funzionalit\u00e0 Windows To Go non supporta gli aggiornamenti esponendo gli utilizzatori a vulnerabilit\u00e0 di sicurezza. Per tale motivo \u00e8 stata deprecata.\nDettagli tecnici.\nLa prima volta che Windows To Go avvia il sistema su un particolare computer, installa i driver per quel particolare hardware e non richiede alcun riavvio. Le successive operazioni di avvio del sistema accederanno direttamente a Windows.\nWindows To Go funziona su connessioni sia USB 2.0 sia USB 3.0, e su firmware sia BIOS legacy sia UEFI. Solo l'hardware certificato per Windows 7 e successivi funzioner\u00e0 bene con Windows To Go; non sono supportati i computer che eseguono Windows RT o macOS.\nUn'unit\u00e0 Windows To Go pu\u00f2 essere distribuita, una volta creata, con strumenti di Windows come Gestione e manutenzione immagini distribuzione.\nConcessione in licenza.\nLe versioni business di Windows sono concesse in licenza ai clienti aziendali con contratti Software Assurance.\nI dipendenti della societ\u00e0 potranno utilizzare Windows To Go non solo su un qualsiasi PC con licenza Software Assurance, ma anche sul loro PC di casa. Inoltre, al lavoro i dipendenti potranno utilizzare Windows To Go sui propri dispositivi personali attraverso nuove licenze Software Assurance.\nReazioni.\nSimon Bisson di ZDNet UK ha scritto:"}
{"id": "3675880", "revid": "767487", "url": "https://it.wikipedia.org/wiki?curid=3675880", "title": "Ridolini al variet\u00e0", "text": "Ridolini al variet\u00e0 (\"The Show\") \u00e8 un cortometraggio muto del 1922 diretto, prodotto e interpretato da Larry Semon (in italiano, Ridolini). Nella comica, Ridolini recita due personaggi: quella di un direttore teatrale e la parte di un clown pasticcione.\nTrama.\nIn una serata di gala al variet\u00e0, il direttore (Semon) organizza tutto in grande e spedisce sul palco le sue attrici, mentre tutti il pubblico si appresta a sedersi sugli scranni e i sedili. Il primo numero \u00e8 quello di un illusionista che fa sparire delle uova e degli animali, tuttavia nel teatro incominciano ad accadere i primi guai per colpa di una famiglia di grassoni che, mangiando frittelle e pizzette unte d'olio, fanno precipitare ogni tanto qualcosa in testa agli spettatori. Mentre il lavoratore Ridolini \u00e8 impegnato a mettere in ordine dietro le quinte, il mago continua ad imperversare coi suoi numero, facendo fare ad un gallo delle pernacchie in faccia ad uno spettatore. Di seguito l'illusionista perde il controllo del pennuto che scappa dietro il palcoscenico. Non resta che a Ridolini agguantarlo, ma il gallo mangia dei semi di nitroglicerina e sputa fuoco e fiamme su tutto quello che incontra, persino il sedere del povero inserviente. Successivamente Ridolini cerca di imitare le magie dell'illusionista con un uovo che nasconde nella tasca posteriore dei pantaloni, ma l'arrivo del burbero responsabile del servizio pulizie Ollio (Hardy) rovina tutto perch\u00e9 egli molla a Ridolini un calcio nel sedere fracassandogli nei pantaloni l'uovo. Per non far guai, Ridolini viene mandato da Ollio a spostare un carro delle pulizie, ma nel tragitto il clown urta un barile di fuliggine che cadendo davanti ad un grande ventilatore trasporta tutta la polvere in mezzo al pubblico. Ollio \u00e8 ormai disperato e non sa pi\u00f9 come comportarsi con quel pasticcione di Ridolini, ma non ha tempo di curarsene perch\u00e9 in teatro \u00e8 appena giunto un ladro che sta cercando di recare violenza ad un'attrice. Eroicamente Ridolini accorre in suo aiuto, ma viene inseguito fuori dall'edificio dal bandito e dai suoi scagnozzi in una disastrosa e irriverente fuga che terminer\u00e0 con un'esplosione. Messi K.O. i banditi, Ridolini, saltato in aria su un tetto per il botto, viene curato dalla ragazza e dalle sue inservienti, leggermente acciaccato, ma felice e trionfante."}
{"id": "3675881", "revid": "458786", "url": "https://it.wikipedia.org/wiki?curid=3675881", "title": "Primera Divisi\u00f3n Uruguaya 1913", "text": "Il campionato era formato da otto squadre e il River Plate vinse il titolo."}
{"id": "3675883", "revid": "43713882", "url": "https://it.wikipedia.org/wiki?curid=3675883", "title": "ZDFinfokanal", "text": ""}
{"id": "3675890", "revid": "1965277", "url": "https://it.wikipedia.org/wiki?curid=3675890", "title": "Jean-Antoine Chaptal", "text": "Biografia.\nHa lavorato principalmente sugli acidi minerali, soda e altre sostanze chimiche. In \"\u00c9l\u00e9mens de Chymie\" (pubblicato nel 1790), coni\u00f2 una nuova denominazione per il gas conosciuto allora come \"azoto\" o \"aria mefitica\" ovvero la parola \"nitrog\u00e8ne\", denominata dal niter (detto anche salnitro, un composto minerale del nitrato di potassio), che era necessario per la produzione dell'acido nitrico. Il nuovo termine di Chaptal per il gas \u00e8 stato assorbito nella parola inglese per \"azoto\" ovvero \"nitrogen\".\nCome Ministro degli interni del Consolato si occup\u00f2 di arte e di musei. A lui si deve il decreto istitutivo del Museo di belle arti di Marsiglia del 1801.\nIl suo nome \u00e8 inciso sulla Torre Eiffel."}
{"id": "3675894", "revid": "61051", "url": "https://it.wikipedia.org/wiki?curid=3675894", "title": "Saber Khalifa", "text": "Carriera.\nNella Ligue 1 2012-2013 Khalifa segna 14 gol, tra i quali uno da 65 metri contro l', che \u00e8 stato scelto come gol dell'anno in questo campionato.\nNell'agosto 2013 il giocatore si trasferisce all'Olympique Marsiglia, firmando un contratto quadriennale."}
{"id": "3675895", "revid": "516508", "url": "https://it.wikipedia.org/wiki?curid=3675895", "title": "DPS CG", "text": ""}
{"id": "3675896", "revid": "1363894", "url": "https://it.wikipedia.org/wiki?curid=3675896", "title": "Dana Hill", "text": "Biografia.\nDana Lynne Goetz nacque a Los Angeles nel 1964 da Sandy Hill e Ted Goetz.\nInizi\u00f2 a lavorare come attrice e doppiatrice ad appena 12-13 anni.\nSoffriva di diabete, dopo varie complicazioni muore a soli 32 anni nel 1996."}
{"id": "3675897", "revid": "516508", "url": "https://it.wikipedia.org/wiki?curid=3675897", "title": "SDP CG", "text": ""}
{"id": "3675903", "revid": "1543377", "url": "https://it.wikipedia.org/wiki?curid=3675903", "title": "Tinypic", "text": "TinyPic \u00e8 stato un servizio di condivisione di immagini e video, nato nell'aprile 2004.\nPermetteva l'upload di file jpeg, bmp, gif, pcx, png, psd e tiff fino ad un massimo di 1600 pixel.\nOffriva anche l'upload di video, purch\u00e9 essi non superassero i 100MB o i 5 minuti.\nAl 1\u00ba gennaio 2013 risultava come il 715\u00b0 sito pi\u00f9 visitato al mondo secondo l'Alexa rank.\nContenuto.\nTinyPic era gestito da photobucket.com e funzionava allo stesso modo. L'utilizzo era libero e la registrazione non necessaria, anche se gli utenti registrati disponevano di maggiori funzioni.\nOgni immagine che veniva caricata doveva avere come dimensione massima i 1600 pixel; le immagini troppo grandi venivano ridimensionate in modo da rientrare nei limiti. Dopo che i file erano stati caricati dagli utenti, veniva visualizzato un link ai contenuti che permetteva la loro condivisione tramite email, forum, pagine web e numerosi social network, come Facebook.\nInterruzione del servizio.\nAd agosto 2019 il sito ha iniziato ad avvertire i propri utenti dell'interruzione del servizio sia tramite mailing list che attraverso un avvertimento sul sito web indicando come causa il sempre pi\u00f9 decrescente profitto derivato dalla pubblicit\u00e0 sul sito che non pu\u00f2 pi\u00f9 sostenere l'erogazione del servizio gratuito, suggerendo agli utenti di considerare il passaggio al proprio sito gemello a pagamento Photobucket. Il sito \u00e8 stato chiuso il 9 settembre 2019."}
{"id": "3675905", "revid": "38120", "url": "https://it.wikipedia.org/wiki?curid=3675905", "title": "Le canzoni del west", "text": ""}
{"id": "3675909", "revid": "1568601", "url": "https://it.wikipedia.org/wiki?curid=3675909", "title": "Pamlico Sound", "text": "Pamlico Sound nella Carolina del Nord, \u00e8 la laguna pi\u00f9 grande lungo la East Coast degli Stati Uniti d'America. \u00c8 lunga 129\u00a0km (80 miglia) e larga da 24 a 48\u00a0km (da 15 a 30 miglia). \u00c8 uno specchio d'acqua separato dall'Oceano Atlantico dalle Outer Banks, una striscia di isolette basse e sabbiose tra cui Cape Hatteras. I fiumi Neuse e Pamlico (il secondo \u00e8 l'estuario del fiume Tar) vi affluiscono provenienti da Ovest. Pamlico Sound \u00e8 collegata a Nord con Albemarle Sound attraverso il Roanoke Sound e il Croatan Sound. Core Sound \u00e8 la stretta terminazione meridionale.\nL'esploratore Giovanni da Verrazzano scambi\u00f2 lo stretto per l'Oceano Pacifico. Il braccio di fiume e la sua insenatura sono noti per le ampie distese di acqua poco profonda e occasionalmente si prosciuga, rendendo l'area rischiosa per i grandi vascelli. In aggiunta, le acque poco profonde sono sensibili al vento e ai cambiamenti della marea causati dalla pressione atmosferica. Questo effetto \u00e8 amplificato nei fiumi tributari, in cui il livello dell'acqua pu\u00f2 cambiare di circa 60\u00a0cm in tre ore quando i venti sono forti ed in linea con la corrente dei fiumi.\nLo stretto di Pamlico \u00e8 parte di una grande rete di estuari e lagune. Nell'insieme \u00e8 il secondo estuario pi\u00f9 grande degli Stati Uniti d'America; (Chesapeake Bay \u00e8 il maggiore). In totale \u00e8 composto da sette bracci di fiume: Albemarle Sound, Currituck Sound, Croatan Sound, Pamlico Sound, Bogue Sound, Core Sound, and Roanoke Sound.\nLa costa di Capo Hatteras e di Capo Lookout sono situate sulle isole antistanti. Lungo la costa ci sono molti siti di nidificazione di uccelli acquatici, tra cui il \"Pea Island National Wildlife Refuge\" ed il \"Swanquarter National Wildlife Refuge\" sulla terraferma."}
{"id": "3675910", "revid": "458786", "url": "https://it.wikipedia.org/wiki?curid=3675910", "title": "Primera Divisi\u00f3n Uruguaya 1914", "text": "Il campionato era formato da otto squadre e il River Plate vinse il titolo."}
{"id": "3675920", "revid": "1305772", "url": "https://it.wikipedia.org/wiki?curid=3675920", "title": "Regolamento Internazionale delle Carrozze", "text": "Il Regolamento Internazionale delle Carrozze (RIC) fu definito nel 1922 per disciplinare l'uso internazionale delle carrozze ferroviarie sulle ferrovie europee. Fino al 1982 fu gestito dalle Ferrovie Federali Svizzere (FFS), poi pass\u00f2 sotto la responsabilit\u00e0 dellUnion Internationale des C\"'hemins de fer\" (UIC). Attualmente (2011) sono associate all'UIC ventisette amministrazioni ferroviarie appartenenti ai paesi europei con l'eccezione di Regno Unito, Irlanda e Finlandia.\nIl RIC stabilisce i requisiti tecnici che una carrozza deve possedere per essere usata in servizio internazionale. Le carrozze che soddisfano questi requisiti vengono contraddistinte dall'apposizione del simbolo \"RIC\" sulle fiancate e possono circolare su tutte le reti ferroviarie aderenti senza necessit\u00e0 di permessi speciali.\nLa \"tabella RIC\" dipinta sulle fiancate delle carrozze riporta la massima velocit\u00e0 ammessa, le tensioni e la massima corrente per l'impianto di riscaldamento elettrico delle carrozze (REC). La presenza del simbolo di un'ancora indica che la carrozza pu\u00f2 essere imbarcata sulle navi traghetto.\nIl numero identificativo UIC di una carrozza RIC comincia con 51, 52, 53, 61, 62, 63, 71 o 73. Il codice 71 venne usato solamente dal 1971 al 1995 per il parco di carrozze letto internazionali TEN \"(Trans Euro Nuit)\". Questo gruppo di carrozze, comprendente solo vetture della CIWL \"(Compagnie Internationale des Wagons-Lits)\" e della DSG \"(Deutsche Schlafwagen und Speisewagengesellschaft)\", venne usato solo in Europa Occidentale. \nEsistono inoltre carrozze per il servizio internazionale prive dell'approvazione RIC. Queste richiedono accordi speciali tra le amministrazioni ferroviarie su cui devono circolare. Tali carrozze possono avere una tabella con il simbolo RIC sbarrato da una croce o una croce al posto del simbolo, che mostra i codici identificativi delle nazioni su cui \u00e8 ammessa la circolazione (escluso il codice del paese proprietario)."}
{"id": "3675924", "revid": "1342360", "url": "https://it.wikipedia.org/wiki?curid=3675924", "title": "Primera Divisi\u00f3n Uruguaya 1915", "text": "Il campionato era composto da dieci squadre e il Nacional vinse il titolo."}
{"id": "3675938", "revid": "287204", "url": "https://it.wikipedia.org/wiki?curid=3675938", "title": "Live Monsters", "text": "Live Monsters \u00e8 il primo e, attualmente, l'unico video live di Dave Gahan; pubblicato nel 2004.\n\u00c8 stato registrato nel luglio 2003 all'Olympia di Parigi durante il \"Paper Monster Tour\".\nTra le canzoni del repertorio vengono ricordate non solo quelle dell'album \"Paper Monsters\" ma anche 5 successi dei Depeche Mode."}
{"id": "3675939", "revid": "1342360", "url": "https://it.wikipedia.org/wiki?curid=3675939", "title": "Primera Divisi\u00f3n Uruguaya 1916", "text": "Il campionato era formato da nove squadre e il Nacional vinse il titolo. Non vi furono retrocessioni."}
{"id": "3675941", "revid": "110157", "url": "https://it.wikipedia.org/wiki?curid=3675941", "title": "William, It Was Really Nothing", "text": "William, It Was Really Nothing \u00e8 un brano della band inglese The Smiths.\nPubblicato anche come singolo, il 24 agosto del 1984 dalla Rough Trade, il disco raggiunse la posizione numero 17 nella Official Singles Chart, la classifica inglese di vendite.\nIl brano \u00e8 contenuto anche nelle raccolte Hatful of Hollow, del 1984, e nella successiva Louder Than Bombs uscita nel 1987.\nRealizzazione.\nQuinto singolo della band scritto dalla coppia Morrissey/Marr, registrato presso i \"Jam Studios\" di Londra nel luglio 1984 e prodotto da John Porter, venne (pare) dedicata dal cantante alla sulla sua breve amicizia (forse amorosa) con Billy Mackenzie, frontman degli Associates, che poi rese il favore includendo nell'album \"Double Hipness\" (del 2000) una canzone intitolata \"Stephen You're Really Something\". Secondo altri, invece, \u00e8 probabile che il testo possa riferirsi al film Billy Liar, diretto da John Schlesinger nel 1963 e tratto da un racconto di Keith Waterhouse e fonte di molti versi delle canzoni scritte da Morrissey, come solista o negli Smiths.\n\"Mi venne in mente che nella musica popolare, si \u00e8 sempre discusso di matrimonio dal punto di vista femminile\" disse Morrissey parlando della sua canzone \"interpreti donne che cantano per le donne cose tipo \"non sposarti, rimani single, auto-conservazione, etc..\". Ho pensato che fosse giunto il momento di una voce maschile che parla direttamente a un altro uomo dicendo che il matrimonio \u00e8 una perdita di tempo e che di fatto era \"absolutely nothing\"\".\nIn un'intervista pubblicata nel numero di settembre del magazine inglese \"Record Mirror\", Johnny Marr, interrogato riguardo alle interpretazioni \"gay\" di testi come \"William\" disse di \"non essere ancora riuscito a capire del tutto il punto di vista dei suoi (di Morrissey, ndr) testi. Solitamente\" prosegue il chitarrista \" i suoi testi sono molto chiari per me, ma questo mi sta prendendo un po' pi\u00f9 di tempo. \"William\" \u00e8 una canzone abbastanza stravagante, davvero. Io non credo che distrugger\u00e0 tutte le regole della musica pop, ma iniziare una canzone con un verso breve e poi farla seguire con tre cori \u00e8 una cosa abbastanza particolare. Quando abbiamo iniziato, con gli Smiths, ho pensato che sarebbe stato bello giocare con l'ambiguit\u00e0 dei testi di Morrissey. Ma non come nuovo messia del movimento gay o qualcosa del genere, ho solo pensato a quanto sono stato fortunato ad essere coinvolto in una band che scriveva canzoni cos\u00ec dolci. Non mi sconvolgerebbe se domani Morrissey iniziasse a scrivere \"a-boy-meets-girl type song\" ma \u00e8 un bene avere testi che non si rivolgono a nessun genere in particolare. Uno dei motivi per cui i nostri dischi sono senza tempo \u00e8 perch\u00e9 i testi sono cos\u00ec buoni e qualsiasi gay ci sia dentro, mi associo al 100 per cento\".\nIl 30 agosto del 1984, la band present\u00f2 la canzone a Top of the Pops e durante l'esibizione Morrissey si spogli\u00f2 della camicia per rivelare una scritta sul petto, con le parole \"Marry Me\".\nCopertina.\nLa foto di copertina \u00e8 tratta da un annuncio pubblicato nei primi anni ottanta che pubblicizzava degli altoparlanti ADS e raffigura un uomo seduto sul bordo del letto con alle spalle uno di questi oggetti.\nPer motivi legali, in seguito, le copertine vennero prodotte con nuovo artwork: una foto dell'attrice inglese Billie Whitelaw tratta dal film \"L'errore di Vivere\" diretto da Albert Finney, nel 1967. Sul vinile dei 7\" e del 12\" \u00e8 incisa la frase: \"THE IMPOTENCE OF ERNEST / ROMANTIC AND SQUARE IS HIP AND AWARE\"."}
{"id": "3675948", "revid": "561821", "url": "https://it.wikipedia.org/wiki?curid=3675948", "title": "George Broadhurst", "text": "Biografia.\nScrittore anglo-americano, George Howells Broadhurst nacque a Walsall, in Inghilterra ma emigr\u00f2 negli Stati Uniti nel 1882. Qui, abbracci\u00f2 la carriera teatrale. Scrisse numerose commedie, dirigendo e producendo le sue opere teatrali. Fu direttore di alcuni teatri (a Milwaukee, Baltimora e San Francisco).\nInsieme ai fratelli Shubert, fece costruire a New York quello che divent\u00f2 il famoso Broadhurst Theatre, che apr\u00ec i suoi battenti nel 1917. Fino al 1924, vi mise in scena numerosi lavori teatrali. Il teatro rest\u00f2 di sua propriet\u00e0 (insieme agli Shubert) fino al 1952, anno della sua morte.\nBroadhurst appare come sceneggiatore in 24 film che vanno dal 1914 al 1944.\nMor\u00ec a 86 anni, il 3 giugno 1952 a Santa Barbara. Venne sepolto nella citt\u00e0 californiana."}
{"id": "3675949", "revid": "599013", "url": "https://it.wikipedia.org/wiki?curid=3675949", "title": "Sergio Castillo", "text": "Caratteristiche tecniche.\nGiocava come centrocampista difensivo.\nCarriera.\nClub.\nCastillo, nato nel dipartimento di Ledesma, inizi\u00f2 a giocare a calcio con l'Atl\u00e9tico Ledesma, una squadra locale che partecipava ai tornei minori argentini. Dal 1986 al 1990 rimase nella rosa di tale club. Nel 1993-1994 partecip\u00f2 alla seconda divisione nazionale con il Talleres di C\u00f3rdoba. Nel 1995 decise di lasciare il paese natio per la Bolivia. Firm\u00f2 dunque un contratto per il Guabir\u00e1, societ\u00e0 di Montero. Debutt\u00f2 nel campionato 1995, partecipando all'annata che vide la sua squadra terminare al secondo posto. Una volta conclusasi la stagione 1996, Castillo lasci\u00f2 il club dalla divisa rossa per accasarsi al The Strongest, societ\u00e0 della capitale La Paz. Nel 1996 ricevette la cittadinanza boliviana, che gli permise di giocare in massima serie senza occupare un posto riservato a giocatori stranieri e consent\u00ec la sua convocazione in Nazionale. Allorch\u00e9 arriv\u00f2 nel nuovo club divenne titolare, giocando peraltro la finale del campionato di Apertura vestendo il numero 10. Nel 1998 pass\u00f2 all'Oriente Petrolero, compagine di Santa Cruz de la Sierra: vi disput\u00f2 due stagioni. Nel 2000 fece ritorno al Guabir\u00e1; gioc\u00f2 poi, nel 2002, un altro torneo con il The Strongest. Il 2003 fu l'ultimo anno in cui gioc\u00f2 per il Guabir\u00e1: concluse difatti la propria carriera con il Wilstermann di Cochabamba.\nNazionale.\nDebutt\u00f2 in Nazionale maggiore il 26 maggio 1996, in occasione dell'incontro amichevole di Santiago del Cile con il . Gioc\u00f2 anche in alcune gare valide per le qualificazioni a . Nel 1997 venne incluso nella lista per la Copa Am\u00e9rica. In tale competizione esord\u00ec con il il 12 giugno, venendo schierato nel ruolo di difensore laterale destro. Disput\u00f2 anche la partita con l', subentrando a Pe\u00f1a nell'intervallo. Torn\u00f2 poi il 21 giugno nel quarto di finale con la ; fu impiegato anche nella semifinale con il il 25 giugno. Il 29 giugno fu scelto per giocare da titolare la finale del torneo contro il . Gioc\u00f2 l'ultimo incontro in Nazionale boliviana il 6 ottobre 2001 contro l' nell'ambito delle qualificazioni a ."}
{"id": "3675950", "revid": "1345938", "url": "https://it.wikipedia.org/wiki?curid=3675950", "title": "Valley of the Damned (singolo)", "text": "Valley of the Damned \u00e8 un singolo del gruppo musicale melodic death metal svedese Hypocrisy, pubblicato nel 2009 dalla Nuclear Blast."}
{"id": "3675951", "revid": "179980", "url": "https://it.wikipedia.org/wiki?curid=3675951", "title": "Sergio Rogelio Castillo", "text": ""}
{"id": "3675965", "revid": "1543377", "url": "https://it.wikipedia.org/wiki?curid=3675965", "title": "CA 242", "text": "Il CA 242 \u00e8 un marcatore tumorale a struttura sililata carboidrata, associato agli adenocarcinomi .\nLa sua concentrazione pu\u00f2 essere determinata tramite dosaggio immunoenzimometrico .\nCA 242 sembra essere anche un utile strumento diagnostico per la diagnosi di cancro al pancreas ."}
{"id": "3675970", "revid": "287204", "url": "https://it.wikipedia.org/wiki?curid=3675970", "title": "Nelson Solorzano", "text": ""}
{"id": "3675988", "revid": "1305772", "url": "https://it.wikipedia.org/wiki?curid=3675988", "title": "Piotr Borowski", "text": "Biografia.\nNato in Libia da padre iracheno e da madre polacca, ivi frequenta la scuola italiana, per poi frequentare il liceo scientifico di Varsavia una volta rientrato al seguito della famiglia in Polonia. Dal 1996 al 2000 ha studiato all'Accademia Teatrale di Varsavia e nel 2002 ha frequentato per un solo semestre l'Accademia Teologica Cristiana. \nNel repertorio teatrale si prodiga in una vasta gamma di ruoli, mentre per i film si presta per lo pi\u00f9 come attore caratterista. Appartiene alla categoria degli attori polacchi pi\u00f9 abili nei ruoli sportivi e di lotta poich\u00e9 pratica muay thai, ju jitsu, capoeira, pattinaggio, karate, nuoto, scherma, tennis, windsurf e vela. Fino al 2002 era accreditato con il suo vero nome, e suo fratello minore, Marcin Mostafa, \u00e8 un architetto e designer di Varsavia.\nTra il 2002 e il 2004 ha partecipato e vinto ad una staffetta per il Teatro Nazionale di attori. Nel 2007 vince la gara di spari \"Bileteria - Shots Star\" a Danzica, organizzato da Iwona Guzowska in beneficenza alla \"Casa del bambino piccolo\". Sempre nel 2007 vince la gara automobilistica Ssangyong Cup a Sopot, organizzata sempre da Iwona Guzowska."}
{"id": "3675989", "revid": "2165926", "url": "https://it.wikipedia.org/wiki?curid=3675989", "title": "Gnocchi ricci", "text": "Gli gnocchi ricci sono un piatto tipico della tradizione di Amatrice, considerati pi\u00f9 antichi dell'amatriciana, altra specialit\u00e0 della zona.. Sono gnocchi di colore giallo e forma ovale, preparati impastando farina, uova ed acqua calda. Si ottengono degli gnocchi che vengono poi schiacciati tra pollice ed indice, per dar loro il caratteristico \"riccio\".\nIn passato erano il pasto della domenica dei nobili residenti nella cittadina, poco conosciuti invece nelle limitrofe frazioni. La ricetta originale \u00e8 stata tramandata oralmente nei secoli.\nIl sugo ideale per gli gnocchi ricci \u00e8 quello a base di spezzatino di castrato di pecora; spesso come alternative sono utilizzati il macinato di maiale e vitellone, lo spezzatino di vitellone. Consigliata alla fine una spolverata di parmigiano e pecorino.\nDa pochi anni, esiste ad Amatrice la \"sagra degli Gnocchi ricci\", che si tiene in primavera in occasione della festa \"Primaverissima\", con una particolarit\u00e0 che la distingue da altre sagre: gli gnocchi sono rigorosamente preparati manualmente."}
{"id": "3675990", "revid": "767487", "url": "https://it.wikipedia.org/wiki?curid=3675990", "title": "Henry Petyr", "text": "Biografia.\nDivenne baccelliere in musica all'Universit\u00e0 di Oxford nel 1516, dopo una carriera musicale di circa trent'anni.\nCompose una Messa senza Kyrie, pervenutaci perch\u00e9 inclusa nel manoscritto Ritson, che presenta opere di autori diversi e fu compilato in un lungo periodo che va da poco dopo la met\u00e0 del XV secolo fino al 1510."}
{"id": "3675991", "revid": "767487", "url": "https://it.wikipedia.org/wiki?curid=3675991", "title": "Due regali/Oh Mary", "text": "Due regali/Oh Mary \u00e8 un 45 giri di Riccardo Fogli pubblicato nel 1973. Entrambe le tracce sono estratte dall'album \"Ciao amore, come stai\"."}
{"id": "3675996", "revid": "1005847", "url": "https://it.wikipedia.org/wiki?curid=3675996", "title": "Partito Popolare Serbo (Montenegro)", "text": "Il Partito Popolare Serbo (\"\u0421\u0440\u043f\u0441\u043a\u0430 \u043d\u0430\u0440\u043e\u0434\u043d\u0430 \u0441\u0442\u0440\u0430\u043d\u043a\u0430\", SNS) \u00e8 stato un partito politico attivo in Montenegro dal 1997 al 2009. SNS si poneva come obiettivo la protezione dei diritti e della tradizione del popolo serbo in Montenegro e si caratterizzava come partito nazional-conservatore di destra.\nStoria.\nSNS nasce nel 1997 da una scissione del Partito Popolare montenegrino (NS), infatti NS aveva deciso di entrare nella coalizione \"\"Per vivere meglio\", guidata da Milo \u0110ukanovi\u0107. Moltissimi membri di NS avevano rifiutato questa scelta accusando il leader dei popolari Novak Kilibarda di aver tradito gli interessi serbi in Montenegro.\nAlle elezioni presidenziali del 1997 SNS appoggi\u00f2 Momir Bulatovi\u0107,candidato del Partito Popolare Socialista del Montenegro,che fu per\u00f2 di poco battuto da Milo \u0110ukanovi\u0107.\nPrimo presidente del partito fu eletto Bo\u017eidar Bojovi\u0107 nel 1998,nello stesso anno SNS si present\u00f2 autonomamente alle elezioni parlamentari subendo per\u00f2 una cocente sconfitta: ottenne l'1,98% e nessun seggio.\nDue anni pi\u00f9 tardi SNS si present\u00f2 alle elezioni federali del 2000 conquistando 2 seggi nella Camera dei cittadini e 1 seggio nella Camera delle Repubbliche dell'Assemblea Federale.\nAlle elezioni parlamentari del 2001 e a quelle del 2002 SNS si present\u00f2 nelle coalizioni unioniste \"Insieme per la Jugoslavia\" (2001) e \"Insieme per i cambiamenti\" (2002) col Partito Popolare Socialista del Montenegro e col Partito Popolare che per\u00f2 vennero sconfitte dagli indipendentisti del Partito Democratico dei Socialisti del Montenegro di Milo \u0110ukanovi\u0107 e dal Partito Socialdemocratico del Montenegro.\nDopo le elezioni fu eletto un nuovo presidente Andrija Mandi\u0107,mentre la fazione che si rifaceva a Bo\u017eidar Bojovi\u0107 lasci\u00f2 SNS e fond\u00f2 il Partito Serbo Democratico.\nIn occasione del referendum sull'indipendenza del Montenegro del 2006 SNS fece parte dello schieramento unionista che venne sconfitto di poco (44,5%).\nDopo l'indipendenza SNS present\u00f2 una nuova coalizione la \"Lista Serba\" con il Partito dei Radicali Serbi, il Partito Socialista Popolare del Montenegro, il Partito Democratico dell'Unit\u00e0 e altre ONG filo-serbe che si presentarono insieme in occasione delle elezioni parlamentari del 2006 conquistando il 14,7% e 12 seggi di cui 8 andarono a SNS.\nNel gennaio 2009 i partiti della \"Lista Serba\"\" confluirono nella Nuova Democrazia Serba."}
{"id": "3675998", "revid": "729019", "url": "https://it.wikipedia.org/wiki?curid=3675998", "title": "L'inquietudine", "text": "L'inquietudine \u00e8 il terzo singolo estratto dall'album \"Una parte di me\" del cantante Nek. Il testo \u00e8 di Antonello de Sanctis e la musica di Sergio Vinci.\nVideo.\nIl video musicale del brano \u00e8 stato girato sulle Alpi Graie innevate. L'artista svolge una passeggiata tra gli alberi, quando incontra un lupo: tra i due non c'\u00e8 timore ma empatia e rispetto, e nell'atmosfera avvolgente del basso bosco entrambi si muovono piano e agilmente. Dopo questa esperienza, Nek accende la sua auto e riprende a girare le vette immerso nel candore della neve.\nL'idea e la regia del video sono state affidate nuovamente a Fabio Jansen."}
{"id": "3675999", "revid": "287204", "url": "https://it.wikipedia.org/wiki?curid=3675999", "title": "Campionato italiano di hockey su ghiaccio 2011-2012", "text": "Il Campionato italiano di hockey su ghiaccio 2011-2012 \u00e8 articolato in Serie A e Serie A2, organizzate da FISG e LIHG, Serie C, organizzata dalla federazione, e Serie D (la ex \"Serie C Interregionale\"), organizzata dai comitati regionali federali.\nA partire da questa stagione venne deciso di attribuire un trofeo, denominato coppa di Lega, alla squadra vincitrice della regular season del campionato di Serie A e di quello di A2, trofeo che tuttavia per la Serie A non sar\u00e0 pi\u00f9 assegnato gi\u00e0 a partire dalla stagione successiva.\nSerie A.\nNella massima serie vengono confermate le 9 squadre partecipanti all'edizione precedente, con l'aggiunta del Vipiteno, vincitore della serie A2. \nVi parteciparono quindi dieci squadre, tutte dislocate nel nord Italia ed in particolare, tranne una, in Triveneto. Le squadre iscritte erano:\nLa formula del campionato, a differenza dei precedenti, prevedeva una Prima Fase, la \"regular season\", con un doppio girone di andata e ritorno tra tutte le squadre iscritte al campionato per un totale di 36 giornate.\nLa Seconda Fase del torneo vedeva la suddivisione delle squadre in due gironi: un primo girone a 6 squadre (quelle classificatesi dal 5\u00ba al 10\u00ba posto in regular season) ed un secondo girone a 4 squadre (le classificate dal 1\u00ba al 4\u00ba posto nella Prima Fase).\nNella Terza Fase infine ebbero luogo i playoff scudetto (giocati al meglio di 7 incontri).\nIn tutte le fasi dei play-off aveva il diritto del primo incontro in casa (e dell'eventuale bella) la squadra meglio classificata al termine della Prima Fase.\nLa squadra vincente. l'HC Bolzano, s'\u00e8 aggiudicata il titolo di Campione d'Italia per la stagione sportiva 2011/2012.\nIl Campionato inizi\u00f2 a fine settembre per terminare a met\u00e0 aprile.\nCome punteggio vennero attribuiti 3 punti per la vittoria entro i 60 minuti di gioco; 1 punto per ciascuna squadra in caso di pareggio pi\u00f9 un punto per la squadra che si aggiudic\u00f2 l'incontro nell'overtime o ai tiri di rigore.\nIn caso di parit\u00e0 al termine di ogni incontro (Regular Season e Play-Off) venne prevista la disputa di un tempo supplementare di 5 minuti (in 4 contro 4) senza rifacimento del ghiaccio, al quale far seguire gli eventuali tiri di rigore.\nSerie A2.\nPer la serie A2 erano iscritte al campionato 8 squadre. Anche in questo caso le squadre sono concentrate tutte in nord Italia, particolarmente in Alto Adige (6 squadre su 8).\nIl campionato ha inizio, come per la A1, a fine settembre. \nPer la stagione 2011/12 la \"regular season\" ha previsto un triplo girone di andata e di ritorno.\nLe prime due squadre andarono direttamente in semifinale dove aspetterono i vincitori del primo turno dei playoff che si disputarono tra le squadre classificate dal 3\u00ba al 6\u00ba posto.\nLe partite dei playoff si giocarono con la serie \"best-of-seven\" (tranne il primo turno che si disput\u00f2 al meglio di 5 partite).\nCoppa Italia.\n La Sportivi Ghiaccio Cortina vince la sua terza Coppa Italia.\nSupercoppa italiana.\nPer la Supercoppa italiana si sono affrontate, in gara unica (disputata a Brunico), l'Hockey Club Asiago, squadra vincitrice dell'ultimo campionato e l'HC Pustertal, detentore della Coppa Italia.\nGara Unica \n LHC Val Pusteria ha vinto la sua prima Supercoppa italiana, battendo l'Asiago col risultato di 3-1."}
{"id": "3676000", "revid": "110157", "url": "https://it.wikipedia.org/wiki?curid=3676000", "title": "GOLM1", "text": "La Proteina di membrana Golgi 1 (GOLM1) o Fosfoproteina Golgi 2 (GOLPH2) o Proteina di membrana Golgi 73 (GP73) \u00e8 una proteina che nell'uomo viene codificata dal gene GOLM1 situato sul cromosoma 9 a 88.64\u201388.72 Mb. Sono state individuate due varianti di trascrizione da splicing alternativo per questa proteina.\nFisiologia.\nIl Complesso del Golgi svolge un ruolo chiave nella selezione e modificazione delle proteine provenienti dal reticolo endoplasmatico. Le due proteine codificate dal gene GOLM1 sono proteine transmembrana di tipo Golgi II. Il Golgi elabora la proteina sintetizzata nel reticolo endoplasmatico rugoso (RER) e la esprime sulla propria membrana dove incrementa il trasporto di materiali proteici verso il Golgi stesso. L'espressione di queste proteine incrementa in risposta ad un'infezione virale.\nMarcatore tumorale.\nLa proteina GOLPH2 viene sovra-espressa nei casi di cancro alla prostata e negli adenocarcinomi del tessuto polmonare.\nI livelli ematici di GOLPH2 risultano pi\u00f9 elevati nei pazienti con cancro al fegato rispetto ai soggetti sani, viene quindi impiegata per screening precoce per i tumori, in persone ad alto rischio di cancro del fegato, in associazione al dosaggio per l'alfa-fetoproteina (AFP)."}
{"id": "3676012", "revid": "332094", "url": "https://it.wikipedia.org/wiki?curid=3676012", "title": "Fu-Go", "text": ""}
{"id": "3676016", "revid": "729019", "url": "https://it.wikipedia.org/wiki?curid=3676016", "title": "Air Force Reserve Command", "text": "L'Air Force Reserve Command (AFRC) \u00e8 una componente della riserva dell'U.S. Air Force. Il suo quartier generale \u00e8 situato presso la Robins Air Force Base, in Georgia.\nMissione.\nL'AFRC sostiene la missione dell'aeronautica militare USA per difendere gli Stati Uniti attraverso il controllo e lo sfruttamento dell'aria e dello spazio nell'ambito del concetto di Global Engagement (impegno globale). La forza di cui parliamo gioca un ruolo integrale e quotidiano a fianco dell'USAF e non \u00e8 una struttura mantenuta per pure esigenze di riserva in caso di eventuali guerre o operazioni di emergenza.\nScopi.\nLo scopo dell'Air Force Reserve, come previsto dal Title 10 dell'United States Code, \u00e8:\nMissioni del tempo di pace.\nI riservisti dell'Air Force Reserve Command sono impiegati in servizio in ogni parte del mondo. Oltre ad essere una forza combattente sperimentata e degna di rispetto, l'Air Force Reserve \u00e8 anche coinvolta in missioni internazionali di assistenza umanitaria, dal ripristino di strade e scuole al dispiegamento di ponti aerei.\nA richiesta di autorit\u00e0 locali, di stato o federali, l'Air Force Reserve svolge missioni di irrorazione aerea adoperando dei C-130 allestiti per l'esigenza.\nAttitudini speciali.\nL'Air Force Reserve ha alcune potenzialit\u00e0 d'impiego che non hanno riscontro nelle unit\u00e0 dell'aviazione regolare. Tra queste, l'appoggio alle azioni antidroga, la ricognizione meteorologica (anche al fine di prevedere la penetrazione del territorio da parte degli uragani), l'evacuazione aeromedica, l'attitudine alle irrorazioni e lo spegnimento degli incendi forestali.\nVisione.\n\"Fornire il migliore sostegno del mondo all'Air Force ed ai nostri partner congiunti \u2014 volando e combattendo come Un Gregario Senza Pari.\"\nRisorse.\nL'Air Force Reserve Command (AFRC) ha pi\u00f9 di 74\u00a0000 tra ufficiali e personale di truppa che operano in trentacinque stormi dotati di aerei propri e sette unit\u00e0 associate che condividono gli aeromobili con qualche unit\u00e0 in servizio attivo. Quattro squadroni di operazioni spaziali dividono con la forza attiva missioni di controllo satellitari. L'AFRC ha pi\u00f9 di 620 unit\u00e0 di supporto a missioni equipaggiate ed addestrate per fornire un ampio raggio di servizi, tra cui operazioni mediche e di evacuazione aeromedica, servizi generali di gestione di una base aerea, intelligence, comunicazioni, supporto alla mobilit\u00e0, logistica e trasporto, ed inoltre dispone di oltre 370 aerei dedicati a queste funzioni. Si tratta di velivoli tra i pi\u00f9 recenti e progrediti nel novero dell'aeronautica americana, tra cui C-5 Galaxy, C-17 Globemaster III, C-130 Hercules, F-16 Fighting Falcon, HH-60 Pave Hawk, KC-135 Stratotanker, WC-130J Hercules (\"Hurricane Hunter\"), MC-130 Combat Talon, MC-130P Combat Shadow, HC-130P Hercules e A-10/OA-10 Thunderbolt II. Ogni giorno, il 99% di questi aerei \u00e8 pronto ed idoneo a prendere parte a missioni entro settantadue ore senza necessit\u00e0 di ulteriore addestramento o predisposizione. Ad ogni modo, Air Combat Command, Air Force Special Operations Command, Air Mobility Command e Air Education &amp; Training Command si gioverebbero di questi mezzi e di questo personale in caso di mobilitazione.\nSebbene l'Air Force Reserve fornisca poco pi\u00f9 del 10% dell'organico operativo dell'aeronautica, la dimensione effettiva del suo apporto \u00e8 ben superiore. Pi\u00f9 del 30% di tutte le missioni aeree \u00e8 reso possibile dall'impegno del personale AFRC. Ogni mese questi individui partecipano mediamente a 360 missioni all'estero, andando incontro alle esigenze degli altri comandi e del Department of Defense quanto alle importanti risorse che permettono il servizio di caccia, ponti aerei, rifornimento in volo, ricerca e salvataggio e proiezione di forza.\nCon le due lunghe guerre degli anni 2000, il contributo AFRC \u00e8 cresciuto da una media di 2\u00a0300 effettivi programmati nel 1999 agli attuali 5\u00a0000.\nOrganizzazione.\nAttualmente, al settembre 2017, il comando controlla:\nCategorie di riservisti militari.\nCi sono diverse categorie di servizio nell'Air Force Reserve. La maggior parte dei riservisti presta servizio nell'\"Unit Program,\" che in sostanza li impiega almeno un fine settimana al mese pi\u00f9 altre due settimane l'anno.\nUna pi\u00f9 piccola ma non meno importante categoria di riservisti \u00e8 costituita dall'\"Individual Mobilization Augmentee\" (IMA). Si tratta di riservisti assegnati ad unit\u00e0 in servizio attivo che sono essenziali in tempo di guerra, ma non richiedono pieno organico in tempo di pace. Il loro impegno \u00e8 dato da almeno un giorno al mese pi\u00f9 dodici giorni l'anno.\nUn'esigua aliquota di riservisti presta periodi limitati di servizio attivo quotidiano, di solito nell'ambito del personale di quartier generale o in altre designazioni speciali. Loro compito \u00e8 apportare l'esperienza della \"Reserve\" nei processi di pianificazione e decisionali ai livelli di vertice dell'aeronautica e di altri servizi.\nI riservisti impegnati nell'\"Active Guard and Reserve Program\" (AGR) svolgono nell'ambito dell'AFRC funzioni che richiedono assegnazioni di organico a tempo pieno. Il reclutamento \u00e8 uno dei campi in cui un riservista pu\u00f2 essere diventare un operatore AGR. Un tale soggetto riceve piena rimunerazione e benefit pari ai membri attivi di una qualunque branca delle forze armate. Svolgono periodi controllati quadriennali di servizio speciale, che possono essere rinnovati.\nGli operatori AGR hanno la possibilit\u00e0, con un soddisfacente stato di servizio e grazie ai risultati eventualmente raggiunti, di restare in servizio vent'anni o pi\u00f9, e se hanno fatto almeno un ventennio hanno diritto ad un trattamento di quiescenza come quello di militari in servizio attivo.\nI riservisti che lavorano nell'Air Reserve Technician Program (ART) hanno un duplice status, di dipendenti civili a tempo indeterminato dell'aeronautica e di membri militari delle stesse unit\u00e0 AFRC in cui agiscono come civili e svolgendo lo stesso lavoro.\nCome sar\u00e0 esposto in prosieguo, i componenti dell'AFRC sono classificati in virt\u00f9 di vari criteri nelle categorie: \"Ready Reserve, Standby Reserve, Inactive Ready Reserve\" e \"Retired Reserve.\"\nReady Reserve.\nLa Ready Reserve consiste di circa 74\u00a0000 riservisti addestrati che possono essere richiamati al servizio attivo per integrare le forze attive in tempo di guerra o di emergenza nazionale. Questi riservisti sono pronti al combattimento e possono essere schierati in ogni parte del mondo entro settantadue ore.\nStandby Reserve.\nLa Standby Reserve comprende riservisti le cui attivit\u00e0 professionali civili sono considerate vitali per la difesa nazionale o che hanno disabilit\u00e0 temporanee o difficolt\u00e0 di natura personale. La maggior parte dei riservisti di questa categoria non si addestrano n\u00e9 sono assegnati ad unit\u00e0.\nIndividual Ready Reserve.\nQuesti riservisti non praticano pi\u00f9 l'addestramento ma sono qualificati nei rispettivi campi e sono candidati al richiamo in caso di emergenza nazionale.\nC'\u00e8 un piccolo gruppo di questi riservisti \u2014 etichettati come PIRR ovvero \"Participating IRR\" \u2014 che ricevono punti per il pensionamento e hanno lo status di \"Cat E\". In questo campo ci sono pi\u00f9 di mille ALO (\"Academy Liaison officers,\" ufficiali di collegamento con l'accademia), oltre a cappellani ed altre posizioni che richiedono servizio militare ma non una rigida programmazione. Questo personale CAT E pu\u00f2 guadagnare giornate-uomo esattamente come i riservisti \"Cat A\" e \"B\" ma su una base pi\u00f9 limitata.\nRetired Reserve.\nLa Retired Reserve \u00e8 composta di ufficiali e personale di truppa che ricevono un trattamento economico dopo aver lasciato il servizio attivo o la \"Reserve,\" o sono riservisti che attendono di ricevere il trattamento pensionistico al compimento di 60 anni."}
{"id": "3676020", "revid": "767487", "url": "https://it.wikipedia.org/wiki?curid=3676020", "title": "Brent McGrath", "text": "Caratteristiche tecniche.\nPossente fisicamente, abile con il pallone tra i piedi ed ha una buona tecnica.\nCarriera.\nClub.\nHa esordito nel 2009 in prima squadra.\nNazionale.\nMilita dal 2011 nella Nazionale maggiore, con la cui maglia ha giocato una partita."}
{"id": "3676023", "revid": "287204", "url": "https://it.wikipedia.org/wiki?curid=3676023", "title": "Vaino Huhtala", "text": ""}
{"id": "3676025", "revid": "104458", "url": "https://it.wikipedia.org/wiki?curid=3676025", "title": "Vaeinoe Huhtala", "text": ""}
{"id": "3676030", "revid": "287204", "url": "https://it.wikipedia.org/wiki?curid=3676030", "title": "Complici/Strana donna", "text": "Complici/Strana donna \u00e8 un singolo di Riccardo Fogli pubblicato nel 1974.\nIl brano \"Complici\" \u00e8 stato presentato durante la seconda serata del Festival di Sanremo 1974 nel \"Gruppo A\", risultando il quarto pi\u00f9 votato fra i sette proposti, esito che non ha permesso l'ammissione alla finale, alla quale accedevano i primi due.\nIl brano \"Strana donna\" \u00e8 stato estratto dall'album \"Ciao amore, come stai\" del 1973 e fa parte anche del 45 giri precedente, \"Strana donna/La prima notte senza lei\"."}
{"id": "3676031", "revid": "554814", "url": "https://it.wikipedia.org/wiki?curid=3676031", "title": "0 A.D.", "text": "0 A.D. \u00e8 un videogioco di strategia in tempo reale libero, open source, e multipiattaforma in fase di sviluppo da Wildfire Games, ed disponibile per GNU/Linux, OpenBSD, Windows, e macOS. \u00c8 un videogioco storico di guerra ed economia, incentrato sul periodo compreso tra il 500 a.C. e il 500 d.C. e mira ad essere un gioco completamente libero, pubblicando il motore grafico con licenza GNU GPL v2+ e contenuti artistici con licenza CC BY-SA.\nIl gioco \u00e8 in fase di sviluppo dal 2000, anche se il lavoro fattivamente \u00e8 partito nel 2003. \u00c8 in versione alpha (ad agosto 2021 \u00e8 in versione alpha 25) e non vi \u00e8 ancora una data ufficiale per la pubblicazione della versione definitiva.\nStoria.\nIl progetto \"0 A.D.\" \u00e8 partito nel 2001, e inizialmente consisteva in una gigantesca mod di conversione per \"Age of Empires II\", intitolata \"Rome at War\", con l'obiettivo di introdurre gli antichi Romani come popolazione giocabile. Il progetto, per\u00f2, cambi\u00f2 presto direzione, e nel 2002 divent\u00f2 la realizzazione un videogioco completo ed indipendente, basato sulle idee del team.\nNel novembre del 2008 gli sviluppatori hanno confermato che il progetto sarebbe stato pubblicato come open source. Il 10 luglio 2009, la Wildfire Games ha pubblicato il codice sorgente di \"0 A.D.\" sotto licenza GPL 2, e ha reso il contenuto artistico sotto licenza CC-BY-SA.\nAttorno al 23 marzo 2010 vi erano circa 10-15 persone occupate nello sviluppo di \"0 A.D.\", ma da quando il progetto \u00e8 partito vi sono stati oltre 100 contributori.\nIl 7 settembre 2012, con l'uscita della versione Alfa 11, sono stati introdotti alcuni codici per attivare i trucchi.\nModalit\u00e0 di gioco.\nLe principali componenti di \"0 A.D.\" rispecchiano le classiche caratteristiche di un videogioco strategico in tempo reale come costruire una citt\u00e0, addestrare l'esercito, espandersi, combattere e ricercare tecnologie. Il gioco riguarda lo sviluppo economico e la guerra, con diverse et\u00e0 da sbloccare. La Wildfire Games punta a fornire un'esperienza che sia innovativa ma allo stesso tempo familiare, focalizzandosi per lo pi\u00f9 sull'aspetto militare dei videogiochi strategici in tempo reale. Il gioco sar\u00e0 molto aderente alla storia e molto attento alla sua accuratezza, senza che questo influisca negativamente sull'esperienza di gioco. Si propone inoltre di avere un grande grado di rigiocabilit\u00e0, dato che la realizzazione di mod \u00e8 abbastanza semplice, e grazie anche alla formazione di una grande community online. Il giocatore dovr\u00e0 costruire una citt\u00e0 e un esercito seguendo le classiche regole dei videogiochi di strategia in tempo reale, accumulando risorse e costruendo edifici ed avanzer\u00e0 di et\u00e0. Il gioco includer\u00e0 diverse unit\u00e0 ed edifici specifici di ogni civilt\u00e0 cos\u00ec come unit\u00e0 di terra e navali.\nSono presenti modalit\u00e0 sia in giocatore singolo che in multigiocatore. Le funzionalit\u00e0 del multiplayer che \u00e8 stata implementata \u00e8 peer-to-peer ed \u00e8 stato confermato che non ci sar\u00e0 un server centrale.\nCivilt\u00e0.\n\"0 A.D.\" permetter\u00e0 al giocatore di controllare una qualsiasi delle civilt\u00e0 dell'antichit\u00e0 a disposizione:\nLista brani musicali attuale.\nAl momento sono presenti ben 32 brani musicali, pi\u00f9 altri tre futuri. \u00c8 possibile scaricare l'intera colonna sonora dal sito ufficiale del gioco. Alcune mod aggiungono anche altre musiche.\nAccoglienza.\nNel 2008 0 AD \u00e8 stato votato nella top 100 dei migliori Mod Indie dell'anno (non era ancora uscita la pre-alfa). Nel 2009, oltre che a ricevere lo stesso risultato di voto nella classifica, si \u00e8 classificato terzo nella classifica Player's Choice Upcoming Indie tra i Giochi dell'Anno. Nel 2010 si \u00e8 qualificato tra i migliori Indie in produzione dell'anno, e nel 2012 si \u00e8 classificato secondo nella stessa competizione. Nel giugno 2012 \u00e8 stato votato come progetto SourceForge del mese.\nMod.\nCom'\u00e8 naturale per progetti in open-source, il gioco presenta anche varie mod."}
{"id": "3676039", "revid": "12109", "url": "https://it.wikipedia.org/wiki?curid=3676039", "title": "Air Force Reserve", "text": ""}
{"id": "3676045", "revid": "1543377", "url": "https://it.wikipedia.org/wiki?curid=3676045", "title": "NMP22", "text": "La proteina di matrice nucleare 22 (NMP22) \u00e8 un marcatore tumorale per il cancro della vescica .\nQuesta proteina \u00e8 specifica della matrice nucleare localizzata a livello del nucleo della cellula. Viene coinvolta nella sintesi del DNA, nella trascrizione dell'RNA e nella regolazione dell'espressione genica, inclusa la corretta distribuzione del materiale genetico alle cellule figlie durante la mitosi."}
{"id": "3676046", "revid": "228587", "url": "https://it.wikipedia.org/wiki?curid=3676046", "title": "Alain Mabanckou", "text": "Biografia.\nAlain Mabanckou ha trascorso l'infanzia nella citt\u00e0 di Pointe-Noire. Qui ha frequentato il liceo Karl Marx, conseguendo la maturit\u00e0 in lettere e filosofia. Seguendo i desideri della madre, che avrebbe volute per lui una carriera di magistrato o avvocato, inizia a studiare diritto all'Universit\u00e0 Marien-Ngouabi di Brazzaville. Grazie a una borsa di studio, all'et\u00e0 di 22 anni riesce ad andare in Francia. Ha gi\u00e0 iniziato a scrivere, soprattutto poesie, che nel giro di tre anni inizia a pubblicare.\nLaureatosi in diritto presso l'Universit\u00e9 de Paris-Dauphine, lavora per dodici anni per la compagnia Suez-Lyonnaise des Eaux. Dopo la pubblicazione del suo primo romanzo \"Bleu-Blanc-Rouge\" (1998), premiato con il \"Grand Prix Litt\u00e9raire de l'Afrique norie\", dedicher\u00e0 sempre pi\u00f9 tempo e risorse alla scrittura, iniziando a pubblicare con regolarit\u00e0 romanzi e poesie. Saranno soprattutto i romanzi a farlo conoscere al grande pubblico, soprattutto \"Verre cass\u00e9\", apprezzato unanimemente dalla stampa, dalla critica e dai lettori. Nel 2006 vince il premio Renaudot con il romanzo \"Memorie di un porcospino\". Entrambi i romanzi sono pubblicati in italiano dalla casa editrice Morellini.\nDal 2002 insegna Letteratura Francofona presso l'Universit\u00e0 Ann Arbor, e nel 2006 \u00e8 \"Visiting Professor\" presso l'Universit\u00e0 della California, Los Angeles (UCLA). Qui diventa docente di ruolo nel 2007, con la cattedra di Letteratura Francofona.\nAttualmente vive a Santa Monica, California.\nI suoi libri sono tradotti in pi\u00f9 di quindici lingue, \u00e8 il suo romanzo \"Verre cass\u00e9\" ha avuto numerosi adattamenti per il teatro.\nNel 2007 viene pubblicata da Points-Seuil una sua raccolta di poesie intitolata \"Tant que les arbres s'enracineront dans la terre\", oltre a un libro dedicato allo scrittore James Baldwin, \"Lettre \u00e0 Jimmy\" (Fayard), scritto per il ventesimo anniversario della morte dello scrittore statunitense.\nNel 2008 Alain Mabanckou ha tradotto dall'inglese al francese il libro \"Beasts of no nation\" (\"Bestie senza patria\", Einaudi 2006), del giovane talento della letteratura americana Uzodinma Iweala, di origini nigeriane.\nIl romanzo \"Black Bazar\" (2009, tradotto in italiano dalla casa editrice 66thand2nd) si posiziona tra i primi venti pi\u00f9 venduti in Francia secondo le classifiche delle riviste \"L'Express\", \"Nouvel Observateur\" e \"Livres Hebdo\".\nNel 2010 debutta nella prestigiosa collezione Blanche della casa editrice Gallimard con il romanzo \"Domani avr\u00f2 vent'anni\" (66thand2nd, 2011), ottenendo anche il premio Georges Brassens.\nNel 2010 viene nominato Cavaliere dell'ordine della Legion d'onore per decreto del Presidente della Repubblica."}
{"id": "3676047", "revid": "110157", "url": "https://it.wikipedia.org/wiki?curid=3676047", "title": "Hilgert", "text": "Hilgert \u00e8 un comune di 1.518 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di H\u00f6hr-Grenzhausen."}
{"id": "3676048", "revid": "110157", "url": "https://it.wikipedia.org/wiki?curid=3676048", "title": "Hillscheid", "text": "Hillscheid \u00e8 un comune di 2.496 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di H\u00f6hr-Grenzhausen."}
{"id": "3676049", "revid": "110157", "url": "https://it.wikipedia.org/wiki?curid=3676049", "title": "Kammerforst (Renania-Palatinato)", "text": "Kammerforst \u00e8 un comune di 253 abitanti della Renania-Palatinato, in Germania.\nAppartiene al circondario del Westerwald ed \u00e8 parte della Verbandsgemeinde H\u00f6hr-Grenzhausen."}
{"id": "3676051", "revid": "1522738", "url": "https://it.wikipedia.org/wiki?curid=3676051", "title": "Ugo Mifsud Bonnici", "text": "Biografia.\nFratello dell'ex Presidente della Corte Costituzionale di Malta Giuseppe Mifsud Bonnici e cugino dell'ex primo ministro maltese Karmenu Mifsud Bonnici, \u00e8 stato Presidente della Repubblica di Malta dal 4 aprile 1994 al 4 aprile 1999. "}
{"id": "3676056", "revid": "224230", "url": "https://it.wikipedia.org/wiki?curid=3676056", "title": "Belagardisti", "text": ""}
{"id": "3676057", "revid": "1776051", "url": "https://it.wikipedia.org/wiki?curid=3676057", "title": "Dreisbach", "text": "Dreisbach \u00e8 un comune di 582 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Bad Marienberg (Westerwald)."}
{"id": "3676058", "revid": "110157", "url": "https://it.wikipedia.org/wiki?curid=3676058", "title": "Fehl-Ritzhausen", "text": "Fehl-Ritzhausen \u00e8 un comune di 819 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Bad Marienberg (Westerwald)."}
{"id": "3676060", "revid": "110157", "url": "https://it.wikipedia.org/wiki?curid=3676060", "title": "Gro\u00dfseifen", "text": "Gro\u00dfseifen \u00e8 un comune di 605 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Bad Marienberg (Westerwald)."}
{"id": "3676061", "revid": "110157", "url": "https://it.wikipedia.org/wiki?curid=3676061", "title": "Hahn bei Marienberg", "text": "Hahn bei Marienberg \u00e8 un comune di 465 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Bad Marienberg (Westerwald)."}
{"id": "3676062", "revid": "287204", "url": "https://it.wikipedia.org/wiki?curid=3676062", "title": "Amico sei un gigante/Una volta di pi\u00f9", "text": "Amico sei un gigante/Una volta di pi\u00f9 \u00e8 un singolo di Riccardo Fogli, pubblicato nel 1974.\nEntrambi i brani contenuti furono pubblicate per la prima volta su album nel 1982, precisamente nella raccolta \"Il primo Riccardo Fogli\"."}
{"id": "3676066", "revid": "110157", "url": "https://it.wikipedia.org/wiki?curid=3676066", "title": "Hof (Renania-Palatinato)", "text": "Hof \u00e8 un comune di 1.178 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Bad Marienberg (Westerwald)."}
{"id": "3676067", "revid": "110157", "url": "https://it.wikipedia.org/wiki?curid=3676067", "title": "Kirburg", "text": "Kirburg \u00e8 un comune di 584 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Bad Marienberg (Westerwald)."}
{"id": "3676068", "revid": "110157", "url": "https://it.wikipedia.org/wiki?curid=3676068", "title": "Langenbach bei Kirburg", "text": "Langenbach bei Kirburg \u00e8 un comune di 1.029 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Bad Marienberg (Westerwald)."}
{"id": "3676069", "revid": "1776051", "url": "https://it.wikipedia.org/wiki?curid=3676069", "title": "Lautzenbr\u00fccken", "text": "Lautzenbr\u00fccken \u00e8 un comune di 397 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Bad Marienberg (Westerwald)."}
{"id": "3676070", "revid": "1776051", "url": "https://it.wikipedia.org/wiki?curid=3676070", "title": "M\u00f6rlen", "text": "M\u00f6rlen \u00e8 un comune di 565 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Bad Marienberg (Westerwald)."}
{"id": "3676075", "revid": "827882", "url": "https://it.wikipedia.org/wiki?curid=3676075", "title": "Supersize Me", "text": ""}
{"id": "3676079", "revid": "110157", "url": "https://it.wikipedia.org/wiki?curid=3676079", "title": "Neunkhausen", "text": "Neunkhausen \u00e8 un comune di 1.107 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Bad Marienberg (Westerwald)."}
{"id": "3676080", "revid": "110157", "url": "https://it.wikipedia.org/wiki?curid=3676080", "title": "Nisterau", "text": "Nisterau \u00e8 un comune di 913 abitanti della Renania-Palatinato, in Germania.\nGeografia fisica.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Bad Marienberg (Westerwald). La comunit\u00e0 si trova nel Westerwald tra il Limburgo e Siegen. Possiede due quartieri Bach and Pfuhl.\nStoria.\nRisale al 1300 d.C. la prima menzione documentata di Pfuhl, mentre la prima volta in cui viene ricordato Bach \u00e8 il 1416 d.C. Un tempo costituivano due entit\u00e0 separate, ma sono state unite il 1\u00ba marzo 1969.\nInfrastrutture e trasporti.\nCorre proprio vicino alla comunit\u00e0 la strada statale 414, che porta da Driedorf-Hohenroth a Hachenburg. Lo svincolo autostradale pi\u00f9 vicino \u00e8 Haiger/Burbach sulla A 45 (Dortmund-Hanau), a circa 20\u00a0km di distanza. La fermata InterCityExpress pi\u00f9 vicina \u00e8 la stazione ferroviaria di Montabaur sulla linea ferroviaria ad alta velocit\u00e0 Colonia-Francoforte."}
{"id": "3676081", "revid": "1776051", "url": "https://it.wikipedia.org/wiki?curid=3676081", "title": "Nistertal", "text": "Nistertal \u00e8 un comune di 1.316 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Bad Marienberg (Westerwald)."}
{"id": "3676083", "revid": "110157", "url": "https://it.wikipedia.org/wiki?curid=3676083", "title": "Norken", "text": "Norken \u00e8 un comune di 972 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Bad Marienberg (Westerwald)."}
{"id": "3676084", "revid": "1776051", "url": "https://it.wikipedia.org/wiki?curid=3676084", "title": "Stockhausen-Illfurth", "text": "Stockhausen-Illfurth \u00e8 un comune di 475 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Bad Marienberg (Westerwald)."}
{"id": "3676085", "revid": "110157", "url": "https://it.wikipedia.org/wiki?curid=3676085", "title": "Unnau", "text": "Unnau \u00e8 un comune di 1.818 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Bad Marienberg (Westerwald)."}
{"id": "3676086", "revid": "74801", "url": "https://it.wikipedia.org/wiki?curid=3676086", "title": "Burlington (Iowa)", "text": "Burlington \u00e8 una citt\u00e0 degli Stati Uniti, capoluogo della contea di Des Moines, nello Stato dell'Iowa. La citt\u00e0 sorge sulle rive del fiume Mississippi ed \u00e8 stata fondata nel 1833.\nGeografia fisica.\nBurlington ha una superficie di di cui 1,9 coperti da acque interne. Le citt\u00e0 situate nei pressi di Burlington sono: Middletown, West Burlington, Lomax, e Gladstone. Burlington \u00e8 situata a \nSociet\u00e0.\nEvoluzione demografica.\nSecondo il censimento del 2000, Burlington contava abitanti e famiglie. La densit\u00e0 di popolazione era di 698,93 abitanti per chilometro quadrato. Le unit\u00e0 abitative erano , con una media di 312,10 per chilometro quadrato. La composizione razziale contava il 91,6% di bianchi, il 5% di afroamericani, lo 0,33% di nativi americani, lo 0,66% di asiatici, e lo 0,90% di altre razze. Gli ispanici e i latini erano il 2,06% della popolazione rasidente. Il 48,2% delle famiglie erano coppie sposate che vivono insieme. Il 24,5% della popolazione aveva meno di 18 anni, l'8,9% aveva tra i 18 e i 24 anni, Il 26,7% aveva tra i 25 e i 44 anni, il 22,7% aveva tra i 45 e i 64 anni e il 17,2% aveva pi\u00f9 di 65 anni. L'et\u00e0 media della popolazione era di 38 anni. Per ogni 100 donne, c'erano 90,9 uomini. Il reddito mediano per una famiglia era di . Gli uomini avevano un reddito di , mentre le donne di . Circa il 10,0% delle famiglie e il 12,6% della popolazione era al di sotto della soglia di povert\u00e0.\nNel 2010, la popolazione \u00e8 passata a abitanti.\nMedia e telecomunicazioni.\nGiornali.\nA Burlington ci sono due testate giornalistiche: il \"The Hawk Eye\" e il \"Des Moines County News\"."}
{"id": "3676096", "revid": "2146946", "url": "https://it.wikipedia.org/wiki?curid=3676096", "title": "Franko Andrija\u0161evi\u0107", "text": "Caratteristiche tecniche.\n\u00c8 un giocatore molto duttile, bravo tecnicamente, agisce prevalentemente come trequartista ma pu\u00f2 all'occorrenza arretrare il suo raggio d'azione giocando anche da centrocampista centrale o come mezzala sinistra.\nCarriera.\nClub.\nCresce calcisticamente nelle giovanili dell'Hajduk Spalato per poi debuttare in prima squadra il 13 maggio 2010 contro il Sesvete entrando al 70\u00ba al posto del collega Cernat. Passa poi una stagione in prestito in seconda serie croata giocando al NK Dugopolje. Torna a fine stagione nuovamente all'Hajduk dove in sei anni globalizza 84 presenze e 15 reti tra tutte le competizioni. Viene ingaggiato nell'estate 2014 dalla Dinamo Zagabria dove rimane solamente sei mesi.\nNel gennaio 2015 durante il mercato invernale, viene acquistato dalla Lokomotiva Zagabria, dove mette a referto in un anno e mezzo 51 presenze e segna 21 reti. Il 29 luglio 2016 viene ufficializzato dal Rijeka, squadra con cui firma un contratto triennale. Il 20 giugno 2017 si trasferisce alla squadra belga del Gent, con cui firma un contratto di durata quinquennale.\nDopo 2 prestiti, uno in Croazia e l'altro in Belgio, il 6 luglio 2021 viene venduto a titolo definitivo ai cinesi del .\nNazionale.\nNel 2010 ha debuttato con l'Under-21 croata.\nIl 6 febbraio 2013 ha debuttato con la nazionale croata in un'amichevole giocata contro la Corea del Sud entrando al 65\u00ba al posto di Vukojevi\u0107.\nStatistiche.\nPresenze e reti nei club.\n\"Statistiche aggiornate al 31 maggio 2017\"."}
{"id": "3676099", "revid": "198277", "url": "https://it.wikipedia.org/wiki?curid=3676099", "title": "T.R. Knight", "text": ""}
{"id": "3676101", "revid": "110157", "url": "https://it.wikipedia.org/wiki?curid=3676101", "title": "Bannberscheid", "text": "Bannberscheid \u00e8 un comune di 612 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Wirges."}
{"id": "3676102", "revid": "767487", "url": "https://it.wikipedia.org/wiki?curid=3676102", "title": "Gheorghe Mul\u021bescu", "text": ""}
{"id": "3676103", "revid": "110157", "url": "https://it.wikipedia.org/wiki?curid=3676103", "title": "Dernbach (Westerwald)", "text": "Dernbach (Westerwald) \u00e8 un comune di 2.344 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Wirges."}
{"id": "3676104", "revid": "110157", "url": "https://it.wikipedia.org/wiki?curid=3676104", "title": "Ebernhahn", "text": "Ebernhahn \u00e8 un comune di 1.206 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Wirges."}
{"id": "3676105", "revid": "767487", "url": "https://it.wikipedia.org/wiki?curid=3676105", "title": "Helferskirchen", "text": "Helferskirchen \u00e8 un comune di 1.109 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Wirges."}
{"id": "3676106", "revid": "110157", "url": "https://it.wikipedia.org/wiki?curid=3676106", "title": "Leuterod", "text": "Leuterod \u00e8 un comune di 856 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Wirges."}
{"id": "3676107", "revid": "110157", "url": "https://it.wikipedia.org/wiki?curid=3676107", "title": "Mogendorf", "text": "Mogendorf \u00e8 un comune di 1.175 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Wirges."}
{"id": "3676108", "revid": "104458", "url": "https://it.wikipedia.org/wiki?curid=3676108", "title": "Revonlahti", "text": ""}
{"id": "3676109", "revid": "599013", "url": "https://it.wikipedia.org/wiki?curid=3676109", "title": "Israel Dagg", "text": "Biografia.\n\"Utility back\" di buone qualit\u00e0 atletiche e molto veloce, Israel Dagg milita dal 2006 nella squadra provinciale di ed esord\u00ec a livello professionistico in Super Rugby nelle file della \"franchise\" degli nella stagione 2009.\nDebutt\u00f2 negli \"All Blacks\" a giugno 2010 in occasione di un \"test match\" contro l'; pochi mesi dopo fu tra gli artefici della vittoria neozelandese nel Tri Nations 2010 grazie a una meta nel finale di partita contro il che permise agli \"All Blacks\" di aggiudicarsi l'incontro per 29-22.\nAi nel Super Rugby 2011, si procur\u00f2 in corso di stagione un infortunio alla coscia che ne mise in forse la partecipazione alla successiva ; recuperato, entr\u00f2 nella lista dei 30 convocati al torneo, del quale marc\u00f2 la prima meta in assoluto durante l'incontro inaugurale tenutosi tra e e vinto da quest'ultima per 41-10.\nCon la vinse successivamente il torneo, laureandosi cos\u00ec campione del mondo.\nQuattro anni pi\u00f9 tardi, seppure incluso nella squadra allargata che disput\u00f2 il Championship 2015 e gli incontri di preparazione, non fu incluso dal C.T. Steve Hansen nella rosa alla in Inghilterra. Dopo qualche anno passato nella sua franchigia i crusaders,annuncia il suo ritiro forzato a causa di un infortunio al ginocchio destro."}
{"id": "3676112", "revid": "198277", "url": "https://it.wikipedia.org/wiki?curid=3676112", "title": "D.W. Moffett", "text": ""}
{"id": "3676113", "revid": "188323", "url": "https://it.wikipedia.org/wiki?curid=3676113", "title": "SO POSIX", "text": ""}
{"id": "3676114", "revid": "188323", "url": "https://it.wikipedia.org/wiki?curid=3676114", "title": "Adobe mobile air", "text": ""}
{"id": "3676115", "revid": "188323", "url": "https://it.wikipedia.org/wiki?curid=3676115", "title": "Adobe Mobile AIR", "text": ""}
{"id": "3676120", "revid": "110157", "url": "https://it.wikipedia.org/wiki?curid=3676120", "title": "Moschheim", "text": "Moschheim \u00e8 un comune di 789 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Wirges."}
{"id": "3676121", "revid": "110157", "url": "https://it.wikipedia.org/wiki?curid=3676121", "title": "Niedersayn", "text": "Niedersayn \u00e8 un comune di 197 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Wirges."}
{"id": "3676122", "revid": "110157", "url": "https://it.wikipedia.org/wiki?curid=3676122", "title": "\u00d6tzingen", "text": "\u00d6tzingen \u00e8 un comune di 1.327 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Wirges."}
{"id": "3676123", "revid": "729019", "url": "https://it.wikipedia.org/wiki?curid=3676123", "title": "Stazione di Pontecagnano", "text": "La stazione di Pontecagnano sorge nel comune di Pontecagnano Faiano. \u00c8 situata lungo la ferrovia Salerno-Reggio Calabria.\nStrutture e impianti.\nI binari in uso sono quattro, di cui due per il servizio viaggiatori e il terzo per precedenze di treni passeggeri e merci; il quarto dal 2014 viene usato per le manovre e l'ingresso nel raccordo AutoMar, azienda di trasporto e stoccaggio autoveicoli."}
{"id": "3676124", "revid": "110157", "url": "https://it.wikipedia.org/wiki?curid=3676124", "title": "Siershahn", "text": "Siershahn \u00e8 un comune di 2.744 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Wirges."}
{"id": "3676126", "revid": "1776051", "url": "https://it.wikipedia.org/wiki?curid=3676126", "title": "Staudt", "text": "Staudt \u00e8 un comune di 1.070 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Wirges."}
{"id": "3676130", "revid": "121143619", "url": "https://it.wikipedia.org/wiki?curid=3676130", "title": "Guerra di posizione", "text": "La guerra di posizione \u00e8 un modo di condurre un conflitto, in maniera stabile fino al logoramento del nemico.\nAntichit\u00e0 e medioevo.\nLa guerra di posizione \u00e8 il modo di condurre un conflitto in maniera stabile fino a sconfiggere il nemico. Consiste nella fortificazione dei fronti dove i soldati rimanevano rintanati per mesi e mesi. Il pi\u00f9 antico e classico sistema di condurre una guerra di posizione \u00e8 ovviamente l'assedio: sia durante l'et\u00e0 antica che durante il Medioevo il modo per espugnare una citt\u00e0 era quello di circondarla e ridurla allo sfinimento e bombardarla sia materialmente (con catapulte e simili) che moralmente (insulti, ostentazione della sicurezza della propria vittoria).\nLa guerra di posizione \u00e8 sempre stata una gara di sopravvivenza: vinceva la parte che riusciva a resistere ai traumi e alle privazioni che essa comporta. Un altro modo di condurre una guerra di posizione era creare accampamenti fortificati e quindi, quasi inespugnabili.\nDurante il Medioevo, anche se i soldati non si asserragliano pi\u00f9 negli accampamenti, l'assedio rimarr\u00e0 ancora la principale tattica di conquista di una citt\u00e0. Esempi emblematici sono i famosi assedi di Antiochia e quello di Gerusalemme, entrambi ad opera dei Crociati.\nEt\u00e0 moderna.\nCon l'invenzione della polvere da sparo nell'et\u00e0 moderna, la guerra si rivoluzion\u00f2: pareva che le battaglie potessero essere brevi e temporanee grazie alle nuove armi potenti e distruttive: moschetti e cannoni. Tuttavia proprio per l'alto numero di perdite, le battaglie arrivavano ad una situazione di stallo e si dovette ricorrere alle trincee, gi\u00e0 usate dal medioevo. \nInoltre, l'assedio divenne pi\u00f9 complesso.\nNonostante la disponibilit\u00e0 per gli assedianti di potenti cannoni d'assedio, i mortai, anche i difensori erano equipaggiati con moschetti e cannoni da fortezza e potevano prendere le necessarie contromisure.\nLa guerra dei trent'anni, rappresenta al tempo stesso sia la prima guerra di movimento che di posizione: se le tattiche prevedevano rapide azioni vincenti, molto spesso degeneravano in logoranti bagni di sangue, dove le citt\u00e0 espugnate venivano devastate.\nFamoso \u00e8 l'assedio di Vienna del 1683, in cui l'Europa riusc\u00ec a piegare, per superiorit\u00e0 tattiche e tecnologiche l'inarrestabile potenza militare turca che incombeva da pi\u00f9 di 200 anni.\n\u00c8 anche questa l'epoca del maresciallo S\u00e9bastien Le Prestre de Vauban celeberrimo ingegnere militare del Re Sole che rese le fortezze francesi inespugnabili.\nNeppure Napoleone riusc\u00ec a risolvere il problema della guerra di posizione: in Egitto, per esempio i Mamelucchi lo costrinsero ad una specie di guerriglia e di assedi, cosa ben diversa dalle sue campagne successive.\nL'ultima guerra di posizione sar\u00e0 la guerra franco-prussiana, con l'assedio di Parigi.\nEt\u00e0 contemporanea.\nI piani strategici della Prima guerra mondiale (come il piano Schlieffen o il piano 17) non ebbero successo: il simbolo della guerra di posizione era diventata la guerra di trincea.\nLa guerra di trincea si combatteva metro per metro, passo per passo: le perdite in una sola battaglia erano altissime (emblematiche sono la battaglia di Verdun e la battaglia della Somme).\nI soldati erano rintanati nelle trincee, immersi nel fango, protetti da sacchi di sabbia e, per osservare le posizioni nemiche, erano costretti a sporgersi o a guardare da feritoie.\nPur di sfondare il fronte nemico e fargli abbandonare la trincea si inventano le pi\u00f9 disparate e pericolose armi: le armi chimiche, come l'iprite o il fosgene, l'artiglieria pesante o campale i carri armati, le mine sotterranee\nDurante la Seconda guerra mondiale invece, la guerra di posizione fu del tutto accantonata salvo alcune eccezioni quali: l'assedio di Leningrado, i primi combattimenti in Francia, dopo lo sbarco in Normandia e la guerra nel Pacifico, dove i giapponesi tentarono di resistere fino alla fine."}
{"id": "3676133", "revid": "124125619", "url": "https://it.wikipedia.org/wiki?curid=3676133", "title": "Wilfried N'Sond\u00e9", "text": "Biografia.\nWilfried N'Sond\u00e9 ha lasciato il Congo per Parigi nel 1973 quando si \u00e8 trasferito con la famiglia nella capitale francese. A Parigi \u00e8 cresciuto e ha studiato. Attualmente vive a Berlino dove fa il musicista e lavora come educatore. Wilfried N'Sond\u00e9 ha pubblicato due romanzi di cui uno, \"Il morso del leopardo\" \u00e8 stato tradotto in italiano da Morellini. A fare da filo rosso nella sua opera sono questioni di immigrazione e identit\u00e0 sullo sfondo grigio delle periferie parigine.\nNel 2016 ha insegnato all'Universit\u00e0 di Berna in funzione di professore ospite."}
{"id": "3676134", "revid": "110157", "url": "https://it.wikipedia.org/wiki?curid=3676134", "title": "Breitenau (Germania)", "text": "Breitenau \u00e8 un comune di 635 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Ransbach-Baumbach."}
{"id": "3676136", "revid": "110157", "url": "https://it.wikipedia.org/wiki?curid=3676136", "title": "Caan", "text": "Caan \u00e8 un comune di 725 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Ransbach-Baumbach."}
{"id": "3676137", "revid": "110157", "url": "https://it.wikipedia.org/wiki?curid=3676137", "title": "Deesen", "text": "Deesen \u00e8 un comune di 679 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Ransbach-Baumbach."}
{"id": "3676140", "revid": "110157", "url": "https://it.wikipedia.org/wiki?curid=3676140", "title": "Hundsdorf", "text": "Hundsdorf \u00e8 un comune di 462 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Ransbach-Baumbach."}
{"id": "3676141", "revid": "110157", "url": "https://it.wikipedia.org/wiki?curid=3676141", "title": "Nauort", "text": "Nauort \u00e8 un comune di 2.310 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Ransbach-Baumbach."}
{"id": "3676142", "revid": "110157", "url": "https://it.wikipedia.org/wiki?curid=3676142", "title": "Oberhaid (Renania-Palatinato)", "text": "Oberhaid \u00e8 un comune di 404 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Ransbach-Baumbach."}
{"id": "3676144", "revid": "300067", "url": "https://it.wikipedia.org/wiki?curid=3676144", "title": "Andr\u00e9 Bambu", "text": ""}
{"id": "3676145", "revid": "486946", "url": "https://it.wikipedia.org/wiki?curid=3676145", "title": "CBS Paramount Network Television", "text": ""}
{"id": "3676148", "revid": "110157", "url": "https://it.wikipedia.org/wiki?curid=3676148", "title": "Sessenbach", "text": "Sessenbach \u00e8 un comune di 494 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Ransbach-Baumbach."}
{"id": "3676149", "revid": "110157", "url": "https://it.wikipedia.org/wiki?curid=3676149", "title": "Wirscheid", "text": "Wirscheid \u00e8 un comune di 322 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Ransbach-Baumbach."}
{"id": "3676150", "revid": "110157", "url": "https://it.wikipedia.org/wiki?curid=3676150", "title": "Wittgert", "text": "Wittgert \u00e8 un comune di 643 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Ransbach-Baumbach."}
{"id": "3676155", "revid": "1305772", "url": "https://it.wikipedia.org/wiki?curid=3676155", "title": "Guardami/Gente per bene", "text": "Guardami/Gente per bene \u00e8 un 45 giri di Riccardo Fogli, pubblicato nel 1975. I brani sono stati pubblicati come inediti; in seguito, \"Guardami\" \u00e8 stata inserita nella raccolta del 1982 (\"Il primo Riccardo Fogli\"), e in quelle del 1994, 2005 e 2009, mentre \"Gente per bene\" \u00e8 stata inserita nelle compilation del 2005, 2009 e 2010."}
{"id": "3676157", "revid": "466539", "url": "https://it.wikipedia.org/wiki?curid=3676157", "title": "Il Caff\u00e8 (1953-1986)", "text": "Il Caff\u00e8 \u00e8 stata una rivista mensile, poi bimestrale, \"di attualit\u00e0 e cultura\" fondata da Giambattista Vicari nel marzo 1953 con il nome \"Venerd\u00ec il Caff\u00e8\", e diretta da Giorgio Capuano e Romeo G. Giardini (pseudonimo dello stesso Vicari), poi dal 1955 diretta ufficialmente da Vicari con il proprio nome, quando la rivista diventa \"Il Caff\u00e8 politico e letterario\" (cambier\u00e0 ancora nome nel 1965 diventando \"Il Caff\u00e8 letterario e satirico\" e nel 1972 diventando \"Il Caff\u00e8 di letteratura e attualit\u00e0\"). Cess\u00f2 le pubblicazioni nel 1977. Fu un importante laboratorio culturale, unico in Italia, dedicato alla letteratura satirica, eccentrica, grottesca.\nStoria.\nNata da un'idea di Giambattista Vicari (che allora collaborava come critico letterario alla \"Settimana Incom\"), conversando con Sergio Zavoli e Giorgio Prosperi al bar Rosati di Roma, \u00e8 stata una rivista centrale (basta leggere l'elenco dei collaboratori) degli anni cinquanta-settanta del XX secolo. Nata in risposta al Neorealismo, di stampo dissacrante e non serioso, antiaccademica e libera, a tratti goliardica, \u00e8 stata modello di diverse riviste successive e sede di molti esperimenti di avanguardia letteraria.\nNei primi anni ebbe taglio giornalistico, ma dal 1956 divenne una raffinata rivista letteraria (con una nuova impostazione grafica), ricchissima di illustrazioni di Jean-Michel Folon, Mino Maccari, Adriano Zannino, Saul Steinberg, Jacques-Armand Cardon, Roland Topor, Domenico Colantoni.\nDopo la scomparsa di Vicari nel 1978, ci furono due serie (1980-1981 e 1985-1986) con il nome \"Il Caff\u00e8. Periodico di letteratura satirica, grottesca ed eccentrica\", dirette da Carlo Contreras e Cesare Landrini (insieme con Gaetano Rizzo Nervo), ma non si riusc\u00ec a farla decollare. In tutto sono usciti 92 fascicoli fino al 1965, poi dopo l'interruzione del 1966 39 numeri fino al 1975, 3 nel 1977, 3 tra il 1980 e il 1981, e 2 tra il 1985 e il 1986. L'archivio dedicato a Giambattista Vicari contiene anche tutti i documenti legati alla rivista (libri, carteggi, manoscritti), oltre alla catalogazione informatica della rivista e dei carteggi degli scrittori che vi hanno collaborato."}
{"id": "3676159", "revid": "287204", "url": "https://it.wikipedia.org/wiki?curid=3676159", "title": "Gran Premio motociclistico del Belgio 1965", "text": "Il Gran Premio motociclistico del Belgio fu il settimo appuntamento del motomondiale 1965.\nSi svolse il 4 luglio 1965 sul circuito di Spa-Francorchamps, e corsero le classi 50, 250, 500 e sidecar.\nPrima gara della giornata quella della 50, vinta da Ernst Degner su Suzuki, segu\u00ec la 250 con la vittoria di Jim Redman su Honda e vittoria per Mike Hailwood in 500 davanti al compagno di squadra Giacomo Agostini. Redman con questa, che fu la sua 40a vittoria in carriera, stabil\u00ec in quel momento il nuovo record di vittorie, superando in quella classifica Carlo Ubbiali e John Surtees.\nNei sidecar la vittoria and\u00f2 all'equipaggio Fritz Scheidegger/John Robinson; con questa vittoria, mancando una sola gara al termine della stagione delle motocarrozzette, si aggiudic\u00f2 anche il titolo iridato.\nClasse 500.\nFurono 17 i piloti presenti al via e di questi 10 vennero classificati al termine della prova.\nClasse 50.\nLa Kreidler in questa occasione comunic\u00f2 la sua decisione di ritirarsi ufficialmente dalle gare."}
{"id": "3676162", "revid": "1305772", "url": "https://it.wikipedia.org/wiki?curid=3676162", "title": "Andrea d'Austria", "text": "Biografia.\nAndrea d'Austria nacque al castello di B\u0159eznice, in Boemia, il 15 giugno 1558, figlio primogenito dell'arciduca Ferdinando II d'Austria, reggente del Tirolo, e della sua prima moglie Philippine Welser. Dato il suo status egli era nipote dell'imperatore Carlo V e del margravio Ferdinando I di Burgau ed era cugino del cardinale Alberto d'Austria. I suoi genitori contrassero matrimonio morganatico rimasto segreto per vari anni. Andrea e i suoi fratelli quindi non poterono aspirare a ricevere o ereditare titoli nobiliari anche se poterono fregiarsi dell'appellativo \"d'Austria\".\nMalgrado questo Andrea d'Austria ebbe modo di studiare presso la corte di Vienna ove si dedic\u00f2 allo studio delle lettere e del latino, oltre ad apprendere diverse lingue come l'italiano, lo spagnolo ed il francese.\nPapa Gregorio XIII lo cre\u00f2 cardinale durante il Concistoro del 19 novembre 1576 (con dispensa per non aver ancora raggiunto l'et\u00e0 canonica per tale ruolo) e gli venne assegnato il titolo cardinalizio di Cardinale diacono di Santa Maria Nuova l'11 dicembre dell'anno successivo. Subito dopo la sua nomina, egli trascorse due anni a Roma ove venne nominato cardinale protettore per il Sacro Romano Impero nonch\u00e9 governatore del Tirolo e dell'Alsazia.\nIl 15 giugno 1580 venne eletto vescovo coadiutore presso la diocesi di Bressanone con diritto di successione. Nel 1591, alla morte del suo predecessore, venne nominato amministratore apostolico e poi divenne titolare avendo raggiunto l'et\u00e0 canonica per la reggenza. Dal 1587 venne nominato abate commendatario di Murbach-Luders in Alsazia, carica che tenne fino alla morte. Durante questi anni, Andrea ebbe due figli illegittimi dalla propria amante, Hans Georg Degli Albizzi e Susanna Degli Albizzi, nati rispettivamente nel 1583 e nel 1584.\nLegato \"a latere\" a Colonia nel 1582 in sostituzione di Gebhard Truchsess von Waldburg, arcivescovo e principe elettore, il quale era divenuto di fede luterana e che venne da Andrea stesso espulso dalla diocesi il 1\u00ba aprile 1583. Prese parte al conclave del 1585 che elesse papa Sisto V.\nVenne trasferito nella diocesi di Costanza nel 1589, non prese parte al primo conclave che si tenne l'anno successivo e che elesse papa Urbano VII, ma prese invece parte al secondo conclave di quell'anno che elesse Gregorio XIV. Come cardinale protodiacono, egli ebbe il privilegio di incoronare il nuovo papa l'8 dicembre 1590 e venne dal nuovo pontefice nominato legato della Santa Sede per tutta la Germania. Prese parte al conclave del 1591 che elesse papa Innocenzo IX e sempre in qualit\u00e0 di protodiacono lo incoron\u00f2 il 3 novembre di quell'anno. Nel 1592 prese parte ad un nuovo conclave che elesse Clemente VIII. Il re di Spagna Filippo II lo nomin\u00f2 nel settembre 1598 governatore di Fiandra al posto di Alberto d'Austria, rimanendo in carica sino all'agosto del 1599. Nel 1600 venne nominato abate di Luxeuil.\nPre l'anno giubilare del 1600 Andrea comp\u00ec un pellegrinaggio a piedi da Vienna a Roma, vestito da povero pellegrino, e visit\u00f2 anche le sette chiese del giubileo. Riconosciuto dal cardinale Cinzio Aldobrandini, venne portato quasi a forza da papa Clemente VIII che lo omaggi\u00f2 con grande gioia malgrado egli volesse rimanere nel pi\u00f9 totale anonimato. Dopo questo evento, il cardinale prosegu\u00ec alla volta di Napoli per venerare il sangue di San Gennaro. Successivamente torn\u00f2 a Roma, ma durante il viaggio si ammal\u00f2 di febbre e fece appena in tempo ad arrivare in Vaticano ove mor\u00ec il 12 novembre 1600. Il suo corpo venne sepolto nella chiesa di Santa Maria dell'Anima presso il Cimitero Teutonico di Roma ed i suoi intestini vennero sepolti invece presso l'altare maggiore della chiesa di Santa Maria del Campo Santo Teutonico, in Vaticano.\nDiscendenza.\nEbbe due figli illegittimi:"}
{"id": "3676196", "revid": "287204", "url": "https://it.wikipedia.org/wiki?curid=3676196", "title": "Serie PC-50x", "text": "La serie PC-50x (conosciuta anche come SD-050, SD-070, SD-090, 9015) \u00e8 una famiglia di console per videogiochi appartenente alla prima generazione diffusa prevalentemente in Europa tra il 1977 e i primi anni ottanta, tutte prodotte in Asia. L'appellativo PC-50x della serie deriva dal nome delle cartucce (PC-501, Pc-502...).\nLe console non hanno un processore centrale; tutta l'implementazione dei giochi \u00e8 ottenuta grazie ai singoli chip presenti nelle cartucce, tutte basate sulla famiglia di chip AY-3-8xxx della General Instrument. Della famiglia fanno parte anche le cosiddette console della famiglia '9015' in cui cambia il nome (9015-A, 9015-B...) e la forma delle cartucce ma al cui interno vi sono sempre gli stessi integrati AY-3-8xxx.\nCaratteristiche.\nAlcune console producevano schermate a colori mentre altre in bianco e nero. Quelle a colori spesso erano contrassegnate dalla lettera S iniziale di SECAM, standard francese della codifica dei colori.\nCaratteristiche comuni a tutte le console della famiglia sono i 10 tasti per la scelta del gioco, un tasto di Start/Reset, 4/5 interruttori per i settaggi dei giochi e due joystick con un bottone.\nPer molti modelli, nel nome \u00e8 presente la sigla SD, ovvero Soundic (Hong Kong), il reale costruttore della console.\nVersioni prodotte.\nLe console venivano prodotte in Cina, importate e rimarchiate da parecchie aziende e vendute con differenti nomi.\nQui sotto un loro elenco non esaustivo."}
{"id": "3676197", "revid": "110855095", "url": "https://it.wikipedia.org/wiki?curid=3676197", "title": "Elias Hrawi", "text": "Biografia.\n\u00c8 stato Presidente della Repubblica del Libano dal 24 novembre 1989 al 24 novembre 1998.\nNato a Hawsh al-Umar\u0101\u02be, pochissimi chilometri a SO di Zahle, nella valle della Beqa', Hrawi \u00e8 stato il primo Presidente maronita della Repubblica libanese a non essere originario del Monte Libano. Fu eletto il 24 novembre 1989, due giorni dopo l'assassinio del Presidente Ren\u00e9 Moawad, il cui mandato dur\u00f2 appena 17 giorni. Dal momento che il mandato doveva spirare nel 1995, l'Assemblea nazionale libanese emend\u00f2 la Costituzione perch\u00e9 il nuovo eletto potesse rimanere in carica per 3 anni supplementari.\nLa famiglia di Hrawi era di proprietari terrieri. Egli studi\u00f2 all'Universit\u00e9 Saint-Joseph a Beirut, da dove usc\u00ec con una laurea in Giurisprudenza. Si dedic\u00f2 al settore dei legumi, facendo ottimi affari con alcune compagnie svizzere e riusc\u00ec con successo a guidare la cooperativa di barbabietole da zucchero della pianura della Beq\u0101\u02bf. Quando i suoi affari di export furono distrutti dalla guerra civile libanese che spazz\u00f2 il Paese tra il 1975 e il 1990, si lanci\u00f2 con decisione nel settore dell'import di petrolio.\nDivenne vicepresidente della Camera di Commercio e dell'Industria libanese nel 1963.\nProvenendo da un'importante famiglia coinvolta anche nella politica, il giovane Elias segu\u00ec le orme dei fratelli Georges e Joseph, facendosi eleggere al Parlamento nel 1972. Dal 1980 al 1982, lavor\u00f2 al ministero dei Lavori Pubblici, sotto la guida di Elias Sarkis e del Primo ministro Shafiq Wazzan. Concentr\u00f2 i suoi sforzi sulla costruzione di ponti e autostrade per collegare le differenti parti del Paese.\nCome Presidente, Hrawi firm\u00f2 alcuni emendamenti alla Costituzione, formalizzando cos\u00ec le riforme dettate dagli Accordi di Ta'if, dando perci\u00f2 alla comunit\u00e0 musulmana un posto di maggior peso nel governo del Libano. Il 13 ottobre 1990, con l'appoggio delle forze armate siriane, obblig\u00f2 il gen. Michel Aoun (\u02bfAwn), capo di un'amministrazione rivale e, di fatto, eversiva, ad arrendersi per avviare la ricostruzione del Libano. Il 22 maggio 1991 firm\u00f2 un \"Trattato di amicizia, fratellanza, cooperazione e coordinamento\" con la Siria, grazie al quale il Libano prometteva di non autorizzare l'utilizzo del suo territorio contro gli interessi siriani.\nIl giudizio dei libanesi su Hrawi \u00e8 controverso. Molti ne apprezzano l'azione mirante a metter fine all'azione delle milizie \"feudali\" e alla guerra civile che aveva sconvolto il Paese per 15 anni (1975-1990). Egli rispett\u00f2 sempre la sua profonda convinzione, per cui la lealt\u00e0 verso la nazione deve prevalere sugli interessi settari, e che fosse necessaria una coesistenza pacifica al di l\u00e0 delle differenze religiose delle fazioni libanesi. Alcuni hanno addirittura operato per questi motivi, presentandolo come candidato per il Premio Nobel per la pace.\nAltri invece hanno sottolineato la contraddizione che egli abbia disarmato le milizie cristiane e la maggior parte di quelle musulmane, ma non quelle di Hezbollah, tanto potenti da far fallire l'azione israeliana contro il Libano nel corso del 2008.\nLe stesse critiche hanno ricordato che egli ha difeso gli interessi della Siria e hanno accusato il \"Trattato di amicizia\" con essa di prolungare di fatto la colonizzazione del Libano da parte del suo potente vicino arabo. \u00c8 stato inoltre criticato per aver emendato la Costituzione permettendogli di prolungare il mandato presidenziale di tre anni. L'ex-Presidente della Repubblica Amin Gemayel ha detto in proposito che una tale decisione (che egli rimprovera sia stata assunta \"a tamburo battente\") indeboliva ulteriormente la gi\u00e0 fragile Costituzione libanese, creando un precedente che il suo successore, \u00c9mile Lahoud, in effetti segu\u00ec (su domanda della Siria) nel 2004, prolungando egli pure il suo mandato per ulteriori tre anni."}
{"id": "3676203", "revid": "2033069", "url": "https://it.wikipedia.org/wiki?curid=3676203", "title": "A Gifted Man", "text": "A Gifted Man \u00e8 una serie televisiva statunitense creata da Susannah Grant per la CBS.\nLa serie, con protagonista Patrick Wilson, ha debuttato sulla CBS il 23 settembre 2011. In Italia \u00e8 stata trasmessa in prima visione in chiaro su Rai 2 a partire dal 27 febbraio 2013.\nTrama.\nMichael Holt \u00e8 un affermato chirurgo che gestisce una clinica a New York per clienti facoltosi. Freddo ed egocentrico, Holt vive una vita confortevole e materialista, ma la sua vita cambia improvvisamente quando riesce a vedere e a comunicare con Anna, la sua ex moglie defunta, morta recentemente in un incidente stradale. Anna chiede a Michael di lavorare nella clinica gratuita che dirigeva, per persone bisognose senza i benefici dell'assicurazione sanitaria. Michael si ritrova a contatto con una nuova realt\u00e0, fatta di persone povere e in difficolt\u00e0, molto differenti dalla sua clientela abituale.\nProduzione.\n\"A Gifted Man\" \u00e8 prodotto da CBS Television Studios e Timberman-Beverly Productions. Jonathan Demme, che figura tra i produttori esecutivi della serie, ha diretto l'episodio pilota, scritto da Susannah Grant.\nPablo Schreiber ha partecipato all'episodio pilota in veste di guest star, successivamente si \u00e8 unito al cast fisso della serie. Nel corso della serie sono previste le partecipazioni degli attori Eriq La Salle e Mike Doyle, rispettivamente nei ruoli del neuropsichiatra Evan Morrison e del dottor Victor Lantz.\nIl 14 novembre 2011 la CBS ha ordinato la creazione di altri tre episodi della serie, che si aggiungeranno quindi ai tredici gi\u00e0 confermati.\nIl 10 maggio 2012 \"A Gifted Man\" \u00e8 stata cancellata dalla CBS."}
{"id": "3676205", "revid": "247222", "url": "https://it.wikipedia.org/wiki?curid=3676205", "title": "Complici (Riccardo Fogli)", "text": ""}
{"id": "3676206", "revid": "533647", "url": "https://it.wikipedia.org/wiki?curid=3676206", "title": "Elias Hraoui", "text": ""}
{"id": "3676212", "revid": "1776051", "url": "https://it.wikipedia.org/wiki?curid=3676212", "title": "Global Evisceration", "text": "Global Evisceration \u00e8 un DVD live del gruppo brutal death metal statunitense Cannibal Corpse, pubblicato nel 2011."}
{"id": "3676215", "revid": "117906029", "url": "https://it.wikipedia.org/wiki?curid=3676215", "title": "Giulio Giglioli", "text": "Biografia.\nDopo aver frequentato il liceo classico Ennio Quirino Visconti di Roma, consegue alla laurea in lettere classiche nel 1904 con Emanuel L\u00f6wy sei anni dopo approfondendo le decorazioni del trono di Zeus fidiaco a Olimpia. Nello stesso anno diventa assistente di Archeologia e Storia dell'Arte Antica. Nel 1912 diventa ispettore archeologo al museo archeologico nazionale di Napoli, per poi essere trasferito l'anno successivo al museo nazionale etrusco di Villa Giulia a Roma. Durante l'esplorazione dell'Etruria meridionale e del territorio falisco si dedica soprattutto a Veio, dove scava dal 1914 e, con una parentesi dovuta alla guerra, al 1916, riportando alla luce grandi statue fittili tra cui il celebre Apollo.\nNel 1934 fu deputato alla Camera per il Partito Nazionale Fascista. Dal 1939 al 1943 fu Consigliere nazionale della Camera dei Fasci e delle Corporazioni.\nNegli anni Cinquanta fu tra i principali ideatori del Museo della Civilt\u00e0 Romana inaugurato nel 1955.\nFu socio corrispondente dell'Accademia dei Lincei, accademico di San Luca, accademico d'Italia, membro e poi presidente onorario dell'Istituto Nazionale di Studi Etruschi ed Italici, dell'Istituto Nazionale di Studi Romani e del Consiglio Superiore di Antichit\u00e0 e Belle Arti, socio della Pontificia accademia romana di archeologia. Suo allievo \u00e8 stato l'archeologo e museologo Carlo Pietrangeli.\nNel 1970 gli \u00e8 stata dedicata una via a sud-ovest di Roma, in zona Casal Palocco."}
{"id": "3676217", "revid": "228587", "url": "https://it.wikipedia.org/wiki?curid=3676217", "title": "Philippine Welser", "text": "Biografia.\nNacque dal matrimonio tra Anton Franz Welser, ricco mercante di Augusta, e Anna Adler. Suo padre proveniva da una ricca famiglia di banchieri che spesso effettuava prestiti alla casa imperiale.\nFilippina era nota per la sua bellezza e l'interesse per le scienze naturali e il commercio.\nIncontr\u00f2 per la prima volta Ferdinando II nel 1547 quando egli accompagn\u00f2 suo padre, l'imperatore Ferdinando I d'Asburgo, alla Dieta di Augusta. Nel 1556 si incontrarono di nuovo presso il castello di B\u0159eznice dove la zia di Philippine, Caterina di Lok\u0161any, ospitava spesso la famiglia imperiale.\nIl matrimonio venne celebrato in gran segreto nel gennaio 1557 a B\u0159eznice.\nL'imperatore, a conoscenza della nascita dei nipoti e tollerante nei confronti del matrimonio morganatico, pose alla coppia come unica condizione di mantenere segrete le nozze e di negare la successione ai loro figli.\nNel 1567 Ferdinando II assunse il governo del Tirolo e la coppia da K\u0159ivokl\u00e1t si trasfer\u00ec nel castello di Ambras presso Innsbruck, considerato uno dei palazzi pi\u00f9 belli del tempo.\nNel 1572 venne offerto a Ferdinando il trono polacco ma egli rifiut\u00f2 per non abbandonare la moglie.\nNel 1576, quattro anni prima della morte di Philippine, il Papa riconobbe il matrimonio.\nPhilippine fu benvoluta dal popolo tirolese per le sue donazioni e le opere di carit\u00e0. Ella inoltre, esperta farmacista, raccoglieva e studiava piante officinali. Fu anche autrice di una Farmacopea e di un manoscritto contenente pi\u00f9 di 200 ricette mediche, oggi conservato nella Biblioteca Nazionale di Vienna. Scrisse inoltre un libro di ricette di cucina contenente piatti tipici della cucina del tempo.\nMor\u00ec nel 1580 e due anni dopo suo marito si rispos\u00f2 con la nipote Anna Caterina Gonzaga.\nDiscendenza.\nPhilippine al marito diede quattro figli:"}
{"id": "3676218", "revid": "43718934", "url": "https://it.wikipedia.org/wiki?curid=3676218", "title": "Trattato di Caltabellotta", "text": ""}
{"id": "3676221", "revid": "110157", "url": "https://it.wikipedia.org/wiki?curid=3676221", "title": "Papiro 29", "text": "Il Papiro 29 (formula_129) \u00e8 uno dei pi\u00f9 antichi manoscritti esistenti del Nuovo Testamento, datato paleograficamente agli inizi del III secolo. \u00c8 scritto in greco.\nContenuto del papiro.\nformula_129 contiene una piccola parte del \"Atti degli Apostoli\" (26,7-8.20).\n\u00c8 attualmente ospitato presso la Biblioteca Bodleiana (Gr. bibl. g. 4 (P)) in Oxford.\nIl testo del codice \u00e8 rappresentativo del tipo testuale alessandrino o occidentale. Kurt Aland lo ha collocato nella Categoria I."}
{"id": "3676225", "revid": "287204", "url": "https://it.wikipedia.org/wiki?curid=3676225", "title": "Jari Isometsa", "text": ""}
{"id": "3676229", "revid": "76069", "url": "https://it.wikipedia.org/wiki?curid=3676229", "title": "Epibatos", "text": ""}
{"id": "3676230", "revid": "76069", "url": "https://it.wikipedia.org/wiki?curid=3676230", "title": "Epivat", "text": ""}
{"id": "3676231", "revid": "1442080", "url": "https://it.wikipedia.org/wiki?curid=3676231", "title": "Episodi di A Gifted Man", "text": "La prima ed unica stagione della serie televisiva A Gifted Man \u00e8 stata trasmessa dal 23 settembre 2011 al 2 marzo 2012 sul canale statunitense CBS.\nIn Italia \u00e8 stata trasmessa in prima visione assoluta su Rai 2 dal 27 febbraio al 30 maggio 2013."}
{"id": "3676232", "revid": "92723", "url": "https://it.wikipedia.org/wiki?curid=3676232", "title": "Michal Kov\u00e1\u010d", "text": "Biografia.\n\u00c8 stato Presidente della Repubblica slovacca dal 2 marzo 1993 al 2 marzo 1998."}
{"id": "3676233", "revid": "2166030", "url": "https://it.wikipedia.org/wiki?curid=3676233", "title": "Gualtieri V di Brienne", "text": "Biografia.\nEra figlio di Ugo, conte di Brienne e Lecce, e di Isabella de la Roche, figlia di Guido I de la Roche, Duca di Atene. Era l'erede pretendente anche al Regno di Gerusalemme e di Cipro, cos\u00ec come del Principato di Taranto e della Sicilia.\nGualtieri trascorse la sua giovinezza come ostaggio in Sicilia, nel castello di Augusta. Alla morte del padre Ugo nel 1296, Gualtieri eredit\u00f2 il titolo di conte di Brienne, Conversano e Lecce. Come suo padre, prese le armi al servizio del Regno di Napoli nel corso della Guerra del Vespro, ma fu catturato in un agguato a Gagliano nel 1300. Fu liberato nel 1302 con la firma del Trattato di Caltabellotta.\nLa morte del cugino di sua madre, Guido II de la Roche, nel 1308 gli port\u00f2 il Ducato di Atene, dove per\u00f2 trov\u00f2 forti pressioni da parte del Despota di Epiro, l'imperatore Andronico II Paleologo e del Signore della Valacchia. Nel 1310 assunse gli almogaveri della Compagnia Catalana, devastando le terre dell'impero bizantino. Dopo che gli almogaveri ebbero la meglio sui suoi nemici, tent\u00f2 di espellerli da Atene ma trov\u00f2 la resistenza di quelli. L'esercito di Gualtieri incontr\u00f2 i catalani alla battaglia di Halmyros sul fiume Cefisso in Beozia il 15 marzo 1311. Gli almogaveri ottennero una vittoria devastante, uccidendo Gualtieri e quasi tutta la sua cavalleria, e conquistarono il ducato di Atene (ad eccezione solo della Signoria di Argo e Nauplia); la Compagnia catalana nomin\u00f2 uno dei cavalieri superstiti, Roger Deslaur, come loro leader e nuovo duca di Atene.\nSuo figlio Gualtieri VI di Brienne gli succedette in tutti i suoi titoli (quello di Duca di Atena, solo nominale).\nNell'anno 1306 si spos\u00f2 con Giovanna di Ch\u00e2tillon ed ebbe due figli:"}
{"id": "3676249", "revid": "486946", "url": "https://it.wikipedia.org/wiki?curid=3676249", "title": "Ol'ga Kurylenko", "text": ""}
{"id": "3676251", "revid": "125240765", "url": "https://it.wikipedia.org/wiki?curid=3676251", "title": "Pescatore/Cent'anni di meno", "text": "Pescatore/Cent'anni di meno \u00e8 un singolo di Pierangelo Bertoli, pubblicato solo in versione promozionale per il circuito juke-box (quindi mai distribuito per la vendita al pubblico) nel 1980 dalla Ascolto (numero di serie YD 576).\nIl disco.\nPescatore.\nLa canzone \u00e8 un duetto tra una voce maschile e una femminile: la prima narra di un pescatore colto da una tempesta in mezzo al mare, tanto forte da non sapere se sopravviver\u00e0; la seconda invece \u00e8 la voce della moglie del pescatore, la quale vive un doppio travaglio: la preoccupazione per la sorte incerta del marito e l'impulso d'amore verso un altro uomo che si manifesta pi\u00f9 prepotentemente proprio durante l'assenza di colui che \u00e8 in bal\u00eca del nubifragio.\nIl testo originale della canzone nacque nelle mani del giovane paroliere Marco Negri, successivamente modificato da Pierangelo Bertoli; anche la musica \u00e8 di Negri, con Bertoli che modific\u00f2 solo l\u2019armonia, ma non aggiunse la sua firma per incoraggiarlo a scrivere canzoni.\nInizialmente non era stato pensato come un duetto (anche perch\u00e9 all'epoca non erano molto diffusi), ma poi fu il direttore della casa discografica a suggerire di far cantare all'emergente Fiorella Mannoia le parti femminili. Bertoli e la Mannoia registrarono le loro strofe separatamente, senza mai incontrarsi.\n\"Pescatore\" port\u00f2 in classifica l'album \"Certi momenti\" nel quale era incluso, facendogli vendere 200.000 copie, e fece conoscere al grande pubblico sia Bertoli che la Mannoia.\nNel 1995 viene pubblicata la raccolta \"Una voce tra due fuochi\", in cui Bertoli presenta i suoi pezzi riarrangiati, tra i quali \"Pescatore\" in versione solo maschile.\nNel suo ultimo album del 2002, \"301 guerre fa\", Bertoli include un ulteriore rifacimento di \"Pescatore\", duettando questa volta con Fiordaliso, che in seguito, per molto tempo, ha cantato la canzone nei suoi concerti.\nNell'album tributo \"...a Pierangelo Bertoli,\" uscito nel 2005, i Nomadi (in un duetto con Giulia Ottonello) scelgono di cantare \"Pescatore\", da loro sempre amata."}
{"id": "3676252", "revid": "767487", "url": "https://it.wikipedia.org/wiki?curid=3676252", "title": "Viktor Sokol", "text": "\u00c8 padre di Viktor Sokol, anch'egli calciatore nonch\u00e9 suo omonimo."}
{"id": "3676253", "revid": "38120", "url": "https://it.wikipedia.org/wiki?curid=3676253", "title": "Cent'anni di meno", "text": ""}
{"id": "3676254", "revid": "729019", "url": "https://it.wikipedia.org/wiki?curid=3676254", "title": "James Dalton", "text": "Biografia.\nCresciuto a livello provinciale nel Transvaal, con cui disputava la Currie Cup, Dalton esord\u00ec in Nazionale nel 1994 a Port Elizabeth contro l'.\nL'anno seguente fu convocato nella squadra che prese parte alla che il vinse, ma fu costretto a saltare quasi tutto il torneo per squalifica: nell'incontro della fase a gironi contro il fu infatti coinvolto in una rissa che valse a lui e ad altri due rugbisti canadesi un mese di sospensione.\nFu professionista nei Cats, oggi Lions, \"franchise\" di Super Rugby di Johannesburg, per poi passare nei Bulls nel 2000; assente dalla Nazionale dal 1998 in piena gestione Mallett, fu richiamato quasi 4 anni pi\u00f9 tardi da Rudolf Straeuli nel 2002 per una serie di incontri (i \"test\" di met\u00e0 e fine anno e il Tri Nations 2002); tuttavia quelli furono gli ultimi incontri internazionali in assoluto di Dalton, che nel 2003, tornato ai Cats, annunci\u00f2 il suo ritiro dall'attivit\u00e0.\nVanta anche due inviti nei Barbarians nel 2000.\nNel 2007 fu accusato di aver tentato di uccidere la moglie (da cui divorzi\u00f2 in seguito nel 2009) affogandola nella vasca da bagno: nel 2010 \u00e8 iniziato il processo a suo carico."}
{"id": "3676257", "revid": "742538", "url": "https://it.wikipedia.org/wiki?curid=3676257", "title": "Donazione di Namo di Baviera", "text": "La Donazione di Namo di Baviera \u00e8 un dipinto a olio su tela (520x402 cm) di Antonio Gandino, databile al 1605-1606 e conservato nella cappella delle Sante Croci del Duomo vecchio di Brescia, sulla parete destra.\nStoria.\nLe origini del dipinto si accomunano a quelle dell'\"Apparizione della Croce a Costantino\" di Grazio Cossali, che specchia la tela del Gandino sulla parete sinistra della cappella. Le due tele vengono inizialmente concepite come parte di un ciclo iconografico pi\u00f9 ampio, cos\u00ec come si ricava da un documento dell'epoca reso noto nel 1990: i dipinti dovevano essere in totale cinque, raffiguranti l'\"Apparizione della Croce a Costantino\", \"Sant'Elena ritrova la Croce a Gerusalemme\", \"Carlo Magno riceve la reliquia della Croce da Costantino IV\", \"Carlo Magno dona la reliquia della Croce a Namo di Baviera\" e \"Namo di Baviera dona la reliquia della Croce alla citt\u00e0 di Brescia\".\nIl ciclo avrebbe cos\u00ec ricostruito, per fasi successive, la leggenda ritenuta alle origini della Reliquia Insigne, principale pezzo del tesoro delle Sante Croci del Duomo vecchio, conservato proprio all'interno della cappella delle Sante Croci che, all'inizio del Seicento, si stava restaurando. In realt\u00e0, vengono eseguiti solo il primo e l'ultimo episodio dell'elenco, affidando il primo a Grazio Cossali e il secondo ad Antonio Gandino. Non \u00e8 nota documentazione in grado di chiarire il motivo di questa scelta, anche se, probabilmente, si privilegi\u00f2 il grande formato delle tele in accordo con il gusto diffuso dalla cultura tardo manierista, incline ad apprezzare le grandi costruzioni scenografiche. Le ridotte dimensioni della cappella, infatti, avrebbero forzatamente ridotto le dimensioni di ogni singolo dipinto.\n\u00c8 noto l'anno di commissione dell'opera, il 1605, ma non la data di completamento. Dato che la tela di Grazio Cossali \u00e8 firmata e datata 1606, e che il ciclo iconografico \u00e8 stato commissionato ad entrambi i pittori nello stesso momento, \u00e8 verosimile che anche l'opera del Gandino sia stata eseguita tra il 1605 e il 1606.\nDescrizione.\nIl dipinto raffigura l'episodio in cui Namo di Baviera, secondo la leggenda convertitosi al cattolicesimo dopo aver assistito a un miracolo durante la traslazione dei corpi dei santi Faustino e Giovita, dona al monastero dei Santi Faustino e Giovita la Reliquia Insigne, cio\u00e8 una crocetta composta da tre frammenti ritenuti provenienti dalla Vera Croce. Namo di Baviera \u00e8 raffigurato all'interno della chiesa annessa al monastero, rielaborata in stile classico, inginocchiato davanti all'arca sepolcrale dei due santi mentre, rivolto verso l'abate del monastero e ad altri dignitari, dona a questi la crocetta.\nDietro di lui, a destra del dipinto, \u00e8 rappresentato parte del corteo processionale che segu\u00ec la traslazione dei due corpi dalla basilica di San Faustino ad Sanguinem, sul quale svetta una lunga asta reggente la Croce del Campo e, poco pi\u00f9 in basso, l'Orifiamma, lo stendardo comunale di Brescia. In basso \u00e8 inginocchiato il paggio di Namo che regge la corona ducale, mentre in alto, in secondo piano, si scorge una cantoria occupata da un gruppo di musicanti.\nStile.\nL'episodio narrato dal Gandino non puntualizza, come altri dipinti legati allo stesso tema, il momento del miracolo avvenuto vicino a Porta Bruciata, bens\u00ec l'evento successivo, cio\u00e8 la donazione della Reliquia Insigne al cospetto dei patroni gi\u00e0 traslati nella nuova arca. L'omissione, rilevabile gi\u00e0 nell'elenco dei dipinti pensati per la cappella, \u00e8 forse da attribuire alla volont\u00e0 di rappresentare la storia della sola reliquia, registrandone i vari passaggi di propriet\u00e0 (sant'Elena, Carlo Magno, Namo di Baviera) raccontati dalla leggenda, fino alla donazione al monastero dei santi patroni. Nel dipinto, secondo Renata Stradiotti (1986), il Gandino, \"per la sonorit\u00e0 delle tinte cadenzate dal chiaroscuro dei volti, per la fastosit\u00e0 dei costumi dovuta pi\u00f9 al gusto descrittivo che ad una ricchezza ostentata, per la complessit\u00e0 e l'affollamento della scena [...] si sia voluto misurare con i grandi teleri alla veneta\".\nIl risultato, infatti, appare immediatamente pi\u00f9 apprezzato dalla letteratura artistica locale, caratterizzata da una cultura ancora fortemente rivolta verso Venezia: questo a differenza della contrapposta tela del Cossali, pi\u00f9 stilisticamente avanzata e meno capita, inizialmente, nei suoi alti valori artistici. Il Gandino, qui come altrove, dimostra ancora una volta di saper comporre molto bene la tradizione morettesca con un manierismo di altrettanto solido spessore mutuato dalla lezione di Jacopo Palma il Giovane, della quale si avvale per le costruzioni plastiche delle figure, sempre caratteristiche nella sua produzione. A ci\u00f2 si possono rilevare influssi emiliani nelle eleganti cadenze ispirate all'arte del Parmigianino, ma saldamente legate a un impianto di forte connotazione bresciana.\nProsegue la Stradiotti: \"La narrazione \u00e8 infatti personalissima, per quel modulo cos\u00ec elegantemente allungato delle figure [...], per l'architettura tutta bresciana e quasi bagnadoriana, che se da un lato incombe sul folto gruppo di astanti, dall'altro sfonda nella parte alta attraverso la finestra aperta verso il cielo grigio-azzurro; pretesto che immette nell'interno una luce perlacea la quale spiove ad attutire ci\u00f2 che poteva essere troppo coloristicamente violento\". Impronta romaniniana \u00e8 infine leggibile nel gruppo di musicanti sulla cantoria in secondo piano, gruppo anch'esso affollato che sottolinea la festosit\u00e0 dell'evento."}
{"id": "3676272", "revid": "74801", "url": "https://it.wikipedia.org/wiki?curid=3676272", "title": "Carlo d'Austria (1560-1627)", "text": "Biografia.\nEra figlio di Ferdinando II d'Austria e della prima moglie Philippine Welser.\nI suoi genitori contrassero matrimonio morganatico rimasto segreto per vari anni. Andrea e i suoi fratelli quindi non poterono ereditare titoli nobiliari ma poterono fregiarsi dell'appellativo \"d'Austria\".\nMentre suo fratello maggiore Andrea divenne cardinale, Carlo inizi\u00f2 la carriera militare.\nCombatt\u00e9 nell'esercito spagnolo contro l'Olanda e successivamente contro i Turchi. Qui si guadagn\u00f2 il titolo di Feldmaresciallo riuscendo a ottenere qualche successo a spese dei suoi soldati, che morirono di fame e rimasero senza ricevere pagamento. \nNel 1595, dopo la morte del padre, riusc\u00ec ad ereditare ingenti ricchezze sebbene non poteva ottenere il titolo che fu di Ferdinando II. Riusc\u00ec per\u00f2 ad ottenere il titolo di margravio di Burgau e di conte di Nellenburg e Hohenberg.\nI contemporanei vedevano con meraviglia la corte che circondava Carlo nel castello di G\u00fcnzburg, sua residenza. \nMeno popolare era presso suoi sudditi: aveva infatti fatto divieto di bere la Birra di frumento e aveva occupato la diocesi di Augusta, la contea di Fugger e le citt\u00e0 libere di Ulm e Augusta aumentando le tasse e creando dispute sul suo diritto di governo. \nNel 1615, per suo volere, venne fondato il Convento dei Cappuccini a G\u00fcnzburg. La sua profonda religiosit\u00e0 port\u00f2 alla espulsione degli ebrei nel 1617.\nDiscendenza.\nIl 4 marzo 1601 spos\u00f2 Sibilla di J\u00fclich-Kleve-Berg, figlia di Guglielmo di J\u00fclich-Kleve-Berg e Maria d'Austria, dalla quale non ebbe figli.\nEbbe tuttavia alcuni figli illegittimi:"}
{"id": "3676274", "revid": "3115", "url": "https://it.wikipedia.org/wiki?curid=3676274", "title": "Nebulosa Tulipano", "text": "La Nebulosa Tulipano (nota anche come Sh2-101) \u00e8 una nebulosa a emissione visibile nella costellazione del Cigno.\nSi individua nella parte centro-meridionale della costellazione, al centro di un tratto della Via Lattea molto luminoso e ricco di campi stellari; si trova circa 45' a nordest della stella e si estende per una ventina di primi in senso NE-SW. Possiede una forma allungata e irregolare; il periodo migliore per la sua osservazione nel cielo serale ricade fra i mesi di giugno e novembre.\nSi tratta di una grande regione H II situata sul tratto iniziale del Braccio di Orione a circa 2700\u00a0parsec (8750 anni luce) di distanza dal sistema solare, al di l\u00e0 del grande complesso nebuloso di Cygnus X, dal quale disterebbe non pi\u00f9 di 500\u00a0parsec. Tale distanza coincide con quella stimata per l'associazione OB Cygnus OB3, che contiene una trentina di stelle massicce delle prime classi spettrali con un'et\u00e0 di circa 8,3 milioni di anni. Si ritiene che la sorgente della radiazione ionizzante i gas della nebulosa sia la stella HD\u00a0227018, una gigante blu di classe O6.5III e una magnitudine apparente pari a 9,01. Secondo il catalogo Avedisova la nebulosa ospiterebbe alcuni fenomeni attivi di formazione stellare, come sarebbe testimoniato dalla presenza di quattro sorgenti di radiazione infrarossa riportate sul catalogo dell'IRAS: IRAS\u00a019581+3504, IRAS\u00a019579+3509, IRAS\u00a019584+3506 e IRAS\u00a019584+3515, oltre ad alcune sorgenti di onde radio."}
{"id": "3676276", "revid": "599013", "url": "https://it.wikipedia.org/wiki?curid=3676276", "title": "Archway", "text": "Archway \u00e8 un'area sita nel borgo londinese di Islington, nella citt\u00e0 di Londra.\nEtimologia.\nIl nome \u00e8 dovuto dall'arco costruito tra Highgate ed Hornsey nel 1896. Originariamente per unire questi due luoghi era previsto un tunnel, facendo s\u00ec che si evitassero le ripide strade di Highgate Hill e le strette vie del villaggio di Highgate; tuttavia il progetto fall\u00ec a causa dei continui crolli. Invece fu costruito, sotto il suggerimento di John Rennie, un alto ponte che verr\u00e0 poi progettato da John Nash. Il ponte originale del 1813 venne per\u00f2 demolito nel 1901; il ponte attuale, conosciuto come \"Suicide bridge\", in italiano Ponte del suicidio, risale al 1897. La strada che passa sopra il ponte \u00e8 Hornsey Lane, che unisce Highgate e Crouch End.\nStoria.\nHighgate Hill, la strada passante per Archway e per l'Highgate village, \u00e8 stata la prima strada in Europa ad aver ospitato una seggiovia; quest'ultima venne costruita tra il 1884 e il 1909.\nSi racconta inoltre che Archway \u00e8 stato il luogo dove l'inglese Dick Whittington sent\u00ec le campane della chiesa di St Mary-le-Bow.\nTrasporti.\nSi pu\u00f2 facilmente raggiungere la zona utilizzando l'omonima stazione della metropolitana di Londra, che per l'appunto si chiama Archway, sita sulla Northern line. Un'altra stazione sita vicino Archway \u00e8 Tufnell Park, sempre sulla Northern line.\nInvece la stazione della London Overground pi\u00f9 vicina \u00e8 quella di Upper Holloway."}
{"id": "3676285", "revid": "2048388", "url": "https://it.wikipedia.org/wiki?curid=3676285", "title": "Campionati del mondo di triathlon sprint del 2011", "text": "La seconda edizione dei Campionati del mondo di triathlon sprint si \u00e8 tenuta a Losanna, Svizzera il 20 e il 21 agosto 2011. Per la prima volta il Campionato Mondiale su distanza Sprint \u00e8 stato incluso nella serie di gare valide per i Campionati del mondo di triathlon.\nNella gara maschile ha vinto il britannico Jonathan Brownlee, mentre in quella femminile la cilena Barbara Riveros Diaz."}
{"id": "3676286", "revid": "1784425", "url": "https://it.wikipedia.org/wiki?curid=3676286", "title": "Leonel Fern\u00e1ndez", "text": "Biografia.\nLeonel Fern\u00e1ndez, esponente del Partito della Liberazione Dominicana, \u00e8 stato presidente della Repubblica Dominicana dal 16 agosto 1996 al 16 agosto 2000 e poi nuovamente in carica per altri due mandati dal 16 agosto 2004 al 16 agosto 2012.\nDal 2016 fino 2020 \u00e8 stato presidente della Fondazione Unione Europea - America Latina e Caraibica (Fondazione EU-LAC)."}
{"id": "3676290", "revid": "104458", "url": "https://it.wikipedia.org/wiki?curid=3676290", "title": "Alatornio", "text": ""}
{"id": "3676301", "revid": "125628488", "url": "https://it.wikipedia.org/wiki?curid=3676301", "title": "Namo di Baviera", "text": "Namo di Baviera \u00e8 un personaggio medievale ritenuto immaginario, o perlomeno del quale non \u00e8 mai stata rintracciata alcuna fonte documentaria in grado di dimostrarne l'esistenza. Lo si trova nominato in alcuni brani del ciclo carolingio, ma la sua figura \u00e8 principalmente legata al ruolo che ebbe, secondo leggenda, all'origine del tesoro delle Sante Croci del Duomo vecchio di Brescia.\nNamo personaggio storico: la leggenda della Reliquia Insigne.\nLa leggenda bresciana di Namo di Baviera, cos\u00ec come tramandataci dallo storico Jacopo Malvezzi nella prima met\u00e0 del Quattrocento, vuole tale personaggio legato da uno stretto rapporto collaborativo con Carlo Magno, dal quale era stato nominato Duca di Nemours e in seguito Duca di Baviera. Alla morte dell'imperatore, Namo, presente al suo capezzale, riceve dalle sue mani una crocetta lignea composta da frammenti della Vera Croce di Ges\u00f9, il quale l'aveva a sua volta ricevuta in dono da Costantino IV. In seguito a questi eventi, all'inizio del IX secolo, Namo diventa governatore di Brescia. In questo periodo ha luogo l'importante traslazione delle reliquie dei santi Faustino e Giovita dalla basilica di San Faustino ad Sanguinem alla chiesa dei Santi Faustino e Giovita: i resti dei due patroni, durante una sosta della processione accanto a Porta Bruciata, trasudato miracolosamente sangue. Namo, trovatosi casualmente nel corteo, assistendo al miracolo si converte immediatamente e pubblicamente al cattolicesimo, donando subito dopo la Reliquia Insigne, la Croce del Campo e l'Orifiamma all'abate del monastero dei Santi Faustino e Giovita ed entrando lui stesso come monaco nel cenobio.\nNon esiste documentazione in grado di supportare tale leggenda e nemmeno \u00e8 possibile confermare o smentire l'effettiva esistenza di Namo di Baviera. L'unico fatto documentato dell'intera leggenda \u00e8 la traslazione dei corpi dei due santi, che effettivamente avvenne il 9 maggio 806. Pu\u00f2 dirsi per\u00f2 documentato, ma con margine di dubbio, anche il miracolo avvenuto durante la processione, poich\u00e9 sul luogo dove i due corpi trasudarono sangue fu fondata proprio nel IX secolo la chiesa di San Faustino in Riposo, che ha conservato l'antico appellativo in riferimento al \"riposo\", cio\u00e8 alla sosta che il corteo comp\u00ec durante il miracolo.\nIl racconto, supportato e ritenuto vero per secoli, \u00e8 ormai da ritenersi privo di fondamento ed \u00e8 assumibile come leggenda gi\u00e0 probabilmente fissata nel Duecento, in seguito radicata da una grande fortuna letteraria. Di conseguenza, la figura di Namo, che a questo e solo a questo evento pseudo storico \u00e8 legata, verrebbe a sua volta trascinata nella fantasia della religiosit\u00e0 medievale.\nNamo personaggio letterario: il ciclo carolingio.\nL'origine della leggenda bresciana e, probabilmente, anche della stessa figura di Namo di Baviera, \u00e8 da ricercare nel ciclo carolingio, dove il personaggio si trova citato sporadicamente: nell'\"Orlando Furioso\" di Ludovico Ariosto \u00e8 proprio presente, forse non casualmente, come accorto consigliere di Carlo Magno e fidato collaboratore. Ha quattro figli maschi, che nel poema ariostesco sono sempre nominati insieme: Avino, Avolio, Otone e Berlingiero (essi combattono in difesa di Carlo Magno assediato dai Saraceni a Parigi)."}
{"id": "3676307", "revid": "228587", "url": "https://it.wikipedia.org/wiki?curid=3676307", "title": "Pentonville", "text": "Pentonville \u00e8 un'area di Londra facente parte del London Borough of Islington.\nOrigini del nome.\nIl nome dell'area \u00e8 dovuto all'architetto britannico Henry Penton, che costru\u00ec numerose strade nell'area.\nStoria.\nPentonville originariamente faceva parte di Clerkenwell, ed \u00e8 stato incorporato nel Metropolitan Borough of Finsbury dal \"London Government Act\" del 1899. L'area \u00e8 stata infine incorporata nel London Borough of Islington dal 1965.\nPentonville nella cultura di massa.\n\"Pentonville\" \u00e8 una traccia reggae dell'album \"Down in Albion\" dei Babyshambles.\nInoltre Mr Brownlow, uno dei personaggi dell'opera \"Oliver Twist\", possedeva una casa in una \"quieta strada ombrosa vicino Pentonville\" nel libro e nella maggior parte degli adattamenti cinematografici (comunque, nel musical \"Oliver!\", Mr Brownlow vive a Bloomsbury Square.\nPentonville \u00e8 molto famosa anche per la HM Prison Pentonville, situata nell'area, precisamente nella strada denominata Caledonian Road."}
{"id": "3676311", "revid": "647919", "url": "https://it.wikipedia.org/wiki?curid=3676311", "title": "Sprint Nextel Corporation", "text": ""}
{"id": "3676317", "revid": "59785", "url": "https://it.wikipedia.org/wiki?curid=3676317", "title": "Spiridione di Trimitonte", "text": "Agiografia.\nSpiridione nacque in una famiglia cristiana verso la fine del III secolo, ad Assia, a Cipro. Si sa che trascorse i primi anni come pastore di bestiame. In seguito alla morte della moglie, dedic\u00f2 la sua vita alla religione. Fu nominato vescovo della sua citt\u00e0 natale. Durante la persecuzione dei cristiani sotto l'imperatore Massimiano, fu arrestato ed esiliato.\nLa tradizione vuole che Spiridione partecipasse nel 325 al Primo Concilio di Nicea, sostenendo la dottrina dell'uguaglianza essenziale di Ges\u00f9 con Dio Padre, ma la sua presenza non \u00e8 documentata.\nCi sono giunte notizie di molti miracoli compiuti da Santo Spiridione durante la sua vita. Mor\u00ec il 12 dicembre nel 348 e fu sepolto nel tempio dei Santi Apostoli in Tremitunte.\nLa sua biografia c'\u00e8 tramandata dall'agiografo Simeone Metafraste e dagli storici della Chiesa Sozomeno, Rufino di Aquileia e Socrate Scolastico.\nReliquie.\nDopo la conquista di Cipro da parte dell'Impero ottomano, la sua tomba fu aperta, e le reliquie portate a Costantinopoli. Le fonti sostengono che il suo corpo era incorrotto e profumava di basilico, e ci\u00f2 era considerato una prova della sua santit\u00e0.\nDopo la caduta di Costantinopoli nel 1453, il sacerdote Giorgios Kalochairetis trasport\u00f2 le reliquie a Corf\u00f9, che a quel tempo apparteneva alla Repubblica di Venezia. Il 4 dicembre 1577 le autorit\u00e0 veneziane concessero un terreno per costruirvi il tempio in onore del santo. Nel 1589 le reliquie furono trasferite al tempio di nuova costruzione, che le ospita tuttora.\nLe sue reliquie riposano nella custodia della chiesa greca ortodossa nel tempio che porta il suo nome a K\u00e9rkyra, la capitale dell'isola. La reliquia della mano destra del Santo fu donata a Papa Clemente VIII nel 1592 ed \u00e8 custodita a Roma nella Chiesa di Santa Maria in Vallicella.\nCulto.\nSanto Spiridione \u00e8 uno dei santi pi\u00f9 venerati nella Chiesa ortodossa; \u00e8 particolarmente venerato a Corf\u00f9, di cui \u00e8 il santo patrono. I corfioti ritengono che il santo abbia salvato l'isola dalla peste, dalla carestia e dall'invasione turca. Gli isolani festeggiano il loro patrono cinque volte l'anno.\nIn Grecia e a Cipro vi \u00e8 un gran numero di chiese dedicate al santo. Altre sono presenti in vari paesi europei e nell'America settentrionale: tra queste:\nSanto Spiridione \u00e8 inoltre il santo protettore dei ceramisti e vasai e viene invocato spesso per difficolt\u00e0 economiche, malattie chirurgiche e oncologiche.\nIconografia.\nSanto Spiridione \u00e8 rappresentato vestito come un vescovo con omoforio, spesso con un Vangelo, e con la mano destra alzata a benedire. Porta in testa un berretto da pastore e a volte l'immagine \u00e8 corredata d'un coccio o d'un rametto di basilico."}
{"id": "3676319", "revid": "599013", "url": "https://it.wikipedia.org/wiki?curid=3676319", "title": "Dorothy Stevenson", "text": "Biografia.\nDurante la sua carriera giunse in finale nel singolare all'Australasian Championships nel 1938 perdendo contro Dorothy Bundy in due set (6-3, 6-2). L'anno precedente venne fernata alle semifinali da Emily Hood.\nSempre nel 1938 giunse ai quarti di finale alle internazionali di Francia, dove perse contro Simonne Mathieu, poi vincitrice della competizione. Nel doppio giunse due volte alle semifinali all'Australian Open, nel 1936 e nel 1939 dove con Nell Hall perse contro May Hardcastle ed Emily Hood."}
{"id": "3676321", "revid": "1543377", "url": "https://it.wikipedia.org/wiki?curid=3676321", "title": "Sh2-102", "text": "Sh2-102 \u00e8 una tenue nebulosa a emissione visibile nella costellazione del Cigno.\nSi individua nella parte meridionale della costellazione, a breve distanza dal confine con la Volpetta e nei pressi della stella ; la sua debolezza lo rende un oggetto particolarmente difficile da individuare e da riprendere. Il periodo migliore per la sua osservazione nel cielo serale ricade fra i mesi di giugno e novembre ed \u00e8 facilitata dalle regioni situate nell'emisfero boreale terrestre.\nSi tratta di un debolissimo filamento nebuloso di idrogeno ionizzato che si estende per una quarantina di minuti d'arco a nordest di 41\u00a0Cygni; la sua distanza non \u00e8 conosciuta e la nebulosa \u00e8 di fatto molto poco studiata."}
{"id": "3676322", "revid": "729019", "url": "https://it.wikipedia.org/wiki?curid=3676322", "title": "Enrico Plantageneto (1310-1361)", "text": "Biografia.\nEnrico di Grosmont era figlio di Enrico Plantageneto (1281-1345) e di Maud Chaworth (2 febbraio 1282-1322). Suo zio paterno era Tommaso Plantageneto, giustiziato in seguito alla propria ribellione al sovrano Edoardo II d'Inghilterra del 1322. Quando questi mor\u00ec non aveva eredi in vita e cos\u00ec i suoi titoli e possedimenti andarono al fratello Enrico Plantageneto.\nQuando tuttavia Edoardo II venne deposto dalla regina Isabella di Francia e dall'amante di lei Ruggero Mortimer, I conte di March le cose per il Plantageneto non sembrarono volgere al meglio, tuttavia un basso profilo lo salv\u00f2 da problemi ben pi\u00f9 grandi e quando sal\u00ec al trono il giovane Edoardo III d'Inghilterra torn\u00f2 a godere del favore reale. Nel 1330,per\u00f2, la cattiva salute e la cecit\u00e0 stavano avendo il meglio su di lui e fu il figlio Enrico a mietere i frutti.\nEnrico nacque attorno al 1310 nel castello di Grosmont, nel Monmouthshire, secondo quanto egli stesso ebbe a dire prefer\u00ec sempre di gran lunga le attivit\u00e0 pratiche ed il combattimento agli studi, tanto che impar\u00f2 a leggere soltanto in et\u00e0 avanzata. Nel 1330 fu chiamato a sedere in Parlamento al posto del padre e venne ordinato cavaliere, l'anno successivo la sua presenza \u00e8 registrata presso Cheapside come partecipante ad una giostra.\nGi\u00e0 nel 1332 Edoardo III decise di riprendere le ostilit\u00e0 con gli scozzesi che il padre aveva abbandonato e che ricominciarono in seguito al suo ripudio del Trattato di Northampton. Il 1333 vide Enrico alla Battaglia di Halidon Hill del 19 luglio che si concluse nettamente a favore degli inglesi. Tre anni di servizio militare gli fruttarono la nomina a Luogotenente del Re in Scozia che gli venne affidata nel 1336 quando sul suo trono sedeva Edward Balliol, di fatto un fantoccio manovrato da Edoardo. Nel 1337 il sovrano lo ricompens\u00f2 per i suoi servigi con il titolo di Conte di Derby.\nIn quello stesso anno scoppi\u00f2 la guerra dei cent'anni con i francesi ed Edoardo fu costretto a stornare la propria attenzione dalla Scozia alla Francia con il risultato che Davide II di Scozia riusc\u00ec a rimettere insieme buona parte dei territori perduti gli anni precedenti.\nEnrico fu inviato oltre La Manica in qualit\u00e0 di diplomatico e militare e nel 1340 lo si trova alla battaglia di Sluis, combattuta il 24 giugno. Pi\u00f9 tardi, in quello stesso anno Edoardo gli ordin\u00f2 di consegnarsi come ostaggio presso i Paesi Bassi come pegno per gli enormi debiti che il sovrano aveva contratto, l'anno dopo fu restituito alla libert\u00e0, dopo il pagamento di un congruo riscatto avvenuto di tasca propria, ma la ricompensa reale non si fece attendere, rimandato in patria fu nominato di nuovo Luogotenente per il Re presso i confini e rimase a Roxburgh fino al 1342. L'anno dopo fu richiamato di nuovo oltre mare, Edoardo gli affid\u00f2 alcune missioni diplomatiche che furono condotte presso il Regno di Castiglia e Le\u00f3n e ad Avignone, allora dominata ancora dagli Angioini.\nNel 1345 Edoardo progett\u00f2 un attacco massiccio contro i francesi che sarebbe dovuto avvenire su pi\u00f9 fronti, William de Bohun, I conte di Northampton (1312 circa-1360) avrebbe attaccato dalla Bretagna, il sovrano dalle Fiandre, mentre Enrico venne spedito in Aquitania perch\u00e9 preparasse l'offensiva da sud. Mentre si muoveva, il 21 ottobre, ingaggi\u00f2 battaglia con i francesi presso un paese della Guascogna e la sua vittoria fu celebrata a lungo ed il pagamento ingente che venne fissato per la liberazione degli ostaggi rese ancora pi\u00f9 contento il suo sovrano.\nQualche mese dopo, mentre il re combatteva alla Battaglia di Cr\u00e9cy Enrico assedi\u00f2 e cattur\u00f2 la citt\u00e0 di Poitiers e poco dopo torn\u00f2 nuovamente in patria, era il 1347.\nDue anni prima, mentre era ancora in Francia, suo padre Enrico Plantageneto si era spento. Enrico eredit\u00f2 cos\u00ec il proficuo titolo di Conte di Lancaster diventando uno degli uomini pi\u00f9 potenti e ricchi del regno. Tre anni dopo, per onorarlo del ruolo avuto nell'Assedio di Calais, risultato vittorioso per gli inglesi, lo invest\u00ec del titolo dell'Ordine della Giarrettiera che venne fondato proprio in quell'anno. Edoardo per\u00f2 non aveva ancora finito di onorarlo, nel 1351 lo cre\u00f2 Duca di Lancaster, un titolo, quello ducale, relativamente nuovo in Inghilterra e gli diede i diritti del \"Palatinato\" per la contea del Lancashire donando cos\u00ec a Enrico, su quelle terre, un dominio indipendente, per talune materie, da quello della corona. Questo era un privilegio del tutto eccezionale, infatti in tutto il paese esistevano soltanto altri due Palatinati, quello di Durham, nelle mani della Chiesa da moltissimi anni e quello di Chester che era di pertinenza regale.\nEdoardo aveva accordato diversi onori ad Enrico e forse vi potrebbero essere stati altri fattori, oltre ai meriti, ad aver influito nelle sue decisioni. I due erano infatti secondi cugini, attraverso re Enrico III d'Inghilterra ed erano praticamente coetanei, non va trascurato inoltre che Enrico non avesse eredi maschi, quindi ogni titolo sarebbe tornato alla corona con la sua morte.\nIl decennio del 1350 fu speso da Enrico a tessere trattati e a combattere con la Francia. Il 29 agosto di quell'anno era a Winchelsea dove si consum\u00f2 una battaglia sul mare che si concluse a favore degli inglesi e dove si presume abbia avuto modo di salvare la vita di Edoardo il Principe Nero e di Giovanni di Gand. Nel 1351 e nell'anno dopo fu in Prussia per combattere nelle Crociate del Nord, occasione in cui sorse una disputa fra lui ed Ottone duca di Brunswick e che fu pacificata all'ultimo, prima che sfociasse in un duello, dall'intervento di Giovanni II di Francia. Nella seconda decade Enrico torn\u00f2 a combattere sul fronte francese, nel 1356 guid\u00f2 diverse spedizioni a razziare la regione della Normandia e nel 1358 partecip\u00f2 all'assedio di Rennes e nello stesso periodo prese parte a una delle pi\u00f9 grandi offensive della prima parte della Guerra dei cent'anni, la campagna di Reims del 1359-1360. La fine di quella campagna lo port\u00f2 a presenziare alla stesura del Trattato di Br\u00e9tigny firmato l'8 maggio 1360. I francesi ottennero il rilascio del loro sovrano Giovanni II di Francia, per il quale pagarono una somma enorme, ed anche alla rinuncia inglese della Normandia, Turenna, Bretagna, Fiandre ed altre province. Per contro gli inglesi intascarono il riscatto ed ottennero la sovranit\u00e0 su Guienna, Guascogna, Calais, Limosino ed altre province ancora.\nLa famiglia.\nNel 1337 Enrico spos\u00f2 Isabella di Beaumont (1320 circa-1361), che mor\u00ec con lui, ed insieme ebbero due figlie:\nNel novembre del 1360 Enrico torn\u00f2 in patria, l'anno dopo cadde ammalato e mor\u00ec il 23 marzo nel proprio castello del Leicestershire, forse di Peste nera che allora imperversava per tutta l'Europa."}
{"id": "3676325", "revid": "670723", "url": "https://it.wikipedia.org/wiki?curid=3676325", "title": "Microsoft Chicago", "text": ""}
{"id": "3676327", "revid": "2036644", "url": "https://it.wikipedia.org/wiki?curid=3676327", "title": "J\u00fanior Negr\u00e3o", "text": "Carriera.\nInizia la propria carriera nel nel 2005. Fino al 2010 milita in varie squadre brasiliane, tra cui il , l' e l', oltre a una parentesi portoghese nel 2008, al . Nel 2010-2011 veste la maglia del , in Belgio, mentre nel 2011 milita nelle file degli svizzeri del , per poi rientrare in Brasile, dove rimane fino al 2015 cambiando pi\u00f9 volte squadra.\nNel 2016 si trasferisce al , compagine thailandese come il , di cui veste la maglia nello stesso anno. Ne 2017 \u00e8 al , squadra sudcoreana. Nel 2018 viene acquistato dall', compagine sudcoreana con cui vince l'AFC Champions League 2020, realizzando una doppietta nella finale contro gli iraniani del vinta per 2-1, e la classifica dei marcatori del campionato sudcoreano del 2020. Chiude l'esperienza sudcoreana con 110 presenze e 79 reti, di cui 12 in 16 presenze con il Daegu e 67 in 94 presenze con l'Ulsan Hyundai.\nIl 24 febbraio 2021 si trasferisce al , club cinese."}
{"id": "3676328", "revid": "204012", "url": "https://it.wikipedia.org/wiki?curid=3676328", "title": "Nelly Adamson", "text": ""}
{"id": "3676332", "revid": "287204", "url": "https://it.wikipedia.org/wiki?curid=3676332", "title": "Regione metropolitana di Amburgo", "text": "La regione metropolitana di Amburgo (in tedesco \"Metropolregion Hamburg\") \u00e8 il complesso di 8 circondari rurali nello stato federato della Bassa Sassonia, 6 circondari nello stato dello Schleswig-Holstein e la citt\u00e0-stato di Amburgo. Questa area copre circa 19.000\u00a0km\u00b2 ed ospita 4,266 milioni di abitanti.\nStoria.\nIl 1\u00ba gennaio 2006 \u00e8 stata istituita la regione metropolitana di Amburgo, come concordato in un trattato fra Amburgo, Bassa Sassonia e Schleswig-Holstein."}
{"id": "3676333", "revid": "1543377", "url": "https://it.wikipedia.org/wiki?curid=3676333", "title": "Famiglia Mitford", "text": "La famiglia Mitford \u00e8 una famiglia aristocratica inglese minore che trae le sue origini nel Northumberland risalenti alla conquista normanna. Nel Medioevo sono stati Border Reivers con base a Redesdale. La linea principale della famiglia aveva sedi a Mitford Castle, Mitford Old Manor House e dal 1828, l'allora recente costruzione, Mitford Hall. diversi membri della famiglia servirono come \"High Sheriff of Northumberland\".\nUn ramo minore con sede a Newton Park nel Northumberland ed Exbury House nel Hampshire discende dallo storico inglese William Mitford. I Mitford furono elevati al rango di pari due volte, nel 1802 e nel 1902, sotto il titolo di Barone Redesdale.\nNel XX secolo le \"Mitford sisters\" \u2014 le sei figlie di David Freeman-Mitford, II barone Redesdale e di sua moglie, Sydney Bowles, figlia di Thomas Gibson Bowles \u2014 divennero figure note e, a volte, caricaturali, identificate dal giornalista del \"Times\" Ben Macintyre come \"Diana la fascista, Jessica la comunista, Unity l'amante di Hitler, Nancy la romanziera, Deborah la duchessa e Pamela la discreta esperta di pollame\".\nLe sorelle Mitford.\nNel XX secolo la famiglia raggiunse la contemporanea notoriet\u00e0 dovuta alla loro vita di giovani controverse e alla moda, ed in seguito per le loro molteplici divisioni politiche pubbliche tra comunismo e fascismo. Le sei ragazze della famiglia erano conosciute collettivamente come \"the Mitford sisters\". Nancy e Jessica diventarono scrittrici ben note e Deborah diresse una delle case di campagna di maggior successo d'Inghilterra. Jessica e Deborah sposarono entrambe nipoti acquisiti di due primi ministri, rispettivamente Winston Churchill ed Harold Macmillan. Deborah e Diana sposarono facoltosi aristocratici. Unity e Diana furono ben note, nel corso del 1930, per aver frequentato Adolf Hitler. Al principio degli anni '80 anche Deborah divenne politicamente attiva quando lei e suo marito, il Duca di Devonshire, diventarono protagonisti del neonato partito politico, il Partito Social Democratico.\nLe sorelle erano le figlie di David Freeman-Mitford, II barone Redesdale conosciuto dai suoi figli come \"Farve\" ed altri nomignoli. La loro madre era Sydney Freeman-Mitford, baronessa Redesdale, conosciuta come \"Muv\", figlia di Thomas Bowles che David spos\u00f2 nel 1904. La casa di famiglia cambi\u00f2 da Batsford House ad Asthall Manor presso il fiume Windrush nell'Oxfordshire e poi Swinbrook Cottage nelle vicinanze, con una casa Rutland Gate a Londra.\nLe sorelle Mitford ed il fratello crebbero in una aristocratica case di campagna con genitori emotivamente distanti circondati da numerosi servitori, una situazione non inusuale per quei tempi. I genitori erano descritti come \"fascisti di natura\"; due delle figlie seguirono le loro orme, mentre una volt\u00f2 le spalle ai privilegi ereditati e fugg\u00ec da casa diventando comunista, conseguenza dell'atmosfera politica europea negli anni del 1930. Le memorie di Jessica, \"Hons and Rebels\", descrive la loro educazione e Nancy trasse spunto dalla sua famiglia per i personaggi dei propri romanzi. I bambini avevano un linguaggio privato chiamato \"Boudledidge\" (pronunciato 'bowdledidge') ed ognuno aveva un diverso nomignolo per gli altri.\nAllo scoppio della seconda guerra mondiale le loro idee politiche vennero ancor pi\u00f9 in rilievo. \"Farve\", rimasto conservatore, e \"Muv\", di solito sostenitrice delle figlie fasciste, si separarono alla fine degli anni del 1940. Nancy, una socialista moderata, lavorava a Londra durante il Blitz. Pamela rimase apparentemente una figura non-politica, sebbene, come riferito, effettivamente un'antisemita rabbiosa. Tom, fascista, rifiut\u00f2 di combattere la Germania, ma si offr\u00ec volontario per combattere contro il Giappone Imperiale. Fu ucciso in azione poco tempo dopo il suo arrivo in Asia. Diana (sposata con Oswald Mosley), fascista, fu imprigionata a Londra per tre anni. Unity, turbata dalla dichiarazione di guerra contro Hitler, tent\u00f2 di suicidarsi e sub\u00ec danni cerebrali che la portarono alla morte prematura. Jessica, una sostenitrice comunista, si era trasferita negli Stati Uniti, ma suo marito Esmond Romilly si offr\u00ec volontario per la RCAF e mor\u00ec quando il suo bombardiere ebbe problemi meccanici sul Mare del Nord. In numerose lettere, Jessica ha affermato che Romilly serv\u00ec nella RCAF e che sua figlia ricevette una pensione dal governo canadese dalla data della morte di suo padre fino al compimento dei 18 anni. La rivalit\u00e0 politica tra Jessica e Diana dur\u00f2 fino alle loro morti, con le altre sorelle in frequenti contatti.\nLe sorelle sono note come scrittrici di lettere prolifiche. Un sostanziale corpo di corrispondenza esiste ancora, principalmente lettere tra le sorelle. Erano, \u00e8 stato affermato \"le pi\u00f9 ardenti lucidatrici della loro immagine pubblica\".\nBiografie in miniatura.\nNancy Mitford.\nThe Hon. Nancy Mitford (28 novembre 1904 \u2013 30 giugno 1973). Spos\u00f2 Peter Rodd ed ebbe una relazione di lunga data con il politico francese e statista Gaston Palewski. Visse in Francia gran parte della sua vita adulta. Scrittrice di molti romanzi, compreso il suo pi\u00f9 popolare (ed in qualche modo autobiografico), \"The Pursuit of Love\" e \"Love in a Cold Climate\". Anche nota biografa di figure storiche, incluso il Re Sole.\nPamela Mitford.\nThe Hon. Pamela Mitford (25 novembre 1907 \u2013 12 aprile 1994). Spos\u00f2 e divorzi\u00f2 dal milionario scienziato Derek Jackson. John Betjeman, che per un certo periodo fu innamorato di lei, si riferiva a lei come la \"Rural Mitford\". Antisemita in privato, ma non impegnata in politica col fascismo. Dopo il suo divorzio da Jackson, trascorse il resto della sua vita come compagna di Giuditta Tommasi (morta nel 1993), un'amazzone italiana.\nThomas Mitford.\nThe Hon. Thomas Mitford (2 gennaio 1909 \u2013 30 marzo 1945). Educato a Eton. Amante di James Lees-Milne al college. Amante regolare di Tilly Losch durante il suo matrimonio con Edward James. Mor\u00ec da soldato in Birmania. Secondo le lettere scritte alla sorella Jessica, sostenne ufficiosamente il fascismo britannico e fu di stanza in Birmania dopo aver rifiutato di combattere in Europa.\nDiana Mitford.\nThe Hon. Diana Mitford (17 giugno 1910 \u2013 11 agosto 2003). Spos\u00f2 l'aristocratico e scrittore Bryan Walter Guinness nelle nozze dell'anno dell'alta societ\u00e0 (1929). Lo lasci\u00f2 nello scandalo della societ\u00e0 dell'anno (1933) per il leader fascista britannico Sir Oswald Mosley. Fu internata nella Holloway Prison durante la seconda guerra mondiale. Non rinunci\u00f2 mai alle sue credenze nel fascismo.\nUnity Mitford.\nThe Hon. Unity Valkyrie Mitford (8 agosto 1914 \u2013 28 maggio 1948). \nFascista come la sorella Diana, poi accanita nazionalsocialista e famosa per la sua adulazione ed amicizia intima con Adolf Hitler, part\u00ec per la Germania; cominci\u00f2 a dare segni di squilibrio mentale per cui anche Hitler volle allontanarla dalla sua cerchia privata, forse su consiglio di Albert Speer e dietro sollecitazione di Eva Braun. Si spar\u00f2 alla testa a Monaco di Baviera il giorno dopo che il Regno Unito dichiar\u00f2 guerra alla Germania (1939), ma non riusc\u00ec ad uccidersi; venne visitata da Hitler in ospedale, il quale decise di rimpatriarla immediatamente a causa del suo stato mentale sempre pi\u00f9 alterato e delle condizioni di salute, facendo atterrare e decollare un piccolo aeroplano inglese pilotato da Inch Kenneth, tramite un salvacondotto. Alla fine Unity mor\u00ec di meningite da pneumococco (a causa di un frammento di proiettile rimasto nella testa) al West Highland Cottage Hospital, Oban, nel 1948, otto anni dopo il tentato suicidio. Tra le voci riguardanti la sua relazione col f\u00fchrer, anche quella secondo la quale sarebbero stati amanti e avrebbero avuto un figlio segreto.\nJessica Mitford.\nThe Hon. Jessica Mitford, comunemente conosciuta come Decca (11 settembre 1917\u00a0\u2013 22 luglio 1996). Fugg\u00ec con Esmond Romilly verso la guerra civile spagnola. Trascorse molto della sua vita da adulta negli Stati Uniti. Due anni dopo che Esmond rimase ucciso durante il servizio militare spos\u00f2 Robert Treuhaft, che aveva incontrato come parte del suo lavoro di attivista di diritti civili. Membro dell'Partito Comunista degli Stati Uniti d'America (fino al 1958). Scrisse diversi volumi di memorie e diversi muckrakers, tra cui il bestseller \"The American Way of Death\" (1963) sull'industria funeraria. Sarebbe diventata la nonna materna di James Forman Jr e Chaka Forman, i due figli del leader afro-americano per i diritti civili James Forman avuti da sua figlia Constancia Romilly.\nDeborah Mitford.\nThe Hon. Deborah Mitford (31 marzo 1920 \u2013 24 settembre 2014). Spos\u00f2 Andrew Cavendish, Duca di Devonshire e con lui trasform\u00f2 la sua casa ancestrale, Chatsworth House, in una delle case di campagna britanniche di maggior successo. Ha scritto una dozzina di libri."}
{"id": "3676335", "revid": "119851802", "url": "https://it.wikipedia.org/wiki?curid=3676335", "title": "Invisibile (Umberto Tozzi)", "text": "Invisibile \u00e8 un album di Umberto Tozzi, pubblicato nel 1987.\nIl disco.\nIl disco esce il 26 ottobre, a tre anni e mezzo di distanza dall'ultimo album di inediti e dopo i due singoli che gi\u00e0 avevano riportato in auge Tozzi nella prima parte dell'anno: \"Si pu\u00f2 dare di pi\u00f9\", eseguita vittoriosamente a Sanremo in trio con Gianni Morandi ed Enrico Ruggeri, e \"Gente di mare\", portata all'Eurovision Song Contest in duetto con Raf.\nOltre al solito Giancarlo Bigazzi, lo stesso Raf \u00e8 coautore di tre brani dell'album, mentre l'ultimo pezzo porta anche la firma del chitarrista Mario Manzani. I temi sentimentali sono presenti in quasi tutte le tracce.\nNel disco trovano posto vari successi, tra i quali: \"Se non avessi te\", \"Immensamente\", \"Io no\" (per la quale Tozzi realizz\u00f2 un videoclip, per Il processo di Biscardi, dove giocava a pallone con Diego Armando Maradona), oltre a \"Canzoni solitarie\".\nTracce.\nTutti i brani sono firmati G.Bigazzi/U.Tozzi eccetto dove indicato diversamente."}
{"id": "3676337", "revid": "1805885", "url": "https://it.wikipedia.org/wiki?curid=3676337", "title": "Un viaggio", "text": "Un viaggio (\"A Journey\") \u00e8 un libro autobiografico di Tony Blair, Primo ministro del Regno Unito fra il 1997 ed il 2007.\nTony Blair, arrivato alla fine della sua carriera di Primo Ministro, traccia un libro di memorie che spiega il percorso che lo ha portato a ricoprire questo importante ruolo.\nStruttura.\nIl libro inizia con il racconto della notte elettorale del 1\u00ba maggio 1997, che segna la schiacciante vittoria elettorale del partito laburista inglese, di cui Blair era il leader, sul Partito Conservatore e sul Partito Liberal democratico: la vittoria \u00e8 inequivocabile, con 179 seggi di vantaggio sugli altri due partiti messi insieme il Labour ottiene la pi\u00f9 grande vittoria elettorale nella storia delle elezioni politiche inglesi. Di quella notte Blair non descrive solo l'euforia per la vittoria, si sofferma soprattutto sulla sua forte paura di dover rispondere ad aspettative molto alte verso gli elettori, e sulla consapevolezza che il forte consenso era dovuto alla promessa di cambiare l'Inghilterra attraverso un programma politico di profonde riforme: il New Labour. Dunque il racconto prosegue con la narrazione del percorso politico dell'autore, che lo ha portato ad essere leader del partito laburista:\nLa prima candidatura alle elezioni suppletive di Beaconsfield nel 1982 e la vittoria per il seggio parlamentare del collegio di Sedgefield. Blair riesce a farsi notare per le sue capacit\u00e0 e stringe una stretta amicizia politica con Gordon Brown, da tutti ritenuto personaggio di spicco degli allora giovani politici laburisti e probabile futuro leader. Insieme a Brown Tony blair entra nel governo ombra di Neil Kinnock prima della pesante sconfitta elettorale dei laburisti nelle elezioni politiche del 1992. I due giovani entrano quindi nel governo ombra del nuovo leader laburista John Smith. Blair era ancora un forte amico di Brown, tuttavia \u00e8 proprio dopo l'ennesima sconfitta elettorale che si convince che affinch\u00e9 il partito laburista potesse ritornare a vincere le elezioni era necessario proporre un cambiamento radicale, che trasformasse il partito e lo rendesse capace di relazionarsi con l'elettorato moderno: Blair in particolare critica l'incapacit\u00e0 di comprendere l'ambizione dell'iniziativa privata, le opinioni confuse su immigrazione, politiche europee, economia, comportamenti antisociali, la difesa di uno status quo non difendibile dell'istruzione, della sanit\u00e0 e dell'influenza dei sindacati sul partito, unite ad un approccio alla spesa pubblica \"tassa e spendi\" che allontanava l'elettorato moderato.\nNel maggio del 1994 John Smith muore improvvisamente. Ne segue una corsa alla successione serrata: Blair chiede a Brown di farsi da parte ed accettare che sia lui il nuovo leader. le trattative sisvolgono in una serie di posti lontani dalle sedi di partito, in cui i due giovani leader rimangono soli; Brown alla fine accetta di farsi da parte per spianare la strada al suo ex collaboratore. Tuttavia l'autore non chiarisce le condizioni per cui Brown, che godeva di enorme consenso nell'ala conservatrice del partito, aveva accettato a farsi da parte; probabilmente Blair gli aveva garantito il posto di ministro del Tesoro pi\u00f9 la garanzia che si sarebbe fatto da parte in caso di sconfitta. Il 1\u00ba giugno 1994 Brown annuncia che non si candider\u00e0 come leader dei laburisti, spianando di fatto la strada all'ex amico che vince senza difficolt\u00e0 su Margaret Beckett e John Prescott.\nUna volta leader, Blair riesce a riformare la clausola IV dello statuto laburista, che proponeva la propriet\u00e0 comune dei mezzi di produzione, eliminando dunque ogni traccia di comunismo e socialismo reale dal partito. Ci\u00f2 causer\u00e0 una grave polemica interna con i sindacati e l'estrema sinistra del partito, ma per gli inglesi rappresenta il segnale che il Labour \u00e8 davvero cambiato, e dopo la presentazione del programma di riforme New Labour gli inglesi danno fiducia a Blair, che vince tutte le elezioni intermedie fino al trionfo elettorale del 1997.\nPolitica interna dei governi Blair.\nBlair descrive in maniera molto accurata la politica interna dei suoi governi, soprattutto elenca le numerose riforme della struttura dei servizi pubblici e delle istituzioni inglesi. Alcune riforme furono criticate dall'estrema sinistra del partito, che per\u00f2 non apr\u00ec mai una frattura politica. Fra le numerose riforme Blair in particolare elenca:\nAlla fine del suo mandato, le statistiche confermavano la migliore efficienza del welfare inglese, in ambito sanitario con l'abbattimento dei tempi morti delle liste di attesa, in tutta l'inghilterra scesi sotto i sei mesi; una notevole riduzione dei fenomeni di microcriminalit\u00e0, violenza giovanile e altri comportamenti antisociali, anche nelle zone pi\u00f9 disagiate quali periferie o citt\u00e0 industriali; la migliore efficienza della macchina statale e il notevole miglioramento degli standard delle scuole inglesi.\nBlair descrive inoltre il difficile lavoro diplomatico che ha portato la pace in Irlanda del Nord ed il cessare delle violenze dell'IRA in quel paese.\nPolitica estera dei governi Blair.\nIn politica estera Blair si \u00e8 distinto per un ruolo sempre rilevante in ambito internazionale: uno dei suoi pi\u00f9 grandi successi \u00e8 stato coinvolgere gli Stati Uniti e la Nato ad intervenire in Bosnia e Kosovo contro le violenze del dittatore serbo Slobodan Milo\u0161evi\u0107 sulla popolazione kosovara, nel 1999.\nBlair \u00e8 stato un grande amico del presidente statunitense Bill Clinton ed ha avuto anche un ottimo rapporto con George W. Bush, con cui ha deciso di intervenire in Iraq per deporre la dittatura di Saddam Hussein, di cui si sospettava il possesso di armi di distruzione di massa da usare contro la popolazione occidentale. Tali armi poi non sono mai state trovate, A chi lo critica per l'intervento in Iraq Blair nel libro risponde pubblicando i documenti ufficiali degli ispettori ONU, incaricati prima dell'inizio della guerra di trovare le armi illegali e distruggerle: in questi rapporti si legge che gli ispettori sospettavano fortemente l'esistenza di tali armi, dato che Saddam ostacolava in tutti i modi il loro lavoro ed impediva alle autorit\u00e0 ed i dipendenti delle basi militari di parlare con loro. Blair alla fine decise di intervenire dunque, anche con il parere contrario dell'ONU, nella convinzione di proteggere il suo popolo da un grande pericolo.\nLa fine del secondo mandato e le polemiche interne al Labour.\nVerso la fine del secondo mandato Gordon Brown comincia ad ostacolare in maniera molto velata il New Labour ed in generale la politica di Blair. Il motivo secondo Blair era che Brown aspirava ad essere il candidato del Labour per le elezioni del 2005. Blair racconta che, a causa dell'ostruzionismo fatto dagli uomini di Gordon alle sue riforme, verso le elezioni ci fu un incontro chiarificatore con l'ex amico, in cui prometteva di cedergli la leadership del partito se non avesse ostacolato gli ultimi suoi interventi prima della fine del mandato; tuttavia decise poi di cambiare idea e si candid\u00f2 per un terzo mandato. Ci\u00f2 caus\u00f2 una frattura insanabile fra i due leader, che per\u00f2 in pubblico mantennero sempre un atteggiamento amichevole (Brown rimase Ministro del Tesoro dopo la terza vittoria di Blair).\nIl Terzo mandato e le dimissioni.\nLe elezioni del 2005 videro un forte ridimensionamento dei Laburisti, che videro assottigliarsi notevolmente la loro maggioranza a 66 seggi di vantaggio sui Tory, pur mantenendo la maggioranza assoluta. Ci\u00f2 fece maturare nel partito laburista il sospetto che il New Labour non riusciva pi\u00f9 in modo efficace a interpretare le richieste del popolo inglese, e che serviva un cambio di rotta: i sindacati ma soprattutto Brown acquistarono nel partito notevole forza; i rapporti ormai ostili fra lui e Blair resero difficile qualsiasi attivit\u00e0 del governo e della maggioranza. Ormai il partito si era convinto che era necessario un cambio di rotta e cerc\u00f2 di aprire una mediazione fra Brown e Blair per trovare un accordo per la transizione. In realt\u00e0 Blair sostiene che molti dei voti persi dal Labour erano dovuti alla ostilit\u00e0 della base alla guerra in Iraq e pochi altri provvedimenti, e che la maggior parte dei voti perduti erano andati ai liberal democratici: si trattava dunque di consensi che potevano essere facilmente recuperati. Inoltre per il partito sarebbe stato pericoloso abbandonare il New Labour senza una chiara idea politica alternativa, e ci\u00f2 lo avrebbe esposto ad una possibile ripresa dei Conservatori.\nTuttavia il partito decise infine che era necessario rassicurare la base con un leader pi\u00f9 tradizionalista, e chiese, pi\u00f9 o meno velatamente, a Blair di farsi da parte. Blair si dimise dalla carica di primo ministro il 27 giugno 2007, lasciando il passo a Gordon Brown."}
{"id": "3676339", "revid": "481666", "url": "https://it.wikipedia.org/wiki?curid=3676339", "title": "What Happened to Jones", "text": ""}
{"id": "3676340", "revid": "400694", "url": "https://it.wikipedia.org/wiki?curid=3676340", "title": "Shakespeare's Sister", "text": "Shakespeare's Sister \u00e8 un singolo del gruppo musicale britannico The Smiths, pubblicato il 18 marzo del 1985 dalla Rough Trade. \nRivelatosi inizialmente un mezzo insuccesso commerciale, non riusc\u00ec a entrare nella Top 20 della Official Singles Chart, raggiungendo solo la posizione numero 26.\nIl brano \u00e8 contenuto anche nelle raccolte \"Louder Than Bombs\" e \"The World Won't Listen\", entrambe del 1987.\nDescrizione.\nRealizzazione.\n\"\"Shakespeare's Sister\", indipendentemente da ci\u00f2 che molte persone pensano, era la canzone della mia vita.\" dichiar\u00f2 Morrissey, intervistato dal Record Mirror \"Ho messo tutto in quella canzone e volevo pi\u00f9 di ogni altra cosa che fosse un successo enorme ma, come accadde, non lo divent\u00f2. Possiamo parlare di etichette indipendenti e di major fino alla fine della giornata ma, alla fine, quando si produce un buon disco, si desidera solo che sia ascoltato.\"\n\"Non c'\u00e8 ragione al mondo per cui non avrebbe dovuto fallire commercialmente.\" secondo Morrissey, intervistato dal NME \"L'altezza del sospetto circonda il destino di quel disco. So per certo che non fu suonata alla radio. I meriti o meno del disco qui sono irrilevanti. Con il nostro status avrebbe dovuto automaticamente avere un profilo alto, ma eravamo sulla lista nera della BBC perch\u00e9 io avevo denunciato i premi BPI. Il peccatore doveva essere punito. Ma sto lentamente allontanandomi da certe questioni. Penso che la Rough Trade avesse pubblicato il disco con una quantit\u00e0 mostruosa di disfattismo. Non avevano nessuna fede in esso.\"\nScritto e prodotto da Morrissey e Marr e registrato presso il Ridge Farm Studios, nel gennaio del 1985, il brano ha un testo sicuramente autobiografico che rappresenta bene la leggerezza con la quale il cantante tratta una parte molto reale e terribile della propria esistenza rappresentata come un sacco di ossa stanche e ansimanti, attirate verso la disperazione ed il suicidio, ma nel contesto di un modo di vivere comunque contrassegnato dal desiderio di notoriet\u00e0 e di successo.\nIl verso \"young bones groan\" \u00e8 un semplice adattamento di una riga (\"our bones groaned like old trees\") scritta da Elizabeth Smart nel suo libro \"By Grand Central Station I Sat Down And Wept\". Nel libro, quel frammento di testo, segue una scena in cui la protagonista del racconto si trova sul bordo di una scogliera, con lo sguardo rivolto alle rocce ed al mare in basso \"And the rocks below say / Throw your skinny body down, son!\".\n\"Non mi sorprende che una canzone come \"Shakespeare's Sister\" non abbia ottenuto successo nelle classifiche.\" secondo Johnny Marr, intervistato nel 2006 \"\u00c8 stato un disco molto arduo da pubblicare, in quel momento, molto audace e un po' folle. Ecco perch\u00e9 mi \u00e8 piaciuto. Morrissey ha sicuramente attirato la mia attenzione su alcuni problemi con la Rough Trade che non erano solo quelli di spingerci nelle classifiche ma anche un bel po' di incompetenza, cattivo business, cattiva programmazione e distribuzione. Era molto importante per noi avere la loro presenza, in modo che ogni disco fosse un evento. Non era in realt\u00e0 la posizione in classifica che importava, almeno per me, comunque. Ero pi\u00f9 interessato a quello che i miei compagni pensavano delle canzoni\".\nCopertina e titolo.\nLa copertina ritrae una foto dell'attrice Pat Phoenix, tratta dalla soap-opera britannica Coronation Street menzionata spesso da Morrissey come uno dei suoi programmi televisivi preferiti. Sul vinile dei 7\" e del 12\" \u00e8 incisa la frase: \"HOME IS WHERE THE ART IS\".\nIl titolo si riferisce, invece, ad un saggio (del 1929) della scrittrice inglese Virginia Woolf, intitolato Una stanza tutta per s\u00e9 (\"A Room of One's Own\") in cui l'autrice esprime la frustrazione che le scrittrici del presente e del passato hanno provato sulla loro pelle e, per dimostrare ci\u00f2, crea il personaggio della \"sorella di Shakespeare\", una donna che aveva la stessa creativit\u00e0 e ambizione del fratello William, ma a cui mancava il successo ed il supporto del pubblico. Senza la possibilit\u00e0 di scrivere le sue opere, perch\u00e9 la sua famiglia non le avrebbe mai concesso di accedere alla scuola, visto che, all'epoca, alle donne non era concessa un'istruzione, privilegio riconosciuto ai soli uomini, la ragazza allora fugge da casa e tenta di trovare il suo sbocco creativo nel mondo reale. Presa dalla frustrazione, per\u00f2, al termine della storia la donna si uccide.\n\"Qualsiasi donna nata con un grande dono nel sedicesimo secolo sarebbe certamente impazzita\" spiega la Woolf, sul perch\u00e9 una donna nata con un talento, durante l'epoca di Shakespeare, non avrebbe potuto vivere come una donna di genio \"si sarebbe uccisa o avrebbe terminato i propri giorni in qualche solitaria casa di campagna fuori dai villaggi, mezza strega, mezza maga, temuta e derisa da tutti.\"\nIl nome del duo pop inglese delle Shakespears Sister deriva dal titolo dell'omonima canzone degli Smiths."}
{"id": "3676342", "revid": "125230048", "url": "https://it.wikipedia.org/wiki?curid=3676342", "title": "Kelme", "text": "La Kelme \u00e8 un'azienda multinazionale spagnola di abbigliamento sportivo, con sede ad Elche.\nStoria.\nFondata nel 1977 da Diego e Jos\u00e9 Quiles, produce calzature e abbigliamento sportivo. La sede principale \u00e8 a Elche, nella provincia di Alicante. L'azienda ha una diffusione a livello mondiale, avendo ampliato la propria distribuzione oltre all'Europa anche in India, Brasile, Indonesia, Corea del Sud. Ha delle filiali negli Stati Uniti, e nel 1995 ha avviato la produzione in Russia.\nDal 2008 la Kelme \u00e8 controllata da Tirant Inversi\u00f3n, venture capital che dopo una complessa operazione finanziaria ha acquisito l'azienda che versava in condizioni di difficolt\u00e0. Nel 2011 la Kelme ha fatturato 13,5 milioni di euro. L'azienda entr\u00f2 in crisi all'inizio degli anni duemila. Nel 2002 la Generalitat Valenciana guidata dal Partito Popolare concesse un credito di 9 milioni per tentare di salvare la Kelme; l'azienda (controllata dal governo valenciano) stil\u00f2 un piano pluriennale che le consentisse una ripresa. Nell'aprile 2008 fu poi acquisita da Tirant Inversi\u00f3n.\nPrima della crisi degli anni duemila, la Kelme conobbe momenti di ampia popolarit\u00e0: nel 1992 sponsorizz\u00f2 la Spagna ai Giochi olimpici; fu sponsor tecnico del Real Madrid dal 1994 al 1998 e del Torino Calcio dal 1996 al 2001; diede vita all'omonima squadra ciclistica nel 1980."}
{"id": "3676345", "revid": "43721404", "url": "https://it.wikipedia.org/wiki?curid=3676345", "title": "Dispersive solid-phase extraction", "text": ""}
{"id": "3676348", "revid": "287204", "url": "https://it.wikipedia.org/wiki?curid=3676348", "title": "Dispersive SPE", "text": ""}
{"id": "3676349", "revid": "43721448", "url": "https://it.wikipedia.org/wiki?curid=3676349", "title": "DSPE", "text": ""}
{"id": "3676351", "revid": "767487", "url": "https://it.wikipedia.org/wiki?curid=3676351", "title": "What Happened to Jones (film 1920)", "text": "What Happened to Jones \u00e8 un film muto del 1920 diretto da James Cruze. La sceneggiatura di Elmer Harris si basa sull'omonimo lavoro teatrale di George Broadhurst, andato in scena in prima a Broadway il 30 agosto 1897. Prodotto e distribuito dalla Famous Players-Lasky Corporation, il film aveva come interpreti Bryant Washburn, Margaret Loomis, J. Morris Foster, Frank Jonasson, Lillian Leighton, Caroline Rankin, Richard Cummings.\nTrama.\nAdeguandosi alle richieste disperate dell'amico Bobbie Brown, Jimmie Jones riempie di liquori le sue valigie e salta sul treno per andare a raggiungerlo. All'arrivo, per\u00f2, Jimmie scopre che il carico gli \u00e8 stato rubato e, mentre cerca di provvedere a nuove scorte contrattando con il contrabbandiere locale, viene preso in castagna dallo sceriffo locale. Per sfuggire all'arresto, Jimmie ha l'idea di farsi passare per Anthony Goodley, un riformatore che combatte una crociata contro il vizio. Presentandosi a tenere una lezione contro i mali del fumo, il suo stratagemma gli si ritorce contro perch\u00e9 Jimmie diventa il bersaglio di un gruppo di piantagrane che si sono messi in testa di mandare all'aria la lezione. Le cose di complicano ulteriormente quando diventa oggetto delle attenzioni della fidanzata del vero Goodley, una zitella. Alle prese con una folla di gente che ce l'ha con lui, Jimmie finisce per scappare con Cissy, la sua fidanzata, lasciandosi dietro il vero Goodley che dovr\u00e0 affrontare al suo posto tutti gli scompigli che ha provocato.\nProduzione.\nIl film fu prodotto dalla Famous Players-Lasky Corporation.\nDistribuzione.\nIl copyright del film, richiesto dalla Famous Players-Lasky Corp., fu registrato il 2 luglio 1920 con il numero LP15351.\nDistribuito negli Stati Uniti dalla Famous Players-Lasky Corporation, il film usc\u00ec nelle sale cinematografiche l'8 agosto 1920.\nNon si conoscono copie ancora esistenti della pellicola che viene considerata presumibilmente perduta.\nDifferenti versioni.\nDal lavoro teatrale \"What Happened to Jones\" di George Broadhurst vennero tratte diverse versioni cinematografiche:"}
{"id": "3676354", "revid": "1452073", "url": "https://it.wikipedia.org/wiki?curid=3676354", "title": "Osmeriformes", "text": "Gli Osmeriformes sono un ordine di pesci ossei.\nDistribuzione e habitat.\nGli Osmeriformes marini sono cosmopoliti, quelli d'acqua dolce o anadromi hanno una distribuzione bipolare, sono presenti (con famiglie diverse) alle alte latitudini di entrambi gli emisferi ma mancano nelle zone tropicali e temperate calde.\nQuesti pesci popolano una variet\u00e0 di habitat, il sottordine Argentinoidei infatti popola le acque marine, di solito a notevoli profondit\u00e0 mentre gli altri Osmeriformi vivono nelle acque dolci e salmastre o sono marini costieri, in quest'ultimo caso sono anadromi, ovvero migrano nei fiumi per la riproduzione.\nCostituiscono una parte notevole delle specie ittiche dulcacquicole dell'emisfero sud, soprattutto di Australia e Nuova Zelanda.\nDescrizione.\nL'aspetto di questi pesci \u00e8 estremamente vario (si confronti, ad esempio, l'\"Osmerus eperlanus\", il \"Neosalanx tangkahkeii\" e l'\"Opisthoproctus\" per avere un'idea della loro variabilit\u00e0). Sono riuniti in un solo ordine per alcune somiglianze a livello osteologico. Di solito \u00e8 presente una pinna adiposa.\nBiologia.\nLa biologia di questi animali \u00e8 varia come il loro aspetto esteriore, vi sono specie planctofaghe, altre che si cibano di invertebrati del benthos ed altre ancora predatrici di pesci. La riproduzione pu\u00f2 avvenire nelle acque dolci o in mare.\nPesca.\nAlcune specie hanno un certo valore economico ed altre sono importanti per la pesca sportiva.\nTassonomia.\nGli Osmeriformi sono stati a lungo attribuiti, come sottordini, ai Salmoniformes. Il sottordine Argentinoidei talvolta viene considerato come un ordine a parte (Argentiniformes)."}
{"id": "3676355", "revid": "324090", "url": "https://it.wikipedia.org/wiki?curid=3676355", "title": "In C", "text": "In C \u00e8 un brano di musica semi-aleatoria composto da Terry Riley nel 1964.\n\u00c8 una risposta alle tecniche accademiche astratte e seriali usate dai compositori della met\u00e0 del ventesimo secolo ed \u00e8 spesso citata come la prima composizione minimalista, sebbene non sia la prima in assoluto ma piuttosto quella che rese popolare il minimalismo in ambito musicale.\nStruttura ed esecuzione.\nL'opera consta di 53 brevi frasi musicali, numerate e di durata variabile. Sebbene esse vadano suonate in ordine, ciascuna frase pu\u00f2 essere ripetuta un numero arbitrario di volte e ciascun musicista ha discrezione su quando passare alla successiva: anche coloro che stanno suonando la stessa frase sono invitati a iniziarla ciascuno in momenti differenti. Il singolo esecutore potr\u00e0 anche scegliere di saltare una frase, pur rispettando l'ordine prestabilito; le indicazioni di esecuzione prescrivono anche che i componenti l'ensemble cerchino per quanto possibile di non sfasarsi di pi\u00f9 di due-tre frasi fra loro.\nCome riportato sull'edizione originale dello spartito, \u00e8 abitudine che uno dei musicisti (\u00abtradizionalmente, una bella ragazza\u00bb, annota Riley) suoni ripetutamente, in ottavi, soltanto la nota Do (secondo la notazione anglosassone: C, da cui il titolo de brano); tale parte ha la funzione di metronomo e pertanto \u00e8 tipicamente affidata al pianoforte oppure ad uno strumento a percussione intonato, come ad esempio la marimba. Riley la definisce \"The Pulse\" (\u00abla pulsazione\u00bb). Fu Steve Reich a suggerire l'espediente all'autore il quale, inizialmente, aveva concepito l'opera come priva di un tempo prestabilito.\nIl brano inizia con un accordo di Do maggiore (pattern da 1 a 7) con un'enfasi particolare sulla mediante Mi. L'entrata successiva della nota Fa avvia una serie di lente progressioni verso altri accordi, che suggeriscono sottili e ambigue variazioni di tonalit\u00e0. L'ultimo \"pattern\" \u00e8 costituito da un'alternanza fra Si\u266de Sol. Nonostante sia di primario interesse l'esecuzione polifonica delle frasi \u2013 l'una contrapposta all'altra o la stessa collocata in momenti diversi \u2013 il pezzo pu\u00f2 essere considerato eterofonico.\n\"In C\" non ha una durata definita, a causa della discrezionalit\u00e0 di ripetizione di ogni frase da parte di ciascun musicista: le esecuzioni possono durare da qualche decina di minuti a qualche ora, nonostante Riley indichi che \u00able performance normalmente spaziano in media tra i 45 minuti e l'ora e mezza\u00bb. Anche il numero di esecutori pu\u00f2 variare da una performance all'altra. Riley consiglia \u00abun gruppo di circa 35, se possibile, ma gruppi pi\u00f9 o meno numerosi possono funzionare\u00bb. La prima registrazione originale, della durata di 45 minuti circa, fu realizzata da undici elementi i quali impiegarono diverse dozzine di strumenti, sfruttando la tecnica della sovraincisione.\nBibliografia.\nFederico Capitoni, \"In C, opera aperta. Guida al capolavoro di Terry Riley\", Arcana, 2016"}
{"id": "3676356", "revid": "287204", "url": "https://it.wikipedia.org/wiki?curid=3676356", "title": "Thailand Open 2011 - Singolare", "text": "Il singolare del Thailand Open 2011 \u00e8 stato un torneo di tennis facente parte dell'ATP World Tour 2011.\nIl detentore del titolo era Guillermo Garc\u00eda L\u00f3pez, ma \u00e8 stato eliminato al secondo turno da Donald Young.\nAndy Murray ha sconfitto in finale Donald Young per 6-2, 6-0.\nTeste di serie.\nLe prime quattro teste di serie ricevono un bye per il secondo turno. "}
{"id": "3676362", "revid": "580197", "url": "https://it.wikipedia.org/wiki?curid=3676362", "title": "Silvia Neid", "text": "Commissario tecnico della Nazionale di calcio femminile della Germania dal 2005 fino all'estate 2016, alla sua guida ha conquistato un campionato mondiale, quello di Cina 2007, due campionati europei, nelle edizioni di Finlandia 2009 e Svezia 2013, e una medaglia d'oro nel torneo di calcio femminile alle Olimpiadi di Rio 2016.\n\u00c8 stata inoltre nominata per tre volte come miglior allenatore di calcio femminile da parte della FIFA (2010, 2013 e 2016)."}
{"id": "3676365", "revid": "599013", "url": "https://it.wikipedia.org/wiki?curid=3676365", "title": "Giuseppe Terenzio", "text": ""}
{"id": "3676371", "revid": "1337338", "url": "https://it.wikipedia.org/wiki?curid=3676371", "title": "Tematica", "text": ""}
{"id": "3676374", "revid": "1543377", "url": "https://it.wikipedia.org/wiki?curid=3676374", "title": "Jeanne Ch\u00e9zard de Matel", "text": ""}
{"id": "3676376", "revid": "661526", "url": "https://it.wikipedia.org/wiki?curid=3676376", "title": "Nati per subire", "text": "Nati per subire \u00e8 un album studio del gruppo musicale Zen Circus pubblicato l'11 ottobre 2011. Il disco debutta al numero 31 nella classifica ufficiale di vendite FIMI.\nIl disco.\n\"Nati per subire\" \u00e8 stato registrato in Toscana e precisamente al Sam World di Lari, in provincia di Pisa, e mixato al Q Studio di Milano. \u00c8 il secondo album completamente in italiano della band dopo \"Andate tutti affanculo\" (2009).\nIl disco vede la partecipazione di diversi artisti della scena indipendente italiana: tra questi spiccano Giorgio Canali (voce e armonica in \"La democrazia semplicemente non funziona\"), Alessandro Fiori (in \"Franco\"), Il Pan del Diavolo (in \"Ragazzo eroe\") e i Ministri (in \"L'amorale\").\nL'album \u00e8 stato anticipato dal singolo \"L'amorale\" uscito il 12 settembre 2011, di cui \u00e8 stato pubblicato un video per la regia di Roberto D'Ippolito e Dario Basile.\nIl 16 novembre 2011 esce il video di \"Nati per subire\" per la regia di Marco Salom. L'11 giugno 2012 viene pubblicato anche il video di \"Milanesi al mare\" (regia di Annapaola Martin e Lorenzo Muto). Seguir\u00e0, l'8 ottobre, la pubblicazione del video de \"I qualunquisti\" (diretto da Annapaola Martin)."}
{"id": "3676379", "revid": "357738", "url": "https://it.wikipedia.org/wiki?curid=3676379", "title": "Et\u00e0 di consenso", "text": ""}
{"id": "3676382", "revid": "599013", "url": "https://it.wikipedia.org/wiki?curid=3676382", "title": "Joyce Fitch", "text": "Biografia.\nDurante la sua carriera giunse in finale nel singolare all'Australasian Championships nel 1946 perdendo contro Nancye Wynne in due set (6-4, 6-4).\nNel 1950 venne fermata da Louise Brough alle semifinali come l'anno successivo nel 1951 da Thelma Coyne. Nel doppio vinse gli Australian Open nel 1946 esibendosi con Mary Bevis contro la copia formata da Nancye Wynne e Thelma Coyne per 9-7, 6-4. Nel 1947 giunse in finale sempre con Mary Bevis ma questa volta le sue avversarie ottennero la vendetta vincendole in un doppio 6-3.\nSpos\u00f2 John Oliver Rymer nel 1951."}
{"id": "3676385", "revid": "599013", "url": "https://it.wikipedia.org/wiki?curid=3676385", "title": "Costante Longhi", "text": "Carriera.\nCresce calcisticamente nel Saronno.\nDisputa le stagioni 1920-1921 e 1921-1922 con il Brescia la prima in Prima Categoria e la seconda in Prima Divisione.\nL'esordio con le rondinelle avviene il 24 ottobre 1920 nella partita Brescia-Libertas 1-1.\nGioca la stagione 1922-1923 con l'Inter, disputando l'11 marzo 1923 la partita Inter-Pro Vercelli (1-5)."}
{"id": "3676396", "revid": "105611", "url": "https://it.wikipedia.org/wiki?curid=3676396", "title": "X MAS (RSI)", "text": ""}
{"id": "3676400", "revid": "448277", "url": "https://it.wikipedia.org/wiki?curid=3676400", "title": "Presidenti del Consiglio del Regno di Sardegna", "text": ""}
{"id": "3676401", "revid": "767487", "url": "https://it.wikipedia.org/wiki?curid=3676401", "title": "What Happened to Jones (film 1915)", "text": "What Happened to Jones \u00e8 un film muto del 1915 diretto da Fred Mace.\nProduzione.\nIl film fu prodotto dalla William A. Brady Picture Plays.\nDistribuzione.\nDistribuito dalla World Film, il film usc\u00ec nelle sale cinematografiche USA il 22 marzo 1915.\nDifferenti versioni.\nDal lavoro teatrale \"What Happened to Jones\" di George Broadhurst vennero tratte diverse versioni cinematografiche:"}
{"id": "3676404", "revid": "124123", "url": "https://it.wikipedia.org/wiki?curid=3676404", "title": "Marie Toomey", "text": "Biografia.\nDurante la sua carriera giunse in finale nel singolare all'Australasian Championships nel 1948 perdendo contro Nancye Wynne in due set (6-3, 6-1).\nNegli anni precedenti aveva mancato la finale giungendo prima alle semifinali nel 1946 perdendo contro Joyce Fitch e nel 1947 nei quarti arrendendosi a Pat Jones.\nNel doppio giunse in finale nel 1949 esibendosi con Doris Hart perdendo per 6-0, 6-1 contro la coppia formata da Nancye Wynne e Thelma Coyne."}
{"id": "3676405", "revid": "1310927", "url": "https://it.wikipedia.org/wiki?curid=3676405", "title": "Liviu Antal", "text": "Carriera.\nClub.\nHa esordito nel 2009 con l'O\u021belul Gala\u021bi.\nNazionale.\nDal 2011 \u00e8 entrato nel giro delle convocazioni per la nazionale rumena."}
{"id": "3676408", "revid": "519091", "url": "https://it.wikipedia.org/wiki?curid=3676408", "title": "Football Club Internazionale Milano 1909-1910", "text": ""}
{"id": "3676409", "revid": "519091", "url": "https://it.wikipedia.org/wiki?curid=3676409", "title": "Football Club Internazionale Milano 1910-1911", "text": ""}
{"id": "3676410", "revid": "519091", "url": "https://it.wikipedia.org/wiki?curid=3676410", "title": "Football Club Internazionale Milano 1911-1912", "text": ""}
{"id": "3676413", "revid": "519091", "url": "https://it.wikipedia.org/wiki?curid=3676413", "title": "Football Club Internazionale Milano 1913-1914", "text": ""}
{"id": "3676414", "revid": "519091", "url": "https://it.wikipedia.org/wiki?curid=3676414", "title": "Football Club Internazionale Milano 1915-1916", "text": ""}
{"id": "3676416", "revid": "519091", "url": "https://it.wikipedia.org/wiki?curid=3676416", "title": "Football Club Internazionale Milano 1916-1917", "text": ""}
{"id": "3676417", "revid": "1565034", "url": "https://it.wikipedia.org/wiki?curid=3676417", "title": "Jean-Joseph Allemand", "text": "Biografia.\nAllemand decise di diventare sacerdote in piena rivoluzione francese: studi\u00f2 clandestinamente e venne ordinato segretamente nel 1798.\nNei primi anni del XIX secolo inizi\u00f2 a dedicarsi all'apostolato tra i giovani: i primi quattro ragazzi raccolti vennero ospitati in una povera mansarda e nel 1820 ebbe come sede una fattoria alla periferia di Marsiglia. A coronamento della sua esperienza, nel 1821 fond\u00f2 una congregazione di fratelli laici per la direzione dell'opera.\nLa congregazione del Sacro Cuore di Ges\u00f9 di Joseph-Marie Timon David sorse come ramo clericale dell'opera, ma si svilupp\u00f2 autonomamente.\nAllemand mor\u00ec nel 1836. Fu un'eminente guida spirituale ma non lasci\u00f2 scritti di spiritualit\u00e0."}
{"id": "3676419", "revid": "519091", "url": "https://it.wikipedia.org/wiki?curid=3676419", "title": "Football Club Internazionale Milano 1917-1918", "text": ""}
{"id": "3676420", "revid": "110157", "url": "https://it.wikipedia.org/wiki?curid=3676420", "title": "Alpenrod", "text": "Alpenrod \u00e8 un comune di 1.595 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Hachenburg."}
{"id": "3676422", "revid": "287204", "url": "https://it.wikipedia.org/wiki?curid=3676422", "title": "Dani Hernandez", "text": ""}
{"id": "3676423", "revid": "422900", "url": "https://it.wikipedia.org/wiki?curid=3676423", "title": "360 (videogioco)", "text": ""}
{"id": "3676428", "revid": "61051", "url": "https://it.wikipedia.org/wiki?curid=3676428", "title": "ANF Les Mureaux 10", "text": ""}
{"id": "3676429", "revid": "519091", "url": "https://it.wikipedia.org/wiki?curid=3676429", "title": "Football Club Internazionale Milano 1918-1919", "text": ""}
{"id": "3676430", "revid": "519091", "url": "https://it.wikipedia.org/wiki?curid=3676430", "title": "Football Club Internazionale Milano 1919-1920", "text": ""}
{"id": "3676431", "revid": "519091", "url": "https://it.wikipedia.org/wiki?curid=3676431", "title": "Football Club Internazionale Milano 1920-1921", "text": ""}
{"id": "3676432", "revid": "519091", "url": "https://it.wikipedia.org/wiki?curid=3676432", "title": "Football Club Internazionale Milano 1921-1922", "text": ""}
{"id": "3676433", "revid": "519091", "url": "https://it.wikipedia.org/wiki?curid=3676433", "title": "Football Club Internazionale Milano 1922-1923", "text": ""}
{"id": "3676434", "revid": "1442080", "url": "https://it.wikipedia.org/wiki?curid=3676434", "title": "Fr\u00e9d\u00e9rick Tristan", "text": "Nel 2000 \u00e8 stato premiato dalla Soci\u00e9t\u00e9 des gens de lettres.\nMassone, \u00e8 stato Maestro venerabile della Loggia \"Villard de Honnecourt\" e Grande oratore della Gran Loggia nazionale francese."}
{"id": "3676435", "revid": "519091", "url": "https://it.wikipedia.org/wiki?curid=3676435", "title": "Football Club Internazionale Milano 1923-1924", "text": ""}
{"id": "3676436", "revid": "519091", "url": "https://it.wikipedia.org/wiki?curid=3676436", "title": "Football Club Internazionale Milano 1924-1925", "text": ""}
{"id": "3676437", "revid": "519091", "url": "https://it.wikipedia.org/wiki?curid=3676437", "title": "Football Club Internazionale Milano 1925-1926", "text": ""}
{"id": "3676438", "revid": "519091", "url": "https://it.wikipedia.org/wiki?curid=3676438", "title": "Football Club Internazionale Milano 1926-1927", "text": ""}
{"id": "3676440", "revid": "519091", "url": "https://it.wikipedia.org/wiki?curid=3676440", "title": "Football Club Internazionale Milano 1927-1928", "text": ""}
{"id": "3676442", "revid": "519091", "url": "https://it.wikipedia.org/wiki?curid=3676442", "title": "Football Club Internazionale Milano 1945-1946", "text": ""}
{"id": "3676444", "revid": "519091", "url": "https://it.wikipedia.org/wiki?curid=3676444", "title": "Football Club Internazionale Milano 1946-1947", "text": ""}
{"id": "3676445", "revid": "519091", "url": "https://it.wikipedia.org/wiki?curid=3676445", "title": "Football Club Internazionale Milano 1947-1948", "text": ""}
{"id": "3676447", "revid": "519091", "url": "https://it.wikipedia.org/wiki?curid=3676447", "title": "Football Club Internazionale Milano 1948-1949", "text": ""}
{"id": "3676452", "revid": "519091", "url": "https://it.wikipedia.org/wiki?curid=3676452", "title": "Football Club Internazionale Milano 1949-1950", "text": ""}
{"id": "3676453", "revid": "519091", "url": "https://it.wikipedia.org/wiki?curid=3676453", "title": "Football Club Internazionale Milano 1950-1951", "text": ""}
{"id": "3676454", "revid": "599013", "url": "https://it.wikipedia.org/wiki?curid=3676454", "title": "Angelo Pedrazzini", "text": "Carriera.\nGioc\u00f2 con l'Inter in Divisione Nazionale e, successivamente, con Canottieri Lecco, Desio e Pro Lissone."}
{"id": "3676456", "revid": "519091", "url": "https://it.wikipedia.org/wiki?curid=3676456", "title": "Football Club Internazionale Milano 1951-1952", "text": ""}
{"id": "3676457", "revid": "519091", "url": "https://it.wikipedia.org/wiki?curid=3676457", "title": "Football Club Internazionale Milano 1952-1953", "text": ""}
{"id": "3676459", "revid": "519091", "url": "https://it.wikipedia.org/wiki?curid=3676459", "title": "Football Club Internazionale Milano 1953-1954", "text": ""}
{"id": "3676460", "revid": "519091", "url": "https://it.wikipedia.org/wiki?curid=3676460", "title": "Football Club Internazionale Milano 1954-1955", "text": ""}
{"id": "3676468", "revid": "519091", "url": "https://it.wikipedia.org/wiki?curid=3676468", "title": "Football Club Internazionale Milano 1955-1956", "text": ""}
{"id": "3676469", "revid": "519091", "url": "https://it.wikipedia.org/wiki?curid=3676469", "title": "Football Club Internazionale Milano 1956-1957", "text": ""}
{"id": "3676470", "revid": "767487", "url": "https://it.wikipedia.org/wiki?curid=3676470", "title": "What Happened to Jones (film 1926)", "text": "What Happened to Jones \u00e8 un film muto del 1926 diretto da William A. Seiter. La sceneggiatura si basa sul lavoro teatrale \"What Happened to Jones\" di George H. Broadhurst, andato in scena a New York il 30 agosto 1897.\nTrama.\nTom Jones, un ricco giovanotto di sani principi, alla vigilia del suo matrimonio viene tentato dall'amico Ebenezer Goodly a partecipare a una partita di poker. Ma la serata viene interrotta da un'irruzione della polizia: i due amici, per sfuggire alla cattura, si nascondono in un bagno turco per poi uscirne travestiti da donna. La polizia, per\u00f2, trova il portafoglio di Tom che vanno a cercare a casa della fidanzata. Nel frattempo, i due fuggitivi sono a casa di Ebenezer dove Tom si cambia, mettendosi gli abiti del fratello dell'amico, il vescovo che deve celebrare il suo matrimonio. Ma il religioso non arriva e Tom, insieme alla sposa, sale in macchina. Finalmente, nell'auto lanciata a tutta velocit\u00e0 per sfuggire alla polizia, il vescovo riesce a portare a termine la cerimonia.\nProduzione.\nIl film fu prodotto dall'Universal Pictures (con il nome Universal Jewel).\nDistribuzione.\nIl copyright del film, richiesto dalla Universal Pictures Corp., fu registrato il 9 dicembre 1925 con il numero LP22098.\nDistribuito dalla Universal Pictures, il film - presentato da Carl Laemmle - usc\u00ec nelle sale cinematografiche statunitensi l'8 marzo 1926.\nDifferenti versioni.\nDal lavoro teatrale \"What Happened to Jones\" di George Broadhurst vennero tratte diverse versioni cinematografiche:"}
{"id": "3676472", "revid": "519091", "url": "https://it.wikipedia.org/wiki?curid=3676472", "title": "Football Club Internazionale Milano 1957-1958", "text": ""}
{"id": "3676473", "revid": "519091", "url": "https://it.wikipedia.org/wiki?curid=3676473", "title": "Football Club Internazionale Milano 1958-1959", "text": ""}
{"id": "3676474", "revid": "519091", "url": "https://it.wikipedia.org/wiki?curid=3676474", "title": "Football Club Internazionale Milano 1959-1960", "text": ""}
{"id": "3676475", "revid": "519091", "url": "https://it.wikipedia.org/wiki?curid=3676475", "title": "Football Club Internazionale Milano 1960-1961", "text": ""}
{"id": "3676477", "revid": "1318658", "url": "https://it.wikipedia.org/wiki?curid=3676477", "title": "Marksburg", "text": "Il Marksburg \u00e8 una fortezza che sovrasta la citt\u00e0 di Braubach in Renania-Palatinato, Germania. \u00c8 l'unico castello medievale rimasto lungo la media valle del fiume Reno e fa parte del sito UNESCO della Gola del Reno."}
{"id": "3676478", "revid": "519091", "url": "https://it.wikipedia.org/wiki?curid=3676478", "title": "Football Club Internazionale Milano 1961-1962", "text": ""}
{"id": "3676480", "revid": "519091", "url": "https://it.wikipedia.org/wiki?curid=3676480", "title": "Football Club Internazionale Milano 1962-1963", "text": ""}
{"id": "3676483", "revid": "519091", "url": "https://it.wikipedia.org/wiki?curid=3676483", "title": "Football Club Internazionale Milano 1963-1964", "text": ""}
{"id": "3676484", "revid": "519091", "url": "https://it.wikipedia.org/wiki?curid=3676484", "title": "Football Club Internazionale Milano 1964-1965", "text": ""}
{"id": "3676487", "revid": "519091", "url": "https://it.wikipedia.org/wiki?curid=3676487", "title": "Football Club Internazionale Milano 1965-1966", "text": ""}
{"id": "3676488", "revid": "519091", "url": "https://it.wikipedia.org/wiki?curid=3676488", "title": "Football Club Internazionale Milano 1966-1967", "text": ""}
{"id": "3676490", "revid": "519091", "url": "https://it.wikipedia.org/wiki?curid=3676490", "title": "Football Club Internazionale Milano 1914-1915", "text": ""}
{"id": "3676496", "revid": "16758", "url": "https://it.wikipedia.org/wiki?curid=3676496", "title": "Najm", "text": "Origine e diffusione.\nDeriva dal vocabolo arabo \u0646\u062c\u0645 (\"najm\"), che vuol dire \"stella\", e ha quindi significato analogo ai nomi Stella, Ester, Csilla, Ylli, Citlalli, Astro, Hoshi e Tara.\n\u00c8 inoltre il titolo della 53\u00aa \"s\u016bra\" del Corano. "}
{"id": "3676506", "revid": "729019", "url": "https://it.wikipedia.org/wiki?curid=3676506", "title": "Fortezza di Ehrenbreitstein", "text": "La fortezza di Ehrenbreitstein \u00e8 una struttura militare situata sulla rupe omonima alla confluenza della Mosella nel Reno, nell'omonima frazione di Coblenza, \"Land\" della Renania-Palatinato, Germania.\nGi\u00e0 antica roccaforte dei Principi elettori di Treviri, la costruzione attuale risale al XIX secolo e fa parte del sistema difensivo messo in opera dalla Prussia in difesa del confine francese chiamato \"Festung Koblenz\" (Fortezza di Coblenza)."}
{"id": "3676507", "revid": "76963", "url": "https://it.wikipedia.org/wiki?curid=3676507", "title": "Jean-Claude Rousseau", "text": "Con l'aiuto di Jean-Marie Straub e Dani\u00e8le Huillet, Rousseau realizza i suoi primi film in Super 8 passando in seguito al Digital Video.\nIl suo cinema \u00e8 fatto soprattutto di inquadrature lunghe e immobili di ambienti esterni ed interni, con poche e brevi parti parlate."}
{"id": "3676522", "revid": "22475", "url": "https://it.wikipedia.org/wiki?curid=3676522", "title": "Automotrice FNM E.720", "text": "Le automotrici E.720 (dal 1952-53 E.730) delle Ferrovie Nord Milano erano un piccolo gruppo di elettromotrici progettate specificamente per l'esercizio sulla linea Saronno-Como, elettrificata nel 1936.\nLe tre unit\u00e0 della serie vennero ottenute dalla motorizzazione di due rimorchi E.810 e un rimorchio-pilota E.800; rispetto alle elettromotrici serie 700 e 710, di concezione tecnica simile e aspetto identico, si distinguevano per la potenza molto pi\u00f9 elevata (1100\u00a0CV contro 740), necessaria per superare le forti acclivit\u00e0 della linea.\nOrmai sostituite da rotabili pi\u00f9 moderni, furono ritirate dal servizio negli anni 2000 e sono state tutte e tre demolite."}
{"id": "3676523", "revid": "486946", "url": "https://it.wikipedia.org/wiki?curid=3676523", "title": "Automotrice FNM E 730", "text": ""}
{"id": "3676526", "revid": "671910", "url": "https://it.wikipedia.org/wiki?curid=3676526", "title": "Hyphasis", "text": ""}
{"id": "3676529", "revid": "486946", "url": "https://it.wikipedia.org/wiki?curid=3676529", "title": "Automotrice FNM ECD 720", "text": ""}
{"id": "3676530", "revid": "486946", "url": "https://it.wikipedia.org/wiki?curid=3676530", "title": "Automotrice FNM EBD 730", "text": ""}
{"id": "3676531", "revid": "104278724", "url": "https://it.wikipedia.org/wiki?curid=3676531", "title": "That Joke Isn't Funny Anymore", "text": "That Joke Isn't Funny Anymore \u00e8 un brano della band inglese The Smiths, pubblicato come singolo il 1\u00ba luglio del 1985 dalla Rough Trade.\nIl disco raggiunse la posizione numero 49 nella Official Singles Chart, la pi\u00f9 bassa di tutta la carriera artistica della band.\nRealizzazione.\n\"Quando ho scritto questo brano ero talmente stanco di tutte quelle vecchie domande giornalistiche e delle persone che cercano, si sa, di trascinarmi verso il basso e dimostrare che ero un falso completo. Ed ero stanco di questo, perch\u00e9 mi sembrava che, come le persone all'interno del contesto della musica pop, anche le persone all'interno dell'industria musicale, non avevano molta fiducia nella musica pop come una forma d'arte. E volevano veramente liberarsi di tutte quelle persone che, come me, stavano cercando di dare un qualche senso a tutta l'intera faccenda. E l'ho trovato davvero angosciante.\" (Morrissey intervistato dal Melody Maker, 1985)\nPrimo singolo tratto dall'album Meat Is Murder, prodotto dagli stessi Smiths con l'apporto di Stephen Street come ingegnere del suono, \"That Joke Isn't Funny Anymore\" \u00e8 da molti considerato uno dei picchi emotivi del secondo album della band. La voce cantilenante di Morrissey si ripete in una miriade di tracce vocali che si intrecciano tra loro e con il suono della chitarra acustica di Marr arricchita di effetti, permettendo al cantante di armonizzare con se stesso.\nLa copertina ritrae una foto raffigurante uno sconosciuto attore-bambino ucraino che appare nel film \"The Enchanted Desna\" di Julia Solntseva, del 1965. Sul vinile dei 7\" e del 12\" \u00e8 incisa la frase: \"OUR SOULS, OUR SOULS, OUR SOULS\".\nTesto.\nSecondo voci fondate il testo del brano \u00e8 riferito ad un giornalista britannico col quale Morrissey avrebbe avuto una relazione amorosa. La canzone parla comunque degli effetti del bullismo sulla fiducia e la psicologia degli individui: \"When you laugh about people who feel so very lonely / their only desire is to die\" (\"quando si ride di persone che si sentono sole / il loro unico desiderio \u00e8 di morire\").\nLa rima \"I've watched this happen in other people's lives and now it's happened in ours\" \u00e8 una frase tratta dal film Primo amore (\"Alice Adams\") diretto da George Stevens, nel 1935, basato sulla storia di due donne che soffrono per la modesta condizione sociale in una piccola citt\u00e0 americana."}
{"id": "3676532", "revid": "486946", "url": "https://it.wikipedia.org/wiki?curid=3676532", "title": "Automotrice FNM EB 730", "text": ""}
{"id": "3676534", "revid": "1543377", "url": "https://it.wikipedia.org/wiki?curid=3676534", "title": "Ingranaggio di Muller", "text": "In biologia evolutiva, per ingranaggio di Muller (nell'originale inglese Muller's ratchet, dove \"ratchet\" significa \"cricco\") si intende il meccanismo evolutivo, ipotizzato da Hermann Joseph Muller, mediante il quale nel genoma di una popolazione che si riproduce in maniera asessuata si accumulano mutazioni deleterie in maniera irreversibile.\nMuller ipotizza che la riproduzione asessuata comporti una perdita di informazione genica, con conseguente perdita di intere linee di discendenza che, all'estremo, potrebbe portare anche al fenomeno dell'estinzione della popolazione. L'autore considera quindi che il sesso possa essere sorto come espediente evolutivo finalizzato a far fronte proprio a questa possibilit\u00e0.\nTuttavia alcuni phyla, come i rotiferi bdelloidei, sembrano essersi affidati quasi esclusivamente alla riproduzione asessuale per quasi 40 milioni di anni.\nMuller's ratchet.\nAnche se gi\u00e0 nel 1932 aveva discusso i vantaggi della riproduzione sessuale, Muller introdusse il termine \"ratchet\", \"cricchetto\", \"dente di arresto\" (tradotto in italiano con il termine \"ingranaggio\") nel 1964. L'espressione \"Muller's ratchet\" fu poi coniata da Joe Felsenstein nel 1974 nella sua pubblicazione sul vantaggio evolutivo della ricombinazione.\nLa riproduzione asessuata avviene in assenza di ricombinazione e perci\u00f2 i genomi vengono ereditati come blocchi indivisibili di informazione. Qualora in tali genomi si manifestasse una mutazione deleteria, essa verrebbe ereditata da tutte le generazioni future; in un periodo di tempo sufficientemente ampio ogni mutazione deleteria si accumulerebbe alle precedenti. Il fenomeno provoca un accumulo finale di mutazioni note come carico genetico. Il carico genetico portato da una popolazione in concomitanza con una riproduzione di tipo asessuato diventerebbe cos\u00ec grande da causare l'estinzione della popolazione. Nelle popolazioni a riproduzione sessuale il processo di ricombinazione genetica fa s\u00ec che il genoma della progenie sia diverso da quello dei genitori. In particolare, i genomi della progenie portano un minor numero di mutazioni e quelle negative possono essere compensate dalla corrispondente sequenza sana dell'altro genitore.\nIl genoma dei mitocondri e dei cloroplasti non effettua la ricombinazione, quindi pu\u00f2 aver subito l'effetto dell'ingranaggio di Muller; tuttavia la probabilit\u00e0 che i genomi subiscano un accumulo di mutazioni deleterie dipende fortemente dal tasso di mutazione genomica e questo tasso aumenta, pi\u00f9 o meno linearmente, con l'aumentare delle dimensioni del genoma (pi\u00f9 precisamente, con il numero di coppie di basi presenti nei geni ad attiva trascrizione). Le ridotte dimensioni del genoma, specialmente in parassiti e simbionti, pu\u00f2 essere spiegato anche dalla selezione, la quale consente di sbarazzarsi delle sequenze di acidi nucleici diventate inutili. Dunque un genoma pi\u00f9 piccolo non \u00e8 una sicura indicazione dell'azione dell'ingranaggio di Muller.\nNegli organismi a riproduzione sessuata le sequenze non ricombinanti nei cromosomi o in regioni cromosomiche (come il cromosoma Y dei mammiferi) dovrebbero essere soggette agli effetti dell'ingranaggio di Muller. Tali sequenze non ricombinanti tendono a restringersi e si evolvono rapidamente, forse a causa della loro incapacit\u00e0 all'autoriparazione. Non \u00e8 facile attribuire i casi di riduzione del genoma o di rapida evoluzione al solo ingranaggio di Muller.\nL'ingranaggio di Muller si basa sul meccanismo della deriva genetica, spingendo alla formazione di popolazioni pi\u00f9 piccole."}
{"id": "3676536", "revid": "228587", "url": "https://it.wikipedia.org/wiki?curid=3676536", "title": "Coeno (generale)", "text": ""}
{"id": "3676537", "revid": "1305772", "url": "https://it.wikipedia.org/wiki?curid=3676537", "title": "Automotrice FNM E.750", "text": ""}
{"id": "3676540", "revid": "182193", "url": "https://it.wikipedia.org/wiki?curid=3676540", "title": "Automotrice FNM E.750 (1947)", "text": "Le automotrici E.750 delle Ferrovie Nord Milano erano una piccola serie di elettromotrici, derivate nel 1947 dalla motorizzazione di rimorchi-pilota serie E.820, costruiti da Piaggio nel 1937.\nVennero realizzate due unit\u00e0, abbinate a due o tre rimorchiate ciascuna (di cui una semipilota); la cassa in acciaio inox valse loro il soprannome di \"tolloni\", mentre la coloritura a strisce rosse (per la 01) e blu (per la 02) fu alla base dei nomignoli \"Togliatti\" e \"Figlia di Maria\"\nTuttavia la struttura della cassa, estremamente leggera, si rivel\u00f2 inadatta a sostenere il peso dei motori, con la conseguenza di frequenti deformazioni e cedimenti.\nL'unit\u00e0 01 venne radiata e demolita gi\u00e0 nel 1953, la 02 dieci anni dopo."}
{"id": "3676541", "revid": "484362", "url": "https://it.wikipedia.org/wiki?curid=3676541", "title": "Giappone imperiale", "text": ""}
{"id": "3676543", "revid": "767487", "url": "https://it.wikipedia.org/wiki?curid=3676543", "title": "Les Antiquit\u00e9s de Rome", "text": "Les Antiquit\u00e9s de Rome \u00e8 un documentario del 1989 diretto da Jean-Claude Rousseau.\nIl film \u00e8 ispirato ai sonetti del poeta rinascimentale francese Joachim du Bellay.\nTrama.\nIn visita a Roma, il regista va alla ricerca dei suoi monumenti pi\u00f9 antichi, il Pantheon, la Piramide Cestia, il Foro di Traiano, il Ponte Rotto, il Colosseo, l'Arco di Costantino ed il Circo Massimo, fissandone le immagini in lunghe ed interminabili inquadrature, quasi a volerne immortalare l'eternit\u00e0."}
{"id": "3676544", "revid": "481666", "url": "https://it.wikipedia.org/wiki?curid=3676544", "title": "Emily Fitzroy", "text": "Biografia.\nNata a Londra, si trasfer\u00ec negli Stati Uniti diventando cittadina statunitense. Fece il suo debutto cinematografico nel 1913, a 53 anni, in un cortometraggio della Lubin dove recitava accanto al futuro regista Henry King, qui ai suoi primi passi come attore. Data la sua et\u00e0 matura, le venivano affidati ruoli da caratterista. Nella sua carriera gir\u00f2 101 pellicole. L'ultima \u00e8 del 1944, nella quale ebbe un piccolo ruolo in \"Le bianche scogliere di Dover\" di Clarence Brown. Mor\u00ec in California, a Gardena, il 3 marzo 1954 all'et\u00e0 di 94 anni."}
{"id": "3676546", "revid": "123610553", "url": "https://it.wikipedia.org/wiki?curid=3676546", "title": "Chloe Frazer", "text": "Chloe Frazer \u00e8 un personaggio immaginario della celebre saga di videogiochi \"Uncharted\", sviluppata da Naughty Dog e pubblicata da Sony Interactive Entertainment. La sua doppiatrice originale \u00e8 l'australiana Claudia Black, mentre la voce italiana \u00e8 affidata ad Aglaia Zannetti.\nBiografia.\nChloe Frazer nacque in India nel 1978, figlia di un noto archeologo della zona e di una donna australiana che si era da poco trasferita l\u00ec. Il padre era ossessionato dalla Zanna di Ganesh, un manufatto storico di grande valore, e riusc\u00ec a localizzarlo nella citt\u00e0 di Belur, l'antica capitale dell'impero indiano, ma, proprio sul punto di fare la storia, venne ucciso da un gruppo di banditi; dopo il fattaccio, Chloe si trasfer\u00ec in Australia insieme alla madre, intraprendendo la carriera di esploratrice.\nNel 2009 Chloe Frazer incontr\u00f2 Nathan Drake, con cui strinse un profondo legame di amicizia che perdur\u00f2 nel tempo, e lo aiut\u00f2 a cercare di recuperare la pietra Cintamani dall'antica citt\u00e0 di Shambhala. Alcuni anni dopo Chloe riprese le ricerche iniziate dal padre sulla Zanna di Ganesh insieme all'amica Nadine Ross e al collega Samuel Drake, il fratello di Nathan.\nPersonalit\u00e0.\nChloe Frazer \u00e8 stata progettata come controparte femminile di Nathan Drake, il celebre protagonista della serie \"Uncharted\". Attraverso le interazioni, Chloe mette in evidenza aspetti particolari della sua personalit\u00e0, agendo come una versione leggermente pi\u00f9 cupa del personaggio principale.\nChloe Frazer \u00e8 un'avventuriera impulsiva, spericolata, spiritosa e ambigua, oltre ad essere un personaggio fisicamente attraente; ha a cuore i propri interessi, senza curarsi di nient'altro che non sia ci\u00f2 che vuole. \u00c8 molto attaccata a Drake, ma lo lascia quando si rende conto della realt\u00e0 della situazione.\nApparizioni.\nDeuteragonista.\n\"Uncharted 2: Il covo dei ladri\".\nChloe e Harry Flynn convincono Nate ad aiutarli nel furto ad un museo in Turchia. Sono stati ingaggiati da un ricco benefattore per rubare un'antica lampada cinese, donata da Kublai Khan a Marco Polo. Nate e Flynn, con l'aiuto di Chloe, raggiungono la teca della lampada e, una volta rotta, scoprono una mappa che potr\u00e0 guidarli nel cuore della giungla nel Borneo. Senza che la ragazza lo sapesse per\u00f2 Flynn tradisce Drake, e questi viene imprigionato. Sar\u00e0 Chloe a liberarlo chiedendo a Sully di pagare la cauzione.\nDa questo momento Chloe agir\u00e0 in combutta con Nate e Sully per rubare ci\u00f2 che Flynn e il suo \"ricco benefattore\" (Zoran Lazarevic, criminale di guerra) stanno cercando: la pietra Cintamani, un oggetto che dona l'immortalit\u00e0 al suo possessore, custodita nella leggendaria citt\u00e0 di Shambhala. Facendo il doppio gioco con Flynn e Lazarevic, Chloe incontra Drake in Nepal per assisterlo nella ricerca della mitica citt\u00e0. Quando Chloe viene costretta a salire su un treno diretto verso le montagne, Drake tenta di liberarla, ma la ragazza si rifiuta di seguirlo. Gravemente ferito da Flynn, Nate fa deragliare parte del treno su un pendio della catena dell'Himalaya. Chloe apparir\u00e0 poi pi\u00f9 avanti, in un monastero sulle montagne, dove segue Drake e Lazarevic fino all'entrata di Shambhala. Si prende cura di Elena Fisher, ferita da una granata innescata da Flynn, mentre Drake combatte la battaglia finale contro Lazarevic alle radici dell'Albero della vita. Nell'epilogo Chloe vede che Nate \u00e8 innamorato di Elena: accettando il fatto, si allontana dai due lasciandoli nel villaggio tibetano.\nCameo.\n\"Uncharted 3: L'inganno di Drake\".\nChloe Frazer appare in un breve \"cameo\" all'inizio di \"\", aiutando Nathan Drake e Victor Sullivan a rintracciare Marlowe e i suoi uomini in Siria. Dopo una pericolosa sparatoria, la ragazza decide di ritirarsi dall'avventura, mentre Nathan e Victor proseguono il loro viaggio verso lo Yemen.\nProtagonista.\n\"Uncharted: L'eredit\u00e0 perduta\".\nSei mesi dopo gli eventi di \"\", Nadine, antagonista del quarto capitolo della saga, poich\u00e9 la Shoreline, la sua organizzazione di mercenari era stata sciolta, decide di chiamare Chloe per aiutarla a trovare un tesoro, nascosto in India. Chloe accetter\u00e0 anche perch\u00e9 suo padre, noto archeologo, lo aveva cercato per molti anni senza mai trovarlo e lei vuole portare a termine l'impresa iniziata da suo padre. Insieme dovranno combattere un pericoloso guerrafondaio, Asav, e la sua organizzazione privata di mercenari per arrivare prime al tanto desiderato tesoro.\nCritica.\nLa maggior parte dei critici hanno valutato la figura di Chloe positivamente, focalizzandosi sulla sua forza e sensualit\u00e0: spesso l'hanno citata come un eccezionale esempio di personaggio femminile indipendente videoludico. Tom Cross di \"Gamesutra\" vede Chloe come una donna dalla personalit\u00e0 forte, comparandola al personaggio di Elika di Prince of Persia. \"GamesRadar\" ha nominato Chloe \"Miss 2009\" tra i \"Nuovi Personaggi del Decennio\".\nBlack ha commentato che Chloe \u00e8 stata divertente da doppiare, ed \u00e8 essenzialmente una \"Indiana Jones con dei bei capelli\". Justin Richmond, game designer di \"Uncharted 2: Among Thieves\" ha affermato che Chloe \u00e8 il suo personaggio preferito. Black \u00e8 stata nominata sotto la categoria \"Miglior Voce\" allo Spike Video Game Awards 2009."}
{"id": "3676553", "revid": "212348", "url": "https://it.wikipedia.org/wiki?curid=3676553", "title": "Nutrice", "text": ""}
{"id": "3676555", "revid": "1600461", "url": "https://it.wikipedia.org/wiki?curid=3676555", "title": "Motul", "text": "Motul \u00e8 una multinazionale specializzata in lubrificanti.\nStoria.\nL'azienda nasce nel 1853 a New York con la creazione della societ\u00e0 Swan &amp; Finch operante fin dall'inizio nella produzione e distribuzione di lubrificanti.\nIl suo marchio principale \u00e8 Motul, nato dalle parole \"motor oil\". Si tratta di un lubrificante per motori a benzina.\nNel 1932, un importatore inizia la commercializzazione dei lubrificanti Motul in Francia creando una apposita societ\u00e0, la Supra Penn. Le confezioni sono originali, come botti di legno, galloni o barili.\nNel 1957, a causa di un coinvolgimento della Swan &amp; Finch in un vortice finanziario, quest'ultima cede tutte le attivit\u00e0, marchi e brevetti, alla Supra Penn che diviene una societ\u00e0 per azioni con denominazione Motul.\nNel 1971, Motul \u00e8 la prima azienda a lanciare un lubrificante 100% sintetico formulato per le automobili: il Century 300V. Un lubrificante sviluppato dagli esteri a base vegetale, applicando la tecnologia aeronautica. L'azienda diviene presto coinvolta nelle gare automobilistiche di alto livello, come la Formula 1. La collaborazione con la Honda France ha portato diversi successi come i titoli di Campione del Mondo moto.\nOggi l'azienda \u00e8 presente in tutto il mondo con filiali in pi\u00f9 di 180 Paesi."}
{"id": "3676560", "revid": "1543377", "url": "https://it.wikipedia.org/wiki?curid=3676560", "title": "Sheila Lerwill", "text": "Biografia.\nAi giochi del Commonwealth del 1954 giunse quarta nella disciplina di salto in alto.\nAlle olimpiadi del 1952 vinse la medaglia d'argento, era data per favorita ma venne superata da Esther Brand, a cui and\u00f2 la medaglia d'oro, al terzo tentativo."}
{"id": "3676563", "revid": "2373", "url": "https://it.wikipedia.org/wiki?curid=3676563", "title": "Maremoto dell'Oceano Indiano del 2004", "text": ""}
{"id": "3676575", "revid": "767487", "url": "https://it.wikipedia.org/wiki?curid=3676575", "title": "Juan Nelson", "text": "Biografia.\n\u00c8 diventato famoso da quando \u00e8 entrato a far parte della band The Innocent Criminals con la quale ha accompagnato Ben Harper a partire dal tour relativo all'album \"Welcome to the Cruel World\". Il suo primo concerto con Harper \u00e8 datato 30 aprile 1994 e dal quel momento \u00e8 iniziata tra i due artisti una collaborazione artistica che si \u00e8 interrotta solo con la morte di Nelson avvenuta il 9 giugno 2021."}
{"id": "3676577", "revid": "1759407", "url": "https://it.wikipedia.org/wiki?curid=3676577", "title": "Jason vs. Leatherface", "text": "Jason vs Leatherface \u00e8 una miniserie a fumetti di genere horror prodotto dalla Topps Comics nel 1995, unendo i franchising di \"Venerd\u00ec 13\" e \"Non aprite quella porta\", e incentrati sui relativi personaggi immaginari, Jason Voorhees e Faccia di Cuoio.\nStoria editoriale.\nEdito in tre volumi da ottobre 1995 a gennaio 1996 dalla Topps Comics, scritta da Nancy A. Collins e David Imhoff e disegnata da Jeff Butler.\nTrama.\nPrima parte.\nVenti anni sono passati da \"Venerd\u00ec 13 parte VI - Jason vive\" e Jason Voorhees \u00e8 ancora incatenato sul fondo di Crystal Lake. Frattanto, il nuovo proprietario di Crystal Lake decide di abbattere il campo e di drenare il lago per erigerci una nuova struttura. Nonostante gli avvertimenti di un vecchio del posto, i lavoratori ripuliscono il lago con delle reti e lo fanno poi drenare. Nelle reti viene pescato Jason che, assieme a tutta la roba pescata, viene messo in un container e portato via in treno. Jason si risveglia e uccide tutti coloro a bordo del treno, che si ferma (o meglio, si schianta) in Texas, a Sawyerville e, incappa in un uomo che gli chiede aiuto. I suoi inseguitori sopraggiungono: si tratta di Autostoppista (Nubbins Sawyer) e suo fratello Faccia di Cuoio (Jed \"Bubba\" Sawyer). Jason e Bubba si contendono la vita del povero uomo in una battaglia machete contro motosega che Jason vince, uccidendo l'uomo e restituendo l'arma al suo rivale. Capendo che \u00e8 un serial killer come loro, Autostoppista invita Jason a casa sua e, incredibilmente, Jason non lo uccide senza piet\u00e0 come ha fatto con tutti nel corso della sua vita e non-vita, non ne ha intenzione (non per il momento, almeno). A casa, Jason fa la conoscenza di Cuoco (Drayton Sawyer) che ammira il lavoro fatto con la vittima (e loro cena). In casa Sawyer, Jason nota come \u00e8 il loro stile di vita: Cuoco \u00e8 il capofamiglia e non tratta bene il fratello Autostoppista, specie quando prende in giro Bubba, mentre quest'ultimo ricorda a Jason s\u00e9 stesso da piccolo: silenzioso, deforme, nascosto dietro una maschera e cresciuto in un ambiente famigliare non proprio salutare. Tra i due killer mascherati nasce una forte quanto silenziosa amicizia. Cos\u00ec facendo, Jason diventa parte della famiglia Sawyer.\nSeconda parte.\nJason si inserisce bene tra i Sawyer, per quanto non mangi nulla (dopotutto \u00e8 un non morto) neanche le prelibatezze da cannibali di Cuoco, che tratta con rispetto. Stessa cosa non si pu\u00f2 dire per Autostoppista che maltratta Bubba e che Jason paragona al suo violento padre Elias, iniziando a fargli ribollire qualcosa dentro. \u00c8 giunto il momento dell'open day della famiglia Sawyer per Jason: una povera sventurata coppia raggiungono la stazione di servizio di Cuoco, la loro macchina viene manomessa affinch\u00e9 si fermi in prossimit\u00e0 di casa Saywer e poi \u00e8 il momento di mietere le vittime e di guadagnarsi la pappa. Tuttavia, non tutti vanno uccisi all'istante, in modo da poter avere un po' di divertimento con l'ultima vittima, ma poco male se Jason uccide l'ultima sopravvissuta. Quindi, si portano a casa i corpi, li si sventra e mette da parte la carna, e con i resti si creano ottimi mobili e arredamenti. Jason ascolta tutto quanto, ma quando Autostoppista se la ri-prende con Bubba per aver rotto una sedia d'ossa, qualcosa in Jason scatta e gli ritorna in mente come sua madre Doris fece lo stesso, finendo con l'uccidere il marito quando questi riprese di nuovo a sberle il suo bambino. Jason spintona via Autostoppista (non ancora intenzionato a ucciderlo) e d\u00e0 una mano a Bubba a rialzarsi. Autostoppista si arrabbia e dimostra, pugnalandosi la mano, che tanto non prova dolore, quindi Jason \u00e8 libero di sfogarsi su di lui se vuole, ma Faccia di Cuoio lo convince a non farlo. Qualcosa ribolle di nuovo in Jason: \u00e8 lo strano fatto che ancora ha deciso di convivere con la \"gente che ama e vive\" anzich\u00e9 ucciderla e si rifugia in soffitta, dove si perde nel vedere i ricordi dei Sawyer. Cuoco lo raggiunge e gli racconta di sua sorella e di come, sul suo letto di morte, le abbia promesso di badare ai suoi figli (Autostoppista e Bubba, quest'ultimo anche figlio di Drayton) e che, nonostante battibeccano, alla fine si vogliono tutti bene.\nTerza parte.\n\u00c8 ora di cena e Jason aiuta Cuoco a portare gi\u00f9 dalle scale il vecchio e decrepito nonno Sawyer, ma ancora una volta, Autostoppista cerca rogne, prendendosela con Faccia di Cuoco per avergli stropicciato i suoi fumetti. Stavolta Jason non pu\u00f2 pi\u00f9 non fare niente dopo che Bubba viene ferito da una coltellata: parte una rissa tra Autostoppista e Jason e i Sawyer hanno modo di vedere, dopo essere stato accoltellato al petto e pugnalato da una mannaia alla schiena, che Jason \u00e8 immortale e talmente forte da spaccare con un pugno le porte d'acciaio. Su consiglio di Cuoco, Letherface prende la motosega e ferisce Jason. Furioso si essere stato tradito dal suo amico, Jason realizza cosa \u00e8 veramente Faccia di Cuoco: una persona che ama e vive come quelle che \u00e8 solito uccidere, quindi, impugnato il machete, si appresta a uccidere il suo migliore amico. Con una martellata alla testa, Autostoppista mette al tappeto Jason. Per rispetto per il loro membro onorario della famiglia, i Sawyer decidono di non mangiarselo (anche perch\u00e9 chiss\u00e0 cosa accadrebbe mangiando carne di zombie) e decidono di fargli un funerale. Prima di ci\u00f2, per\u00f2, Autostoppista tenta di vedere sotto la maschera di Jason, ma con un'occhiataccia, Bubba gli fa cambiare idea (tenendo finalmente testa al fratello). I Sawyer portano Jason al fiume, lo legano a un mattone e, prima di gettarlo, Faccia di Cuoio gli rende il suo machete e getta in acqua una rosa per il suo migliore amico. Ripresosi, Jason si ritrova di nuovo in una tomba d'acqua e ha nostalgia di casa. Essendo stato legato con una corda, Jason si libera facilmente dal peso e ritorna a galla. Prima di prendere la strada per Crystal Lake, Jason si sofferma davanti a casa Sawyer per concludere il lavoro... ma poi lascia perdere e riprende il suo cammino: la strada \u00e8 lunga per New Jersey.\nErrori e incongruenze.\nLa storia non \u00e8 canonica nessuno dei due franchise neanche nella locazione temporale: con Jason incatenato a inizio storia, significa che \u00e8 dopo gli eventi \"Venerd\u00ec 13 parte VI - Jason vive\", che ha luogo nel 1991, (2011 dice il fumetto alla fine, confermando che Jason \u00e8 rimasto in acqua per 20 anni), ma con la presenza di Autostoppista vivo e vegeto, significa che gli eventi dal punto di vista di Faccia di Cuoio avvengono prima di \"Non aprite quella porta\" che si svolge negli anni '70.\nInoltre, molti fatti del passato di Jason non concordano: oltre al fatto che la madre Pamela \u00e8 chiamata Doris nella storia, stando al fumetto canonico \"Friday the 13th: Pamela's Tale\", che narra del passato di Pamela, Elias era stato ucciso (per simili ragioni) ben prima della nascita di Jason.\nInoltre, la storia dice che il campo di Crystal Lake \u00e8 situato in Vermont e non in New Jersey.\nInoltre, la storia ignora gli eventi che seguono \"Jason vive\", in quanto canonicamente, Jason viene liberato e poi ri-incatenato da Tina nel 2001 ne \"Venerd\u00ec 13 parte VII - Il sangue scorre di nuovo\"."}
{"id": "3676579", "revid": "112663657", "url": "https://it.wikipedia.org/wiki?curid=3676579", "title": "Edificio Altino Arantes", "text": "L'Edificio Altino Arantes \u00e8 un grattacielo alto 161\u00a0m di 40 piani, situato nel centro cittadino di San Paolo del Brasile, fu costruito tra il 1939 e il 1947. "}
{"id": "3676582", "revid": "281779", "url": "https://it.wikipedia.org/wiki?curid=3676582", "title": "Mario Maratelli", "text": "Con la scoperta e la selezione della variet\u00e0 di riso che porta il suo nome, ha dato all'agricoltura, non solo vercellese, impulso e vigore. \nBiografia.\nMario Maratelli nacque all'ospedale di Vercelli il 20 novembre 1879, figlio di genitori ignoti. Grazie alle provvidenze sociali dell'epoca, fu trasferito nello stesso giorno all'ospizio della citt\u00e0 e battezzato. Al neonato, come capitava a molti altri nascituri dell'epoca, il nome e cognome venne inventato, . Rimase ospite dell'Istituto per pochi giorni. In seguito, ebbe diversi genitori adottivi, e infine fu accolto da uno zio agricoltore che risiedeva ad Asigliano Vercellese.\nNegli anni si dedic\u00f2 alla coltivazione del riso e fu eletto per alcuni anni presidente della cooperativa agricola locale.\nIl riso Maratelli nacque ad Asigliano Vercellese sul finire del mese di agosto del 1914, quando Mario Maratelli individu\u00f2 in una sua risaia una pianta diversa da tutte le altre, appartenenti alla variet\u00e0 Chinese Originario, che venivano coltivate in quel campo. Il riso Maratelli divenne in seguito una delle variet\u00e0 storiche della risicoltura italiana.\nNel 1933, a Mario Maratelli fu conferito dal re Vittorio Emanuele il diploma di Terza Classe al Merito Rurale e la Stella di Bronzo; nel 1952 venne insignito del titolo di Cavaliere al Merito della Repubblica Italiana per le benemerenze acquisite in campo agricolo.\nMor\u00ec due anni pi\u00f9 tardi alla cascina Valasse di San Germano Vercellese il 20 aprile 1955. Il suo corpo \u00e8 sepolto ad Asigliano Vercellese, nella tomba di famiglia.\nIl Comune di Asigliano Vercellese ha ricordato Mario Maratelli domenica 23 gennaio 1966, in forma solenne, organizzando un grande convegno di studio, e intitolando a suo nome l'asilo nido del paese. Nella stessa occasione, la Camera di Commercio di Vercelli veniva autorizzata ad apporre una lapide commemorativa presso il palazzo comunale, per ricordare, ai posteri, il grande concittadino.\nAncora nell'anno 2000, l'amministrazione comunale di Asigliano Vercellese ha dedicato al suo famoso figlio una giornata di studio (29 maggio 2000) dal titolo \"La memoria dell'uomo, il suo lavoro di risicoltore rimarranno scolpiti nel tempo\"."}
{"id": "3676584", "revid": "88054463", "url": "https://it.wikipedia.org/wiki?curid=3676584", "title": "Primi ministri della Repubblica Federale di Jugoslavia", "text": "La carica di Presidente del governo federale della Repubblica Federale di Jugoslavia (\"\u041f\u0440\u0435\u0434\u0441\u0435\u0434\u043d\u0438\u043a \u0441\u0430\u0432\u0435\u0437\u043d\u0435 \u0432\u043b\u0430\u0434\u0435 \u0421\u0430\u0432\u0435\u0437\u043d\u0435 \u0420\u0435\u043f\u0443\u0431\u043b\u0438\u043a\u0435 \u0408\u0443\u0433\u043e\u0441\u043b\u0430\u0432\u0438\u0458\u0435/Predsednik Savezne Vlade Savezne Republike Jugoslavije\") \u00e8 stata la carica del Primo ministro nella Repubblica Federale di Jugoslavia dal 1992 al 2003.\nLa carica succede a quella di \"Presidente del consiglio esecutivo federale della Repubblica Socialista Federale di Jugoslavia\" (\"Predsednik saveznog izvr\u0161nog ve\u0107a SFRJ\") e precede quella di \"Presidente del Consiglio dei ministri di Serbia e Montenegro\" (\"\u041f\u0440\u0435\u0434\u0441\u0435\u0434\u043d\u0438\u043a \u0441\u0430\u0432\u0435\u0442\u0430 \u043c\u0438\u043d\u0438\u0441\u0442\u0430\u0440\u0430 \u0421\u0440\u0431\u0438\u0458\u0435 \u0438 \u0426\u0440\u043d\u0435 \u0413\u043e\u0440\u0435/Predsednik Saveta ministara Srbije i Crne Gore\"). La prima \u00e8 rimasta fino al 1992; la seconda, istituita nel 2003, \u00e8 stata a sua volta soppressa nel 2006.\nIl primo ministro era eletto dall'Assemblea Federale per un mandato di 4 anni, poteva essere sfiduciato durante il mandato e una stessa persona non poteva svolgere questa funzione per pi\u00f9 di due mandati. Nella Serbia e Montenegro la carica di capo del governo venne fusa con quella di capo dello Stato."}
{"id": "3676586", "revid": "767487", "url": "https://it.wikipedia.org/wiki?curid=3676586", "title": "La valle chiusa", "text": "La valle chiusa \u00e8 un film documentario francese del 2000, diretto dal regista Jean-Claude Rousseau.\nTrama.\nPrendendo spunto da un libro di geografia, il regista visita la Valchiusa, nelle vicinanze di Fontaine-de-Vaucluse in Provenza.\nSi sofferma a lungo a filmare le immagini della cittadina, del fiume Sorga e della sua sorgente, di un edificio abbandonato, di un parco giochi, del bosco e delle colline, alla ricerca delle sensazioni che questi luoghi gi\u00e0 in passato avevano dato al poeta Francesco Petrarca.\nUna buona parte delle sequenze \u00e8 completamente priva di suoni, basandosi esclusivamente sull'immagine."}
{"id": "3676588", "revid": "1649409", "url": "https://it.wikipedia.org/wiki?curid=3676588", "title": "Tuanku Syed Sirajuddin", "text": "Origini e formazione.\nTuanku Syed Sirajuddin \u00e8 nato ad Arau il 17 maggio 1943, secondo dei dieci figli del raja Putra e di Tengku Budriah binti Almarhum Tengku Ismail. Ha studiato inizialmente alla Scuola Malese di Arau, poi, dal 5 gennaio 1950, nella Wellesley Primary School di Penang e in seguito nella Westland Primary School fino alla fine del 1955. Tuanku Syed Sirajuddin ha iniziato la sua istruzione secondaria alla Penang Free School il 9 gennaio 1956 per poi recarsi in Inghilterra per studiare alla Wellingborough School per quattro anni, fino al 1963. Nel gennaio del 1964 \u00e8 entrato, come allievo ufficiale, alla Royal Military Academy di Sandhurst, in Inghilterra. Ha lasciato l'accademia nel dicembre del 1965.\nCarriera iniziale.\nAl suo ritorno dall'Inghilterra, Tuanku Syed Sirajuddin ha servito nel Ministero della Difesa. Il suo primo posto era di sottotenente nel 2\u00ba Reggimento della Malaysian Reconnaissance Corps. Nel 1966, fu trasferito a Sabah e poi a Sarawak nel 1967. Ha poi servito a Pahang per diversi anni fino a quando si \u00e8 dimesso il 31 dicembre 1969 per tornare a Perlis. \u00c8 stato promosso al grado di tenente nel dicembre del 1967.\nNel 1970, \u00e8 rientrato nelle forze armate, come capitano della Territorial Army locale dal 16 novembre 1970 fino al 1\u00ba ottobre 1972. \u00c8 stato promosso a maggiore al momento del congedo. Attualmente \u00e8 comandante del 504\u00ba reggimento dell'Unit\u00e0 di riserva dell'esercito con il grado di colonnello.\nRaja di Perlis.\nNel mese di ottobre del 1960, quando era ancora studente, \u00e8 stato nominato Raja Muda (principe ereditario) di Perlis. Il giorno dopo la morte del padre, il 17 aprile 2000 \u00e8 diventato il dodicesimo sovrano di Perlis.\nYang di-Pertuan Agong.\nIl 13 dicembre 2001 la Conferenza dei governanti lo ha eletto dodicesimo Yang di-Pertuan Agong della Malesia. Questa nomina \u00e8 avvenuta prima del previsto, poich\u00e9 il sultano di Selangor e precedente re supremo, Salahuddin di Selangor, \u00e8 morto il 21 novembre 2001, prima della fine del suo mandato prevista per il 2004. Il mandato di Tuanku Syed Sirajuddin si \u00e8 concluso il 12 dicembre 2006.\nVita personale.\nIl 15 febbraio 1967 si \u00e8 sposato con Tengku Fauziah binti Almarhum Tengku Abdul Rashid (nata il 6 giugno 1946) a Kota Bharu, nel Kelantan. I due hanno un figlio, Tuanku Syed Faizuddin Putra Jamalullail (nato il 30 dicembre 1967) e una figlia, Sharifah Fazira (nata il 5 giugno 1973).\nTuanku Syed Sirajuddin ha viaggiato in molti paesi, tra cui il Regno Unito, la Francia, la Germania, la Danimarca, l'Austria, l'Italia, la Svizzera, l'Egitto, la Spagna, la Libia, i Paesi Bassi, il Belgio, la Thailandia e l'Arabia Saudita.\nHobby.\nIl monarca \u00e8 attivo nello sport. Tra i suoi sport preferiti ci sono il golf, il tennis e il calcio. \u00c8 tifoso del Tottenham Hotspur Football Club. \u00c8 Presidente del Putra Golf Club di Perlis dal maggio 1971 e patrono dell'Associazione Arbitri di Calcio di Perlis dal 1967. \u00c8 stato anche presidente della Federcalcio di Perlis per 18 anni.\nContributi sociali.\nTuanku Syed Sirajuddin interagisce spesso con il suo popolo attraverso vari campi e dirige numerose organizzazioni sociali.\nIl sovrano \u00e8 rinomato per la dedizione verso la sua gente e nutre grande interesse per l'educazione. Con l'istituzione della Fondazione Tuanku Syed Putra nel 1986, molti studenti di Perlis sono stati in grado di proseguire gli studi a livello locale e all'estero. Il monarca \u00e8 presidente di questa fondazione.\nTuanku Syed Sirajuddin \u00e8 direttamente coinvolto negli affari religiosi da quando \u00e8 stato nominato presidente del Consiglio islamico di Perlis dal padre. Egli \u00e8 particolarmente preoccupato per gli affari religiosi dello Stato che si basano sulla dottrina della \"Ahlis Sunnah Waljamaah\". Per questo, il monarca \u00e8 costantemente in contatto con i capi religiosi del suo Stato.\nOnorificenze.\nOnorificenze malesi.\nPersonalmente \u00e8 stato insignito dei titoli di:"}
{"id": "3676589", "revid": "1305772", "url": "https://it.wikipedia.org/wiki?curid=3676589", "title": "Aleksandra \u010cudina", "text": "Biografia.\nNata con il nome di \u0410\u043b\u0435\u043a\u0441\u0430\u043d\u0434\u0440\u0430 \u0413\u0435\u043e\u0440\u0433\u0438\u0435\u0432\u043d\u0430 \u0427\u0443\u0434\u0438\u043d\u0430 vinse tre medaglie ai Giochi olimpici di Helsinki nel 1952: il bronzo nel salto in alto dietro a Esther Brand (medaglia d'oro) e Sheila Lerwill (medaglia d'argento), nel salto in lungo giunse a 6,14 guadagnando la medaglia d'argento dietro a Yvette Williams e un argento nel lancio del giavellotto dietro alla ceca Dana Z\u00e1topkov\u00e1.\nCome pallavolista, con la nazionale sovietica conquist\u00f2 le prime tre edizioni dei campionati mondiali, dall'edizione 1952 al 1960, quattro titoli continentali (Europei 1949, 1950, 1951 e 1958) ed un secondo posto agli Europei 1955; a livello di club, con la maglia della , con cui milit\u00f2 dal 1945 al 1963, vinse cinque campionati sovietici, tre coppe nazionali e due Coppe dei Campioni. Conquist\u00f2 inoltre due titoli (nel 1956 e nel 1963) ai Giochi dei Popoli dell'URSS con la squadra di Mosca."}
{"id": "3676590", "revid": "196390", "url": "https://it.wikipedia.org/wiki?curid=3676590", "title": "Aleksandra Chudina", "text": ""}
{"id": "3676591", "revid": "1543377", "url": "https://it.wikipedia.org/wiki?curid=3676591", "title": "ANF Les Mureaux", "text": "La Atelier du Nord de la France Les Mureaux, normalmente citata come ANF Les Mureaux, era una azienda aeronautica francese attiva tra i primi anni venti ed i tardi anni trenta nella manutenzione e produzione di velivoli destinati al mercato civile e militare.\nConcluse la sua attivit\u00e0 a seguito della nazionalizzazione della aziende francesi ad indirizzo bellico, integrata nella Soci\u00e9t\u00e9 nationale de constructions a\u00e9ronautiques du Nord (SNCAN).\nStoria.\nL'originale azienda venne fondata, su iniziativa dei fratelli P\u00e9labon, nel 1921 con la ragione sociale P\u00e9labon-Les Mureaux, al fine di creare un'azienda in grado di gestire la rimotorizzazione di velivoli commerciali. Nata dall'esigenza di sostituire gli originali motori del Vickers Vimy Commercial che operava nella Compagnie des Grands Express A\u00e9riens, compagnia aerea di loro propriet\u00e0, con una coppia di Lorraine 12Da da 370 CV, negli anni successivi si occup\u00f2 della conversione dei Breguet Bre 14 destinati al mercato dell'aviazione civile.\nNel 1929 acquisisce la Soci\u00e9t\u00e9 de construction a\u00e9ronautiques et navales Marcel Besson, azienda attiva nella produzione di idrovolanti e avvia, con la collaborazione del progettista Andr\u00e9 Brunet, lo sviluppo di un nuovo modello caratterizzato dalla costruzione interamente metallica e configurazione alare monoplana ad ala alta a parasole.\nIl primo successo commerciale arriv\u00f2 nei primi anni trenta con la realizzazione dell'ANF Les Mureaux 110 e dei velivoli da esso derivati, dei monomotori biposto da ricognizione ed osservazione prodotti su commissione dell'Arm\u00e9e de l'air, l'aeronautica militare francese.\nNel 1930, la Ateliers des Mureaux si fuse con la Ateliers de Construction du Nord de la France, azienda fino ad allora attiva nella produzione di materiale ferroviario. La nuova societ\u00e0, che assunse la ragione sociale Ateliers de Construction du Nord de la France et des Mureaux continu\u00f2 la sua attivit\u00e0 in campo aeronautico fino al 1937, anno in cui su iniziativa del governo francese le aziende aeronautiche ad indirizzo bellico vennero nazionalizzate e smembrate in consorzi. Da quel momento, assieme alla Potez di M\u00e9aulte, Chantiers A\u00e9ro-Maritimes de la Seine (CAMS) di Sartrouville, Amiot di Caudebec-en-Caux e Br\u00e9guet di Havre, gli stabilimenti divennero parte della Soci\u00e9t\u00e9 nationale de constructions a\u00e9ronautiques du Nord (SNCAN)."}
{"id": "3676593", "revid": "435288", "url": "https://it.wikipedia.org/wiki?curid=3676593", "title": "Reginetta Odessa", "text": ""}
{"id": "3676594", "revid": "1305772", "url": "https://it.wikipedia.org/wiki?curid=3676594", "title": "3D Baseball", "text": "3D Baseball \u00e8 un videogioco sportivo di baseball sviluppato e pubblicato dalla Crystal Dynamics nel 1996 per PlayStation e Sega Saturn. Il videogioco \u00e8 uscito in Nord America e in Giappone e all'epoca era considerato uno dei giochi pi\u00f9 realistici di baseball."}
{"id": "3676599", "revid": "61051", "url": "https://it.wikipedia.org/wiki?curid=3676599", "title": "ANF Express Les Mureaux", "text": ""}
{"id": "3676600", "revid": "196390", "url": "https://it.wikipedia.org/wiki?curid=3676600", "title": "Alexandra Chudina", "text": ""}
{"id": "3676601", "revid": "435288", "url": "https://it.wikipedia.org/wiki?curid=3676601", "title": "Fata Lina", "text": ""}
{"id": "3676603", "revid": "1005847", "url": "https://it.wikipedia.org/wiki?curid=3676603", "title": "Elezioni legislative in Andorra del 2011", "text": "Le elezioni legislative in Andorra del 2011 si tennero il 3 aprile per il rinnovo del Consiglio generale. In seguito all'esito elettorale, Antoni Mart\u00ed, espressione dei Democratici per Andorra, divenne Primo ministro."}
{"id": "3676606", "revid": "21583", "url": "https://it.wikipedia.org/wiki?curid=3676606", "title": "Principe Giglio", "text": ""}
{"id": "3676608", "revid": "599013", "url": "https://it.wikipedia.org/wiki?curid=3676608", "title": "S\u00e9bastien Tortelli", "text": "Carriera.\nDopo aver ottenuto il titolo francese cadetti, aver partecipato al campionato europeo e aver debuttato nel campionato mondiale di motocross nel 1994, passa a tempo pieno in quest'ultimo nel 1995, gareggiando nella classe 125 in sella ad una Kawasaki, e subito si fa notare per il suo stile di guida aggressivo e la grande velocit\u00e0 in curva; alla fine della stagione \u00e8 terzo, dietro ai due italiani Puzar e Chiodi. Nel 1996 si laurea Campione del Mondo, vincendo 11 Gran Premi su 12.\nL'anno successivo passa alla 250 e conclude quarto, anche a causa di un infortunio che lo costringe a saltare le ultime prove. Nel 1998 si scontra per tutta la stagione con il campionissimo Stefan Everts, in un duello ricordato dagli appassionati come uno dei pi\u00f9 avvincenti della storia, e riesce a prevalere all'ultima gara in Grecia, laureandosi per la seconda volta Campione del Mondo.\nA partire dal 1999 si trasferisce negli Stati Uniti per correre i campionati americani (Supercross e National), prima in sella alla Honda e poi sulla Suzuki, ma la sua esperienza \u00e8 condizionata da una lunga serie di guai fisici. \nNel 2006 torna in Europa e si schiera al via del mondiale MX1 in sella alla KTM ufficiale, ma nel corso del terzo GP subisce un grave infortunio all'anca e decide di ritirarsi dalle competizioni.\nIn seguito si \u00e8 dedicato all'insegnamento in una scuola per piloti di fuoristrada"}
{"id": "3676609", "revid": "21583", "url": "https://it.wikipedia.org/wiki?curid=3676609", "title": "Orco Manno", "text": ""}
{"id": "3676618", "revid": "1543377", "url": "https://it.wikipedia.org/wiki?curid=3676618", "title": "Steins;Gate", "text": " \u00e8 una visual novel giapponese sviluppata da 5pb. e Nitroplus e pubblicata per Xbox 360 il 15 ottobre 2009. \u00c8 il secondo videogioco della serie \"Science Adventure\" di 5pb. e Nitroplus, preceduto da \"Chaos;Head\" e seguito da \"Robotics;Notes\". Il gioco \u00e8 stato descritto dal team di sviluppo come un ed \u00e8 stato reso disponibile per Microsoft Windows il 26 agosto 2010, per PlayStation Portable il 23 giugno 2011, per iOS il 25 agosto 2011, per PlayStation 3 il 24 maggio 2012, per PlayStation Vita il 14 marzo 2013 e per Android il 27 giugno 2013. In Europa \u00e8 disponibile dal 5 giugno 2015 per PlayStation 3 e PlayStation Vita. Una versione migliorata intitolata Steins;Gate Elite \u00e8 stata rilasciata il 20 settembre 2018 in Giappone per PlayStation 4, Nintendo Switch e PlayStation Vita. Questa versione include le scene animate dell'anime e nuove scene basate sulle routes che non erano state animate. Successivamente \u00e8 stata pubblicata in occidente il 19 febbraio 2019 per Nintendo Switch, PlayStation 4 e Microsoft Windows. Il gameplay di \"Steins;Gate\" non segue una trama lineare, bens\u00ec offre degli scenari prestabiliti con diversi corsi d'interazione.\nUn adattamento manga della storia, disegnato da Sarachi Yomi, ha iniziato la serializzazione sulla rivista \"Monthly Comic Alive\" della Media Factory il 26 settembre 2009. Una seconda serie manga, illustrata da Kenji Mizuta, ha iniziato la serializzazione sul \"Monthly Comic Blade\" della Mag Garden il 28 dicembre 2009. Un adattamento anime di ventiquattro episodi, prodotto dalla White Fox, \u00e8 stato trasmesso in Giappone tra il 6 aprile e il 14 settembre 2011. In Italia la serie \u00e8 stata concessa in licenza alla Dynit, che l'ha messa in onda su Rai 4 a partire dall'11 settembre 2014. Un film d'animazione ha debuttato nei cinema giapponesi il 20 aprile 2013. Un fan disc del gioco, intitolato \"Steins;Gate: hiyoku renri no darling\", \u00e8 stato pubblicato il 16 giugno 2011. Un seguito a 8-bit del gioco, intitolato \"Steins;Gate: hen'i kuukan no octet\", \u00e8 stato pubblicato il 28 ottobre 2011. Un altro gioco, dal titolo \"Steins;Gate k\u014dsoku no phenogram\", \u00e8 stato pubblicato il 25 aprile 2013. Il midquel, \"Steins;Gate 0\", \u00e8 stato pubblicato in Giappone il 10 dicembre 2015 su PlayStation 3, PlayStation 4 e PS Vita, con la localizzazione in Europa e Nord America nel 2016 in inglese a cura della PQube e un successivo adattamento anime.\nTrama.\nAmbientazione e temi.\n\"Steins;Gate\" \u00e8 ambientato nell'estate del 2010, ovvero circa un anno dopo gli eventi narrati in \"Chaos;Head\", ad Akihabara, un famoso distretto di Tokyo. Alcuni edifici del luogo, come il Palazzo della Radio, possono essere addirittura individuati nelle immagini di sfondo del videogioco. Secondo Chiyomaru Shikura, che ha diretto la progettazione di \"Steins;Gate\", \u00e8 stata scelta come ambientazione proprio Akihabara poich\u00e9 \u00e8 una zona dove i pezzi hardware possono essere acquistati piuttosto facilmente, il che rende il posto ideale per le persone interessate ad inventare e ad ingegnarsi con le cose.\nLe nozioni di tempo e viaggio nel tempo sono i temi principali del gioco. Tuttavia anche il concetto di causa ed effetto ha un posto di rilievo nel corso della storia, in quanto il protagonista viaggia all'indietro nel tempo numerose volte per eseguire azioni differenti nel tentativo di alterare ci\u00f2 che \u00e8 successo nel futuro.\nPercorso del \"True End\".\n\"Steins;Gate\" \u00e8 ambientato nel distretto di Akihabara a Tokyo. Il 28 luglio 2010 Rintar\u014d Okabe e la sua amica Mayuri Shiina si dirigono al Palazzo della Radio per una conferenza, luogo in cui Rintar\u014d trova una ragazza di nome Kurisu Makise giacere in una pozza di sangue. Proprio quando invia un messaggio riguardo all'incidente al suo amico Itaru \"Daru\" Hashida, Rintar\u014d sperimenta uno strano fenomeno che fa sparire per un attimo tutte le persone intorno a lui, senza che nessuno si accorga di niente. Pi\u00f9 tardi, dopo aver incontrato per caso una Kurisu stranamente viva e vegeta ed aver scoperto che il messaggio inviato ad Itaru era arrivato una settimana prima di averlo inviato, Rintar\u014d capisce ben presto che il \"microonde telefonico\", un forno a microonde connesso alla rete cellulare e comandabile a distanza da un telefonino, creato da lui e dall'amico Daru Hashida nel loro \"laboratorio di gadget futuristici\", \u00e8 in realt\u00e0 una macchina del tempo capace di inviare e-mail nel passato. Rintar\u014d e i suoi amici scoprono anche che il SERN di Ginevra non \u00e8 il centro di ricerca sulle particelle subatomiche che tutti credono, ma \u00e8 in realt\u00e0 un'organizzazione che sta facendo delle ricerche sui viaggi nel tempo da diversi anni ed \u00e8 riuscito a mandare degli umani nel passato, anche se sembra che i soggetti siano stati poi ritrovati tutti morti. Nel frattempo, mentre Rintar\u014d inizia a fare alcuni esperimenti con le cosiddette , e-mail inviate nel passato che provocano dei cambiamenti nella linea temporale, Kurisu riesce a creare un dispositivo in grado di inviare i ricordi di una persona attraverso il forno a microonde, cosa che permette dunque a quella specifica persona di tornare a tutti gli effetti indietro nel tempo.\nTuttavia in questa linea temporale il SERN scopre l'esistenza della macchina del tempo ed invia una pattuglia per recuperarla, che uccide Mayuri nel corso della missione. Grazie al dispositivo di Kurisu, Rintar\u014d viaggia all'indietro nel tempo numerose volte nel tentativo di salvare Mayuri, ma senza successo. Proprio quando Rintar\u014d perde ogni speranza, Suzuha Amane, una ragazza proveniente da un futuro governato dal SERN a causa del possesso di una macchina del tempo, gli dice che l'unica soluzione \u00e8 tornare in una linea di universo beta in cui Mayuri non \u00e8 destinata a morire. Cos\u00ec Rintar\u014d, dopo aver annullato gli effetti delle sue stesse D-mail, ritorna in possesso di un PC IBN 5100, che lui e gli altri avevano perso in precedenza, e riesce ad irrompere nei sistemi del SERN per cancellare ogni traccia del suo operato. \u00c8 proprio a questo punto che Rintar\u014d si rende finalmente conto che facendo ci\u00f2 sarebbe tornato nel mondo in cui Kurisu \u00e8 morta ma, dopo essersi dichiarati l'un l'altro i propri sentimenti reciproci, la ragazza gli dice di pensare solo a salvare Mayuri, cosa che egli, seppur riluttante, accetta di fare cancellando definitivamente ogni traccia delle sue D-mail dal database del SERN e facendo ritorno alla linea di universo beta.\nQualche tempo dopo Suzuha, giunta dal futuro con una macchina del tempo, appare davanti a Rintar\u014d anche in questa linea temporale per avvertirlo che l'unico modo per evitare la terza guerra mondiale \u00e8 impedire l'omicidio di Kurisu per mano di suo padre, il dottor Nakabachi, che ha rubato la sua teoria sui viaggi nel tempo per presentarla al SERN. Tuttavia questa operazione termina in un disastro, in quanto Rintar\u014d stesso finisce per uccidere Kurisu per errore. Dopo questo fallimento, Rintar\u014d riceve un messaggio dal se stesso del futuro in cui vi \u00e8 scritto che l'unico modo per salvare Kurisu senza alterare gli eventi che lo hanno portato a sviluppare una macchina del tempo \u00e8 ingannare il se stesso del passato, facendogli credere che Kurisu \u00e8 stata uccisa, per raggiungere cos\u00ec una divergenza pari all'1.048596%, denominata da lui lo 'Steins;Gate'. Dopo essere tornato nuovamente al passato, Rintar\u014d mette quindi in pericolo la sua stessa vita per salvare Kurisu, impedire a Nakabachi di fuggire con la teoria sui viaggi nel tempo della figlia ed ingannare il suo vecchio se stesso, facendogli intraprendere normalmente il suo viaggio attraverso il tempo. Grazie a ci\u00f2, una volta giunto alla linea di universo dello Steins Gate e ormai al sicuro dalla minaccia del SERN, Rintar\u014d riesce finalmente a ricongiungersi con Kurisu per caso (o per destino) per le strade di Akihabara.\nFinali alternativi.\nLe scelte del giocatore possono portare a diversi finali alternativi.\nNel finale di Suzuha Amane, Rintar\u014d decide di non inviare la D-mail che gli avrebbe impedito di seguire Suzuha. Per prevenire la morte di Mayuri, egli rivive gli ultimi due giorni prima del suo assassinio attraverso continui salti temporali. Dopo innumerevoli tentativi, Rintar\u014d perde ogni emozione e personalit\u00e0 a causa della consapevolezza di dover rivivere gli stessi due giorni per tutta l'eternit\u00e0. Alla fine Suzuha nota il suo comportamento e gli dice che cos\u00ec facendo sta solo \"morendo\" lentamente all'interno, mentre intanto la divergenza del mondo continuer\u00e0 sempre come previsto. Entrambi decidono dunque di viaggiare insieme all'indietro nel tempo ripromettendosi di fermare la futura distopia del SERN, nonostante la possibilit\u00e0 di perdere la propria memoria all'arrivo.\nNel finale di Faris Nyannyan, Rintar\u014d decide di non inviare la D-mail che avrebbe provocato la morte del padre di Faris e la perdita del computer IBN 5100. Egli invia invece una D-mail diversa nel tentativo di convincere il padre di Faris a non dividersi dal computer IBN. Cos\u00ec facendo viene raggiunta una divergenza diversa dallo 0%, ma il contatore di divergenza d\u00e0 uno strano risultato e nessuno degli amici di Rintar\u014d possiede dei ricordi nei suoi confronti. In questo universo, detto Campo Attrattore Omega, Rintar\u014d e Faris sono una coppia e vivono insieme, partecipando ogni tanto ai tornei del gioco di carte \"Rai-Net Access Battlers\". Pur essendo deluso dal fatto che nessuno dei suoi amici si possa ricordare di lui, Rintar\u014d \u00e8 comunque soddisfatto di essere riuscito a prevenire la morte di Mayuri e decide quindi di iniziare una nuova vita con Faris al suo fianco.\nNel finale di Ruka Urushibara, Rintar\u014d decide di non inviare la D-mail che avrebbe fatto tornare Ruka un maschio. Egli accetta una volta per tutte la morte prevista di Mayuri e non fa altri tentativi per salvarla. Condividendo entrambi quello stesso senso di colpa e tristezza che solo loro sono in grado di capire, Rintar\u014d e Ruka decidono di trascorrere il resto della propria vita insieme.\nNel finale di Mayuri Shiina, Rintar\u014d deve scegliere se salvare Mayuri o Kurisu. In questo caso Rintar\u014d, resosi ormai conto di nutrire dei sentimenti d'amore nei confronti di Mayuri, decide insieme a Kurisu di fare ritorno all'universo beta in cui il suo omicidio avviene come previsto. Dopo l'hacking del database del SERN con il computer IBN, viene quindi raggiunta una divergenza pari all'1% che provoca il cambiamento di linea di universo e qui Rintar\u014d, dopo aver giurato che non si dimenticher\u00e0 mai dei suoi ricordi di Kurisu, trascorre la sua vita con Mayuri come amanti.\nIl finale di Kurisu Makise segue un percorso molto simile a quello del \"True End\". Per ottenere questo finale bisogna fare diverse conversazioni con Kurisu nel corso del gioco, cosa che porta i due protagonisti a capire i propri sentimenti reciproci verso l'altro. Tuttavia, a differenza del \"True End\", in questo caso la morte di Kurisu non viene prevenuta dopo i crediti.\nModalit\u00e0 di gioco.\nIl gameplay di \"Steins;Gate\" richiede soltanto piccole interazioni da parte del giocatore, siccome la maggior parte del gioco si basa sulla lettura del testo che appare sullo schermo, rappresentante o il dialogo tra i vari personaggi o i pensieri del protagonista. Proprio come in molte altre visual novel, anche in \"Steins;Gate\" ci sono dei punti specifici dove viene data l'opportunit\u00e0 al giocatore di influenzare il proseguimento del gioco.\nPer questi punti decisivi, \"Steins;Gate\" presenta al giocatore il , un sistema molto simile a quello del \"delusional trigger\" introdotto in \"Chaos;Head\". Quando il protagonista riceve una telefonata da qualcuno, il giocatore pu\u00f2 scegliere se rispondere alla chiamata o ignorarla. Inoltre il testo dei messaggi in arrivo presenta alcune parole specifiche sottolineate ed evidenziate in blu, proprio come dei collegamenti ipertestuali in un browser, che il giocatore pu\u00f2 selezionare per formulare una risposta. Quasi tutte le chiamate e i messaggi non devono essere risposti necessariamente, ad eccezione di alcuni punti nel gioco in cui il giocatore \u00e8 costretto a scegliere un'azione. In base alle scelte fatte dal giocatore riguardo al modo in cui ha risposto a queste chiamate e messaggi, la trama proseguir\u00e0 in una direzione specifica.\nProduzione.\n\"Steins;Gate\" \u00e8 il secondo prodotto, dopo \"Chaos;Head\", ad essere nato dalla collaborazione tra 5pb. e Nitroplus. Il gioco \u00e8 stato creato con l'idea in mente di una realt\u00e0 \"per il 99% scientifica e l'1% fantasy\". La progettazione di \"Steins;Gate\" \u00e8 stata diretta da Chiyomaru Shikura della 5pb. I personaggi sono stati ideati da Ryohei Fuke, altres\u00ec noto come 'Huke' (uno degli illustratori della serie \"Metal Gear\", nonch\u00e9 creatore del franchise \"Black Rock Shooter\"), mentre i gadget sono stati progettati da Sh@rp. Naotaka Hayashi della 5pb. ha scritto la sceneggiatura con l'assistenza di Vio Shimokura della Nitroplus. Tatsuya Matsuhara della 5pb. e Tos\u014d Pehara della Nitroplus sono stati rispettivamente il produttore e il direttore artistico. La musica \u00e8 stata composta da Takeshi Abo della 5pb. e Toshimichi Isoe di Zizz Studio. Shikura, Hayashi, Matsuhara, Abo e Isoe avevano tutti gi\u00e0 precedentemente lavorato insieme per \"Chaos;Head\".\nPrima dell'annuncio del gioco, era stato messo in primo piano sul sito ufficiale della 5pb. un sito teaser che si riferiva al prodotto semplicemente col nome \"Project S;G\" e dichiarava che sarebbe stato una collaborazione tra 5pb. e Nitroplus. Tuttavia un secondo progetto collaborativo tra le due aziende era gi\u00e0 stato menzionato sul sito del decimo anniversario della Nitroplus. Inoltre Matsuhara, produttore anche di \"Chaos;Head\", aveva precedentemente affermato che il gioco sarebbe stato ambientato ad Akihabara e che il progetto con Nitroplus sarebbe stato il secondo titolo della serie sui . Il 12 giugno 2009 \u00e8 terminato il conto alla rovescia sul sito ed \u00e8 stato rivelato finalmente il nome \"Steins;Gate\".\nMatsuhara, ossia colui che ha originariamente ideato il concetto del sistema \"phone trigger\", ha affermato che inizialmente volevano incorporare proprio i cellulari dei giocatori nel sistema. Tuttavia l'idea \u00e8 stata poi abbandonata per evitare scontri con le leggi giapponesi sulla privacy. Quando gli \u00e8 stato chiesto se fosse stato possibile usare il sistema \"phone trigger\" in un possibile seguito del gioco, Hayashi ha risposto di sperare che ci\u00f2 non accadesse ed ha ricordato di aver detto \"chi ha pensato a questo sistema!\" durante la scrittura del contenuto dei messaggi di testo. Anche se Shitakura non ha contribuito direttamente al copione, Hayashi ha affermato che egli ha fornito assistenza con la trama in generale ed ha dato una mano con la seconda parte della storia, aiutando in particolar modo con gli aspetti dei viaggi nel tempo all'interno del gioco. Hayashi ha anche dichiarato che, pur non volendo far ripetere al copione lo stesso testo pi\u00f9 e pi\u00f9 volte, alla fine ci\u00f2 \u00e8 stato inevitabile a causa dei viaggi all'indietro nel tempo, e per questo motivo ha tentato di porre l'accento sul tempo complessivo dello sviluppo della trama e su come essa si sarebbe svolta. Per quanto riguarda invece il tema del viaggio nel tempo in generale, Hayashi ha ammesso di aver inizialmente ritenuto che fosse un argomento troppo usato ed abusato, e che aveva quindi espresso la sua perplessit\u00e0 al riguardo quando aveva sentito l'idea per la prima volta da Shikura.\nKana Hanazawa ha affermato di essere stata felice di aver potuto far parte del progetto, in quanto secondo lei non \u00e8 cosa di tutti i giorni l'essere in grado di svolgere un ruolo in un gioco serio. Inoltre ha ritenuto che il videogioco trasmette al giocatore pi\u00f9 una sensazione entusiasmante che spaventosa, ed \u00e8 proprio questo che spinge il lettore a continuare a leggere.\nPubblicazioni.\n\"Steins;Gate\" \u00e8 stato dichiarato pronto per una versione di produzione il 18 settembre 2009. Qualche settimana pi\u00f9 tardi una demo del gioco, che permette al giocatore di sperimentare il prologo e il primo capitolo della storia, \u00e8 stata resa disponibile sull'Xbox Games Store prima per i membri Gold di Xbox Live il 7 ottobre e poi pubblicamente il 14 ottobre. \"Steins;Gate\" \u00e8 stato pubblicato sia in edizione limitata che regolare il 15 ottobre 2009. L'edizione limitata conteneva il gioco, un giocattolo chiamato \"Gadget futuristico #3 macchina della verit\u00e0\" e un piccolo artbook con copertina rigida che include varie illustrazioni e informazioni generali sull'universo del gioco e i commenti dei membri dello staff. Una versione per Microsoft Windows, caratterizzata da immagini in CG aggiuntive, \u00e8 stata pubblicata il 26 agosto 2010. Circa un anno dopo, il 23 giugno 2011, \u00e8 stata pubblicata anche una versione per PlayStation Portable, la quale include nel gioco un nuovo filmato d'apertura, due nuove sigle rispettivamente di apertura e chiusura, e tutti gli elementi dei contenuti scaricabili della versione per Xbox 360. La pubblicazione del gioco per i dispositivi iOS \u00e8 avvenuta il 25 agosto 2011, mentre una versione per PlayStation Vita, che include sia il gioco originale che \"Steins;Gate: hiyoku renri no darling\", \u00e8 stata pubblicata il 14 marzo 2013 insieme a un biglietto gratuito del cinema per il film del 20 aprile.\nSeguiti.\nIl successo del gioco ha portato alla produzione di diversi sequel.\n\"Steins;Gate: hiyoku renri no darling\" \u00e8 stato pubblicato il 6 giugno 2011 ed \u00e8 molto simile a \"Chaos;Head love chu chu!\" dal punto di vista dello stile. La trama non \u00e8 pertinente al gioco originale, bens\u00ec assume un tono pi\u00f9 comico. Il prodotto doveva essere originariamente un'esclusiva per Xbox 360, ma in seguito sono state distribuite versioni per PS3, PSP e PlayStation Vita. Una versione per iOS \u00e8 stata pubblicata il 3 ottobre 2013.\n\"Steins;Gate: henikuukan no octet\", invece, \u00e8 un'estensione non canonica del \"True End\" del gioco originale. A differenza del formato moderno da visual novel del videogioco principale, questo retro game imita lo stile grafico delle avventure testuali dell'era dei PC a 8-bit (come il NEC PC-8801), dove il giocatore deve scrivere dei brevi comandi per esplorare ed interagire con il mondo di gioco. Il prodotto presenta gli sfondi e i personaggi disegnati con uno stile ad effetto pixel di colore tenue, ed \u00e8 caratterizzato da linee di scansione emulate, da musiche chiptune riprodotte tramite un chip FM anch'esso emulato e dall'assenza del doppiaggio. La trama vede Rintar\u014d Okabe ricevere una D-mail dal se stesso del 2025 che gli dice di dover salvare il futuro tramite il recupero di un IBN 5100 da una persona nota con lo pseudonimo di \"Neidhardt\". Questo individuo \u00e8 Takumi Nishij\u014d di \"Chaos;Head\", in quanto il personaggio in questione utilizza lo stesso nickname nel suo MMORPG preferito e inoltre la D-mail afferma anche che \"Neidhardt\" vive a Shibuya ed ha delle \"abilit\u00e0 intrinseche soprannaturali\", un riferimento al suo potere di gigalomaniaco. Pur non essendo canonico, il gioco contiene numerosi easter egg e riferimenti che legano \"Chaos;Head\" e \"Steins;Gate\" insieme. Il prodotto \u00e8 stato pubblicato il 28 ottobre 2011 come esclusiva per PC. Un adattamento manga della storia del gioco \u00e8 stato pubblicato il 14 aprile 2013. Proprio come il videogioco principale, anche questo ha ricevuto una traduzione inglese non ufficiale da parte dei fan.\nUn terzo spin-off, intitolato \"Steins;Gate senkei k\u014dsoku no phenogram\", \u00e8 stato pubblicato in Giappone per Xbox 360 e PlayStation 3 il 25 aprile 2013. Il gioco offre diverse storie alternative, alcune delle quali vengono raccontate dal punto di vista degli altri membri del laboratorio oltre a Rintar\u014d. Una versione per PlayStation Vita \u00e8 stata pubblicata il 28 novembre 2013. Un seguito diretto, intitolato \"Steins;Gate 0\", \u00e8 stato annunciato nel marzo 2015.\nMedia.\nInternet radio.\nUna trasmissione radiofonica, intitolata , \u00e8 andata in onda sulla Internet radio, ospitata dalla HiBiKi Radio Station, dall'11 settembre al 30 ottobre 2009. Lo spettacolo \u00e8 stato trasmesso in streaming online ogni venerd\u00ec ed \u00e8 stato condotto da Asami Imai e Kana Hanazawa, ossia le doppiatrici di Kurisu Makise e Mayuri Shiina. Tra gli ospiti sono apparsi anche Y\u016b Kobayashi, la doppiatrice di Ruka Urushibara, e Ayano Yamamoto, la doppiatrice di Nae Tenn\u014dji. Un CD contenente un Comiket show speciale con Haruko Momoi, la doppiatrice di Feiris Nyannyan, come ospite \u00e8 stato pubblicato il 29 dicembre 2009. Una collezione di tutti gli otto episodi della trasmissione radiofonica registrati in formato MP3, il Comiket show e uno spettacolo inedito \u00e8 stata pubblicata il 3 febbraio 2010 in un unico pacchetto con la colonna sonora del videogioco.\nManga.\nIl 26 settembre 2009 un adattamento manga di Sarachi Yomi ha iniziato la serializzazione sul numero di novembre 2009 del \"Monthly Comic Alive\" di Media Factory. Anche se il manga \u00e8 stato pubblicato prima della visual novel, la storia prende comunque ispirazione dal videogioco. Questa serie \u00e8 stata pubblicata in Italia da Edizioni BD sotto l'etichetta J-Pop il 24 aprile 2019 in unico box contenente tutti e tre i volumi.\nOltre all'adattamento di Yomi, sono stati serializzati anche altri quattro manga spin-off basati sulla serie. , illustrato da Kenji Mizuta, ha iniziato la serializzazione sul numero di febbraio 2010 del \"Comic Blade\" della Mag Garden. Il manga \u00e8 incentrato su Suzuha Amane e racconta gli eventi della storia dal suo punto di vista. , illustrato da Takeshi Mizoguchi, ha iniziato la serializzazione sul webzine \"Comic Clear\" di \"Famits\u016b\" ed assume il punto di vista di Y\u016bgo Tenn\u014dji. , illustrato da Yuzuhana Morita, ha iniziato la serializzazione sul numero di febbraio 2011 del \"Comptiq\" della Kadokawa Shoten, per poi essere trasferito dal numero di ottobre 2011 in poi sul \"Monthly Sh\u014dnen Ace\". Il manga \u00e8 incentrato sull'eroina principale Kurisu Makise, in quanto gli eventi vengono raccontati stavolta dal suo punto di vista. Un altro manga, intitolato , ha iniziato la serializzazione sul numero di agosto 2011 del \"Comic Blade\" e segue le vicende narrate nell'omonimo fan disc. Un adattamento manga dei drama-CD, intitolato e narrato anch'esso dalla prospettiva di Kurisu, \u00e8 stato illustrato da Shinichirou Nariie ed ha iniziato la serializzazione sulla rivista \"Ultra Jump\" della Sh\u016beisha il 15 maggio 2012.\nUn manga spin-off di genere comico, intitolato ed illustrato da Nini, ha iniziato la serializzazione sul numero di marzo 2011 del \"Monthly Comic Alive\" di Media Factory.\nUn libro contenente informazioni e disegni di \"Steins;Gate\" \u00e8 stato pubblicato dalla Enterbrain il 26 febbraio 2010.\nDrama-CD.\nTre drama-CD sono stati pubblicati nel 2010 rispettivamente il 31 marzo, il 28 aprile e il 2 giugno. Il primo drama-CD si svolge nel decimo capitolo del percorso di Kurisu.\nSerie televisiva.\nIl 25 luglio 2010 Chiyomaru Shikura annunci\u00f2 sul suo account Twitter che \"Steins;Gate\" sarebbe stato trasposto in un anime. Successivamente i dettagli riguardo all'adattamento furono rivelati sui numeri di settembre 2010 delle riviste \"Newtype\" e \"Comptiq\". La serie \u00e8 stata prodotta dalla White Fox ed \u00e8 stata trasmessa in Giappone tra il 6 aprile e il 14 settembre 2011. Gli episodi sono stati raccolti in nove cofanetti di DVD/BD, ognuno contenente 2\u20133 episodi, un artbook e un disco bonus con le musiche e i radiodrammi dei doppiatori giapponesi. Un episodio OAV \u00e8 stato pubblicato con l'ultimo cofanetto di DVD/BD il 22 febbraio 2012. L'adattamento \u00e8 stato diretto da Hiroshi Hamasaki e Takuya Sat\u014d, con la sceneggiatura di Jukki Hanada e le musiche di Takeshi Abo e Murakami Jun.\nIn Italia i diritti dell'anime, OAV incluso, sono stati acquistati dalla Dynit nel 2013, sebbene l'azienda avesse inizialmente affermato nel 2011 di non essere interessata al titolo. I primi dodici episodi dell'adattamento, sia doppiati che sottotitolati in italiano, sono stati pubblicati in un cofanetto di DVD/BD il 2 aprile 2014; gli altri dodici episodi, pi\u00f9 OAV, sono stati poi distribuiti il 23 luglio 2014 in Blu-ray Disc e il 27 agosto 2014 in DVD. La serie doveva andare in onda su Rai 4 durante il primo semestre del 2014, ma in seguito \u00e8 stata rimandata all'autunno dello stesso anno: la trasmissione televisiva ha infatti avuto inizio l'11 settembre 2014 ed \u00e8 stata programmata ogni gioved\u00ec sera intorno alla mezzanotte (eccezion fatta per gli episodi 12\u201314 la cui messa in onda \u00e8 stata anticipata in settimana intorno alle ore 6:00).\nIn America del Nord l'anime \u00e8 stato acquistato dalla Funimation Entertainment e la serie \u00e8 stata pubblicata in due cofanetti di DVD/BD rispettivamente il 25 settembre e il 18 dicembre 2012. Nel Regno Unito la serie \u00e8 stata concessa in licenza invece alla Manga Entertainment, che l'ha poi pubblicata, divisa in due parti diverse, il 15 luglio e il 30 settembre 2013.\nFilm.\nAl termine della serie anime \u00e8 stato annunciato un film d'animazione dal titolo . Il film, ambientato un anno dopo gli eventi della serie televisiva anime con una trama originale, ha debuttato nei cinema giapponesi il 20 aprile 2013 e in seguito \u00e8 stato pubblicato in DVD/BD il 13 dicembre dello stesso anno.\nMusica.\n\"Steins;Gate\" presenta quattro canzoni principali, delle quali la terza viene cantata da Yui Sakakibara, mentre tutte le altre da Kanako It\u014d: la sigla d'apertura , composta da Chiyomaru Shikura e pubblicata il 28 ottobre 2009; la sigla di chiusura \"Another Heaven\", composta da Yoshihiro Suda; la seconda sigla di chiusura , composta da Tatsuhi Hayashi e pubblicata il 25 novembre 2009; l'insert song \"Technovision\", pubblicata nell'album \"Stargate\" di It\u014d il 26 agosto 2009. La versione per PC ha invece ricevuto una nuova sigla d'apertura, \"AR\", cantata da Kanako It\u014d. Allo stesso modo, le versioni per PSP e PS3 sono state caratterizzate da nuovi singoli, tutti cantati da It\u014d. Le sigle d'apertura sono state rispettivamente e . La versione per PSP ha ricevuto anche una nuova sigla di chiusura, intitolata e cantata da Yui Sakakibara. Tutte queste canzoni sono state pubblicate in un primo momento come singoli separati, per poi essere raccolte in un'unica collezione il 26 giugno 2013. I compositori delle musiche di sottofondo sono stati Chiyomaru Shikura, AKIRASTAR, Takeshi Abo, Tatsushi Hayashi e Yoshihiro Suda, i quali avevano gi\u00e0 tutti precedentemente collaborato con la 5pb. per altri titoli. Una colonna sonora del videogioco, con tutte le musiche di sottofondo originali, le tracce vocali in versione abbreviata della versione per Xbox 360 e lo spartito della traccia \"Gate of Steiner\", \u00e8 stata pubblicata insieme a due dischi di un pacchetto da tre pezzi, che include gli episodi registrati della trasmissione radiofonica via Internet, il 3 febbraio 2010. Nell'episodio 4 si pu\u00f2 sentire la canzone \"Watashi\u2606LOVE na\u2606Otome!\" delle Afilia Saga, che hanno cantato anche la sigla d'apertura del seguito di \"Steins;Gate\". La \"PS3 double pack collector's edition\", oltre a contenere il videogioco originale \"Steins,Gate\" pi\u00f9 \"Hiyoku renri no darling\", \u00e8 stata spedita con una speciale colonna sonora bonus intitolata \"Steins;Gate symphonic material\". Essa contiene dieci tracce del gioco eseguite da un'orchestra, ed \u00e8 stata pubblicata il 24 maggio 2012. Successivamente \u00e8 avvenuta una seconda pubblicazione commerciale su un set di due dischi, \"Steins;Gate symphonic reunion\", il 25 settembre 2013.\nL'anime presenta quattro pezzi musicali: la sigla d'apertura \"Hacking to the gate\" di Kanako It\u014d, la sigla di chiusura di Yui Sakakibara (che nei crediti viene menzionata come \"FES\" della band di \"Chaos;Head\"), e infine le sigle di chiusura degli episodi ventritr\u00e9 e ventiquattro, ovvero \"Sky clad no kansokusha\" e \"Another Heaven\", entrambe di It\u014d. I primi due singoli sono canzoni originali create apposta per l'anime, mentre invece le sigle di chiusura per gli ultimi due episodi della serie sono state prese dalla visual novel. Le musiche di sottofondo dell'adattamento sono state composte da Takeshi Abo, Jun Murakami e Yoshihiro Suda. Tra di esse vi sono sia temi del videogioco originale, che pezzi inediti eseguiti da un'orchestra. La colonna sonora dell'anime non \u00e8 stata ancora resa disponibile commercialmente, bens\u00ec invece \u00e8 stata pubblicata su due dischi inclusi nei Blu-ray Disc giapponesi. Il primo album, \"Butterfly Effect\", \u00e8 stato pubblicato insieme al secondo BD il 27 giugno 2011, mentre il secondo album, \"Event Horizon\", \u00e8 stato distribuito con l'ottavo BD il 25 gennaio 2012.\nGioco da tavolo.\nGigasDrop ha pubblicato in Giappone una versione reale di , il gioco da tavolo fittizio che appare pi\u00f9 volte nell'universo di \"Steins;Gate\", il 28 dicembre 2011.\nLive action.\nUno spettacolo live action della durata di otto giorni, allestito al teatro Zepp DiverCity di Tokyo con il titolo \"Living ADV: Steins;Gate\", si \u00e8 concluso il 20 ottobre 2013.\nLight novel.\nUna light novel dal titolo \"Steins;Gate: The Committee Of Antimatter\", ambientata sei anni dopo gli eventi del gioco originale, doveva essere pubblicata il 29 agosto 2014. Pur essendo stata rimandata in un primo momento la data di pubblicazione al 16 gennaio 2015, il 22 dicembre 2014 \u00e8 stato tuttavia annunciato che la produzione era stata annullata una volta per tutte.\nVideogiochi.\nKurisu e Mayuri appaiono come personaggi giocanti nel videogioco crossover \"Nendoroid Generation\", sviluppato dalla Banpresto e pubblicato per PlayStation Portable il 23 febbraio 2012. \"Phantom Breaker\" \u00e8 invece un videogioco per Xbox 360, pubblicato in Giappone il 2 giugno 2011, che presenta come personaggi speciali sia Kurisu che Rimi di \"Chaos;Head\".\nAccoglienza.\n\"Steins;Gate\" si \u00e8 classificato tredicesimo nelle vendite avvenute durante la prima settimana dalla sua pubblicazione con ben 16,434 copie vendute, poi ventottesimo durante la seconda settimana con 4,253 copie, e infine ventiseiesimo durante la terza settimana con 6,095 copie, per un totale di 26,782 copie vendute entro il 29 ottobre 2009. Per quanto riguarda le vendite dei videogiochi per Xbox 360 su Amazon Giappone, \"Steins;Gate\" ha raggiunto la quarta posizione durante il periodo tra il 1\u00ba dicembre 2008 e il 30 novembre 2009. La versione per PSP si \u00e8 invece posizionata seconda nelle classifiche dei videogiochi giapponesi, vendendo 63,558 copie dopo soltanto una settimana. Entro giugno 2011, tra PC, Xbox 360 e PSP, sono state spedite in totale 300,000 copie del gioco.\nSenji Ishii di \"Famits\u016b Xbox 360\" ha lodato la sceneggiatura dell'opera per la qualit\u00e0 dei dettagli, ed ha sottolineato che nel corso della storia alcuni avvenimenti apparentemente insignificanti, che vengono trascurati dal giocatore, pi\u00f9 tardi si rivelano aver influenzato gli eventi del futuro. Inoltre, proprio per la maniera in cui la trama riesce a legare insieme tutti i vari eventi del gioco, Ishii ha ritenuto che sia stato necessario parecchio lavoro gi\u00e0 soltanto per scrivere gli scenari. Nel 2009 \"Famits\u016b\" ha premiato \"Steins;Gate\" come gioco dell'anno. 4Gamer.net ha affermato che \"Steins;Gate\" sia paragonabile a \"428: F\u016bsa Sareta Shibuya de\" ed ha ritenuto l'opera un gioiello che non era stato ancora visto negli ultimi anni. ITmedia Gamez ha osservato che chi gioca \"Steins;Gate\" dovrebbe fare attenzione a tutti i dettagli nella storia, siccome i colpi di scena sorprenderanno il giocatore in vari modi, ed ha suggerito di lasciare attive le voci dei personaggi, in quanto il doppiaggio \u00e8 di buon livello. Tuttavia la recensione ha anche sottolineato che chi ha giocato la demo e non ha gradito l'atmosfera del gioco, probabilmente non trover\u00e0 interessante nemmeno il resto della storia. Nel 2011 \"Steins;Gate\" \u00e8 stato votato sesto nel sondaggio di \"Famits\u016b\" sui giochi pi\u00f9 strappalacrime di sempre.\nAnche l'adattamento anime \u00e8 stato acclamato dalla critica. Anime News Network ha dato alla serie una valutazione complessiva pari ad una A-, assegnando in particolar modo una A alla storia. Il recensore Carlo Santos ha descritto l'anime un \"capolavoro thriller\" e \"uno dei thriller fantascientifici pi\u00f9 avvincenti della storia degli ultimi anime\". Inoltre ha concluso aggiungendo che la serie ha un \"concetto di viaggio nel tempo ben documentato\" e dei \"personaggi memorabili\", e che la sua \"trama costantemente sorprendente\" lo rende \"un thriller supremo capace di tenere incollati alla sedia\". \"Steins;Gate\" \u00e8 stato lodato anche dal produttore della Square Enix, Tomoya Asano, che l'ha descritto in possesso \"di personaggi accattivanti e simpatici e di uno scenario che ha sorpreso i giocatori\"; ci\u00f2 ha portato poi lo sceneggiatore di \"Steins;Gate\", Naotaka Hayashi, a scrivere pure la trama e i personaggi del videogioco di ruolo \"\"."}
{"id": "3676619", "revid": "2373", "url": "https://it.wikipedia.org/wiki?curid=3676619", "title": "Nguoi rung", "text": "Gli Nguoi Rung sono creature leggendarie simili allo Yeti ed a Bigfoot ma che, invece di prediligere luoghi freddi si rifugerebbero nel verde delle foreste situate nella zona dei Tre confini, dove si incrociano i confini del Vietnam, del Laos e della Cambogia. Sono stati chiamati Nguoi Rung dai vietnamiti poich\u00e9 questo nome significa \"gente della foresta\", ma talvolta sempre dai vietnamiti vengono chiamati \"Uomini selvaggi\". Invece, in Laos, i Nguoi Rung vengono chiamati \"Khi Trau\" che significa Scimmia Bufalo o Grande scimmia.\nHabitat.\nNguoi Rung significa in vietnamita \"la gente della foresta\", infatti essi vivono in queste, specialmente in quelle che si trovano nella zona chiamata \"dei Tre confini\" cio\u00e8 il territorio in cui i confini di tre nazioni (Vietnam, Laos e Cambogia) si incontrano. Tale zona negli anni cinquanta era poco popolata ed interamente coperta da fitte foreste e boschi.\nLa conclusione degli anni sessanta per\u00f2 port\u00f2 alla guerra con gli americani ed il verde paesaggio venne devastato dai bombardamenti e dagli scontri terrestri essendo territorio di guerra.\nQuest'opera di deforestazione, port\u00f2 come conseguenza l'aumento della popolazione nei pressi dell'incrocio fra i tre confini e questo, secondo la leggenda, spiegherebbe il motivo per cui gli avvistamenti di Nguoi Rung diventarono pi\u00f9 frequenti con l'inizio della guerra.\nTuttavia la deforestazione durante la guerra fece anche in modo che dopo la fine di essa non ci furono molti avvistamenti come in precedenza, e, le ipotesi formulate da coloro che credono in questa leggenda affermano che gran parte di loro rimasero uccisi o che essi si rifugiarono nelle regioni di pi\u00f9 alta montagna, dove si trovavano maggiori nascondigli e rifugi.\nComportamento.\nDopo che questi uomini-scimmia rapiscono qualcuno, si dice che essi stiano per ore eretti guardando il cielo ed emettendo mostruosi gorgheggi simili alla risata di un folle, mentre aspettano che calino le tenebre poich\u00e9 \u00e8 quello il momento in cui, secondo la leggenda, essi divorano il prigioniero.\nAvvistamenti.\nNel periodo finale della guerra gli avvistamenti furono numerosi a causa dell'addensarsi di gente all'incrocio dei \"Tre confini\" poich\u00e9 l\u00ec c'era zona di guerra e si aveva bisogno anche di civili per opere come quelle di disboscamento, inoltre gli accampamenti nell'area forestale che componeva quella zona erano sempre allerta per la possibile intrusione di spie nemiche.\nTuttavia, fino al 1967, non si riportarono avvistamenti documentati; fu in quell'anno infatti che gli americani, che non credevano molto alle superstizioni come potevano crederci le popolazioni che abitavano nella zona, riuscirono a riportare la prima possibile prova documentata. In quell'anno, infatti, un militare della Marina degli Stati Uniti, mentre era intento a pattugliare il campo della base militare, scorse un singolare movimento lungo la boscaglia che delimitava il perimetro dell'accampamento. Pensando che fosse una spia nemica spar\u00f2 subito. Il giorno successivo gli americani setacciarono il territorio circostante e trovarono strane impronte e macchie di sangue per terra. Le impronte fecero il giro del mondo poich\u00e9 facevano pensare che la creatura fosse un essere met\u00e0 uomo e met\u00e0 scimmia.\nTuttavia gli esperti convennero che essa non era una prova tangibile dell'esistenza del cosiddetto Nguoi Rung e quindi non emisero alcun giudizio. Per\u00f2 la stampa approfitt\u00f2 della situazione ed al cosiddetto uomo-scimmia a cui il soldato aveva sparato diede il nome di Scimmia di Powell, in onore del capitano del campo militare.\nAnche dalla parte Vietnamita negli stessi anni vi furono strani avvistamenti, tanto che il generale Hoang Minh Thgao richiese addirittura l'intervento di una spedizione di ricerca scientifica nella regione di Kontum per valutare prima della fine della guerra se il Nguoi Rung fosse solo leggenda o esistesse veramente e la finanzi\u00f2 pure lui stesso, ma non si ottenne nulla di significativo.\nVo Quy era il direttore della CRES (Centre for Environmental Sudies, Centro per gli Studi Ambientali) e ricevette nel 1974 numerosissime segnalazioni di presunti avvistamenti di Nguoi Rung nella zona occidentale del Vietnam. Gi\u00e0 da tempo il professore si interess\u00f2 della leggenda della \"gente della foresta\" ma, in quell'anno, decise di occuparsene pi\u00f9 a fondo e form\u00f2 cos\u00ec una spedizione di ricerca con il compito di indagare sull'esistenza di questa creatura. Per prima cosa quindi esplor\u00f2 tutti i territori ricchi di vegetazione della zona dalla quale erano state fatte le segnalazioni, poi visit\u00f2 numerosi villaggi per registrare i racconti di contadini e gente varia ma degli Nguoi Rung non c'era nessuna traccia.\nSuccessivamente molti altri studiosi si interessarono di questa leggenda e fra di essi c'era anche il professor Helmut Loofs-Wissowa della Facolt\u00e0 di Studi Orientali dell'Universit\u00e0 Nazionale Australiana. Loofs svolse parecchie ricerche sul posto degli avvistamenti dei Nguo Rung; per anni infatti gir\u00f2 in lungo ed in largo il Laos portando con s\u00e9 schizzi e disegni realizzati in base a testimonianze di coloro che ebbero avuto incontri con altri ominidi pi\u00f9 famosi, come lo Yeti e Bigfoot. Con essi egli si port\u00f2 pure disegni di comuni scimmie come orango, gorilla e gibboni. L'australiano quindi and\u00f2 per villaggi intervistando i contadini e facendo veder loro per prima cosa le immagini delle scimmie conosciute e poi quelle degli uomini] selvaggi, per poi chiedere loro quale immagine si attenesse maggiormente a coloro che chiamavano Nguoi Rung ed il sondaggio port\u00f2 ad un risultato molto curioso: la maggior parte degli asiatici intervistati fece capire che l'immagine pi\u00f9 simile era quella di Bigfoot.\nLoofs, confortato da tale scoperta, continu\u00f2 le ricerche e tutte le testimonianze che raccolse descrivevano una creatura alta quasi 2 metri, completamente coperta di peli, tranne per le ginocchia, le piante dei piedi, le mani e la testa che ne erano sprovviste. Il professore quindi si convinse che i Nguoi Rung sono parenti stretti dell'uomo di Neanderthal e diede loro quindi un nome scientifico: \"Homo ferus\" nonch\u00e9 \"uomo feroce\" e disse che la creatura potrebbe essere quell'anello mancante tra l'uomo e la scimmia.\nNel 1977 poi, l'Universit\u00e0 Pedagogica di Hanoi organizz\u00f2 una spedizione avente come compito quello di catalogare la fauna della regione nota con il nome di Tay Nguyen. A capo di tale spedizione era il professor Tran Hong Viet del Dipartimento di Zoologia dell'universit\u00e0 che organizz\u00f2 la ricerca. Egli, giunto sul posto, ebbe modo di comunicare con la gente del luogo che gli spieg\u00f2 che essi credevano nell'esistenza di una creatura met\u00e0 uomo met\u00e0 scimmia che dimorava nel verde delle foreste del luogo. Viet, interessato, si fece indicare il luogo preciso in cui l'essere si fece vedere maggiormente. Alla spedizione ufficiale quindi se ne aggiunse un'altra che ebbe il risultato di far rinvenire singolari impronte. Viet quindi fece un calco in gesso delle impronte e le fotograf\u00f2 e scopr\u00ec poi che la vallata in cui avevano trovato quelle tracce non era mai stata esplorata prima di allora. Quindi egli si convinse dell'esistenza della \"gente della foresta\" ed inizi\u00f2 a studiare i luoghi dei ritrovamenti con pi\u00f9 costanza di quanta non ne avessero avuta molti altri del luogo.\nNel 1982 sulle cime del Mom Ray, sempre nella regione del Kontum, egli trov\u00f2 delle impronte dall'aspetto umano, ma dalle dimensioni assurde: la lunghezza era negli standard normali per un essere umano (30 cm), mentre la larghezza era sbalorditiva poich\u00e9 misurava ben 16 cm, decisamente troppo per un normale essere umano.\nLeggende su rapimenti da parte dei Nguoi Rung.\nMolte sono le storie narrate riguardo ai rapimenti effettuati dai Nguai Rung. Una di esse \u00e8 narrata dal popolo M'Nong del villaggio di Buon Ma Thout che presenta caratteri molto simili alle leggende riguardanti altri presunti uomini selvaggi come Yeti, Bigfoot o Alma.\nQuesta gente narra che un abitante del paese negli anni '50 si rec\u00f2 nella foresta senza lasciare alcuna traccia e non fece pi\u00f9 ritorno nel villaggio.\nQuindi, si dice che furono organizzate numerose spedizioni di ricerca dagli abitanti del villaggio per ritrovare il loro compagno, ma non trovarono nulla che potesse loro indicare dove fosse e se vi fosse ancora e conclusero che era morto.\nInvece, contro ogni aspettativa, tre anni dopo l'uomo ricomparve con un aspetto molto trasandato ed i capelli incolti e lunghi e completamente nudo. La leggenda vuole che quando egli si fu ripreso raccont\u00f2 una storia che fece rabbrividire coloro che lo stavano ascoltando. Egli disse che il giorno della scomparsa era andato nella foresta a cercare qualcosa per poter realizzare delle corde, ma ebbe la sfortuna di imbattersi in un gruppo di creature che nella leggenda egli descrisse come scimmie con un comportamento umano. Essi, lo costrinsero a vivere in una grotta con una femmina del gruppo che lo tenne imprigionato serrando la caverna di giorno con un grosso masso mentre ella si occupava della ricerca del cibo.\nIn seguito la femmina di Nguoi Rung port\u00f2 alla luce una bambina che presentava i caratteri di entrambi i genitori: aveva un aspetto umano ma era rivestita di molti peli su tutto il corpo.\nUn giorno per\u00f2 l'uomo, secondo la leggenda, riusc\u00ec a fuggire dalla grotta grazie ad una distrazione della femmina e fece ritorno al villaggio.\nPoco tempo dopo che ci\u00f2 avvenne si udirono urla e lamenti mai sentiti prima e molti abitanti del villaggio convennero che sarebbero dovuti andare a vedere la grotta in cui abitava forzatamente l'uomo tornato al villaggio e, giunti l\u00ec, pare che essi ritrovarono il corpo straziato della bambina e l'entrata della caverna furiosamente distrutta, ma della femmina di Nguoi Rung nessuna traccia.\nLeggende sulla cattura dei Nguoi Rung.\nUna vicenda \u00e8 raccontata da un uomo di nome Recom Huin, che vive nel villaggio di Ky. Egli infatti disse che in un villaggio montano di Ae Thi, nel distretto di M'Drak, probabilmente nel 1971, la gente un giorno si rec\u00f2 nella foresta per pescare in uno dei suoi corsi d'acqua.\nIl popolo si rec\u00f2 pi\u00f9 precisamente nella parte meridionale della catena delle Cu Yang Sinh, i quali si estendono dalla provincia di Dak Lak sino alla zona di Nam Cat Tien. Ivi nasce il fiume Ba dove gli Ae Thi avevano collocato le loro trappole che per\u00f2 erano tutte vuote. Non riuscendo a capire chi le avesse svuotate gli uomini si misero a girare per la foresta alla ricerca di qualche indizio ed ecco che si imbatterono in impronte esageratamente grandi per essere umane. Cos\u00ec essi decisero di tendere un'imboscata per catturare la creatura. Dopo alcuni giorni riuscirono a catturare una coppia di Nguoi Rung, un maschio ed una femmina grazie alla trappola. Quando un gruppo di scienziati di Duc My furono al corrente dell'accaduto e della presenza di tali esseri in quel villaggio, Duc My si rec\u00f2 sul posto con alcuni soldati sudcoreani e Recom Huin, colui che era il direttore del Dipartimento per lo Sviluppo delle Minorit\u00e0 Etniche della provincia di Khanh Hoa disse di aver visto ci\u00f2 che i soldati facevano alle creature legate con corde resistenti.\nDisse che gli rasarono la faccia e li vestirono come fossero vietnamiti normali, ma, provando ad intervistarli, essi convennero che non avevano nessuna lingua articolata con cui spiegarsi, cos\u00ec essi vennero trasportati su aerei alla base militare di Duc My. Poi nulla si seppe."}
{"id": "3676621", "revid": "438678", "url": "https://it.wikipedia.org/wiki?curid=3676621", "title": "Negozio in linea", "text": ""}
{"id": "3676623", "revid": "287204", "url": "https://it.wikipedia.org/wiki?curid=3676623", "title": "Moises Garcia", "text": ""}
