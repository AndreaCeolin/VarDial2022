{"id": "3937712", "revid": "47937450", "url": "https://it.wikipedia.org/wiki?curid=3937712", "title": "Schonz", "text": ""}
{"id": "3937713", "revid": "838137", "url": "https://it.wikipedia.org/wiki?curid=3937713", "title": "Pallavolo maschile ai XV Giochi del Mediterraneo", "text": "Il XIII campionato di pallavolo maschile ai Giochi del Mediterraneo si \u00e8 svolto dal 24 giugno al 3 luglio 2005 ad Almer\u00eda, in Spagna, durante i XV Giochi del Mediterraneo. Al torneo hanno partecipato 12 squadre nazionali di stati che si affacciano sul Mar Mediterraneo e la vittoria finale \u00e8 andata per la prima volta all'Egitto.\nSedi delle partite.\nI due impianti che hanno ospitato le partite sono:\nPodio.\nCampione.\nEgitto(Quarto titolo)\nSecondo posto.\nSpagna\nTerzo posto.\nSerbia e Montenegro"}
{"id": "3937717", "revid": "1543377", "url": "https://it.wikipedia.org/wiki?curid=3937717", "title": "Lorenzo Arnone Sipari", "text": "\u00c8 autore di numerosi studi di storia contemporanea, di storia sociale e di storia dell'ambiente. Su quest'ultimo tema si \u00e8 occupato, in particolare, delle origini e dello sviluppo dei parchi nazionali e delle aree protette in Italia in chiave ecostorica.\nBiografia.\nNato a Roma, dove ha studiato prima di trasferirsi in provincia di Frosinone, Lorenzo Arnone Sipari si \u00e8 laureato in Lettere moderne presso l'Universit\u00e0 di Cassino. Con questo ateneo ha pubblicato numerosi saggi di storia relativi, in particolare, alla formazione e alla crescita della borghesia del Mezzogiorno tra XIX secolo e XX secolo. Ha anche osservato la costituzione e il ruolo delle \"\u00e9lite\" meridionali, attraverso l'esame di una serie di strategie e iniziative a carattere economico-sociale, nonch\u00e9 di atti e documenti di sodalizi e di circoli, come nel caso dei Rotary Club di Frosinone, Cassino e Fiuggi. Allo stesso tempo si \u00e8 interessato, soprattutto da un punto di vista storico-archivistico, di organizzazioni e societ\u00e0 operaie, fra le quali particolare attenzione ha prestato a quelle di Alvito e di Sora.\nA partire dal 1998, Arnone Sipari si \u00e8 occupato di temi riconducibili alla storia della conservazione della natura e, in special modo, a quella dei parchi nazionali. Al predetto filone appartengono, principalmente, gli studi sulle origini, sulla fondazione e sul modello del Parco Nazionale d'Abruzzo. In tale ambito rientrano, ad esempio, gli studi sulla Riserva reale dell'Alta Val di Sangro (1998), sul conflitto per la realizzazione del lago di Barrea durante il fascismo (2004) e sul ruolo del notabilato locale nella genesi dell'istituzione naturalistica (2012), oltre alla pubblicazione della raccolta (2011) di articoli, relazioni e corrispondenze epistolari di Erminio Sipari, deputato del Regno d'Italia artefice e primo presidente di quel parco, che registra l'ideazione dell'originale legame fra tutela ambientale e sviluppo turistico. Egli ha, inoltre, dedicato una parte importante delle sue ricerche alla vita e all'opera di Benedetto Croce, con particolare riferimento alla metodologia storica e ai principali aspetti, sociali e culturali, indotti nel filosofo dal suo stesso retroterra. Sue ricerche a carattere filologico, hanno riguardato la \"traditio\" della secentesca \"Descrittione\" a stampa del ducato di Alvito - con la scoperta che il suo autore Giovanni Paolo Mattia Castrucci, considerato per secoli lo storiografo ufficiale della Valle di Comino, era in realt\u00e0 uno scrittore immaginario -, la correzione della data di nascita di Pier Angelo Fiorentino e il primo profilo biografico di Nicola Angelo Falcone.\nNel 2001 Arnone Sipari ha steso un manifesto - pubblicato sulla \u00abRivista Abruzzese\u00bb - e una connessa petizione al Presidente della Repubblica Italiana con il fine di far mantenere il nome \u00abParco Nazionale d'Abruzzo\u00bb, osservandone la necessit\u00e0 non solo dal punto di vista storico-culturale, quale retaggio delle iniziative fondative del pi\u00f9 noto ed antico parco italiano, ma anche dal punto di vista socio-economico, a difesa di un marchio vincente, in contrasto con una denominazione, quella attuale, di Parco nazionale d'Abruzzo, Lazio e Molise con relativo acronimo (Pnalm), poco spendibile e superflua, oltre che onerosa per le piccole aziende locali. L'anno seguente, invece, ha preso posizione, assieme ad altri storici dell'ambiente, fra i quali Piero Bevilacqua, Giorgio Nebbia, Luigi Piccioni e Franco Pedrotti, contro la sentenza di assoluzione nel processo sulle vittime del petrolchimico di Porto Marghera."}
{"id": "3937718", "revid": "247222", "url": "https://it.wikipedia.org/wiki?curid=3937718", "title": "BioY", "text": "BioY \u00e8 il terzo album da solista di Beatrice Antolini, pubblicato il 5 novembre 2010.\nIl disco.\nIl disco, pubblicato a due anni di distanza da \"A due\" (2008), \u00e8 scritto, arrangiato e prodotto da Beatrice Antolini presso il Big Saloon Home Studio, pubblicato da Urtovox Records e distribuito da Audioglobe. Tra gli ospiti vi \u00e8 Andy dei Bluvertigo. Il disco \u00e8 stato mixato insieme a Matteo Agosti all'FM Studio di Monza. La masterizzazione \u00e8 stata curata da Max Faggioni.\nMusicalmente si caratterizza di un pop elettronico tipico della new wave influenzato da afro-beat e psichedelica.\nIl brano \"Venetian Hautboy\" era stato precedentemente inserito nella compilation \"\" promossa dagli Afterhours nell'ambito del progetto \"Il paese \u00e8 reale\".\n\u00c8 stato inoltre realizzato il videoclip del brano \"Piece Of Moon\"."}
{"id": "3937719", "revid": "767487", "url": "https://it.wikipedia.org/wiki?curid=3937719", "title": "Il bivio (film)", "text": "Il bivio \u00e8 un film del 1951 diretto da Fernando Cerchio.\nTrama.\nAldo Marchi, gi\u00e0 decorato durante la guerra e poi diventato criminale a capo di una pericolosa banda di ladri, riesce ad entrare nella squadra mobile della polizia di Torino col fine di dirigere in modo sicuro le rapine dei compagni. Ma via via, di fronte agli innocenti arrestati e alla morte di un collega nel corso di un colpo da lui organizzato, sotto le contestazioni del suo superiore entra in crisi e decide di ravvedersi, consegnando la sua \u201cgang\u201d alla polizia e morendo nel conflitto.\nDistribuzione.\nIl film fu distribuito nel circuito cinematografico italiano il 19 marzo 1951.\nIncassi.\nIncasso accertato a tutto il 31 marzo 1959: 160.823.904 lire dell'epoca."}
{"id": "3937720", "revid": "1305772", "url": "https://it.wikipedia.org/wiki?curid=3937720", "title": "Maurizio Ferrarese", "text": "Carriera.\nCalciatore.\nMosse i primi passi da calciatore nell'.\nConta una presenza in Serie A con il Torino nella stagione 1992-1993; ha disputato, tra le altre, quattro stagioni in Serie B nelle file di Torino, Lucchese e Vicenza e cinque stagioni in Serie C1 tra Alessandria e Vicenza.\nAllenatore.\nTra il 2004 e il 2006 ha allenato l'ACF Alessandria, squadra di calcio femminile, conquistando un terzo posto in Serie A2, miglior risultato nella storia della societ\u00e0.\nNel 2010 fu ingaggiato dal Villalvernia, in Eccellenza; si dimise alla ventunesima giornata, e al termine la squadra ottenne la prima promozione in Serie D della sua storia.\nNella stagione 2011-2012 ha fatto parte dello staff di Giuliano Sonzogni all'Alessandria, ricoprendo il ruolo di allenatore in seconda. Il 21 maggio 2015 il presidente Luca Di Masi annuncia che Ferrarese torner\u00e0 ad occuparsi del settore giovanile."}
{"id": "3937723", "revid": "47937533", "url": "https://it.wikipedia.org/wiki?curid=3937723", "title": "Schrimm", "text": ""}
{"id": "3937729", "revid": "6923", "url": "https://it.wikipedia.org/wiki?curid=3937729", "title": "Rotterdamsche Droogdok Maatschappij", "text": "La \"Rotterdamsche Droogdok Maatschappij\" (RDM) era una societ\u00e0 di costruzione e riparazione con sede a Rotterdam nei Paesi Bassi, e operativa dal 1902 al 1996.\nStoria.\nLa RDM venne fondata il 23 gennaio 1902 nel quartiere di Heijplaat, situato sulle rive del fiume Mosa. La nuova societ\u00e0 aveva origine da una azienda fondata a Delfshaven nel 1856 da Duncan Christie.\nIl 14 gennaio 1925 fu istituito, come societ\u00e0 controllata, un impianto di costruzione navale sulla sponda settentrionale del Nieuwe Maas, nel quartiere Schiedam di Rotterdam, il quale ha continuato a funzionare come istituzione indipendente fino al 1978.\nNel 1938, la RDM acquist\u00f2 con la Wilton-Fijenoord, tutte le azioni della P. Smit Jr., alla quale fu concesso di mantenere il nome originale.\nIl 4 marzo 1966, la fusione con la \"NV Koninklijke Maatschappij De Schelde\" e la \"Motorenfabriek Thomassen\" ha portato alla creazione della \"Rijn-en Schelde Machinefabrieken Scheepswerven\" (RSMS), e una successiva fusione il 1\u00ba gennaio 1971 con la \"Verolme Verenigde Scheepswerven\" (VVS) ha portato alla creazione della compagnia \"Rijn-Schelde-Verolme Machinefabrieken en Scheepswerven\" (RSV).\nIl 6 aprile 1983 fu riconosciuto il fallimento sia della RSV che della RDM. Le attivit\u00e0 \"offshore\" furono chiuse e il reparto riparazioni trasferito alla Wilton-Fijenoord. Dei 3.180 dipendenti, 1.370 vennero licenziati. Le divisioni in attivo, la cantieristica navale, e la produzione di macchinari pesanti, furono riclassificate in una nuova azienda: la \"RDM Nederland BV\", di propriet\u00e0 del governo olandese.\nLa divisione dedicata alle costruzioni navali ottenne grande impulso grazie agli ordini per la costruzione dei sottomarini di classe Walrus per la \"Koninklijke Marine\" dei Paesi Bassi, mentre non si concretizz\u00f2, in parte per motivi politici, la produzione di una consistente commessa di sottomarini per Taiwan. Con il calo degli ordinativi nel settore delle costruzioni navali, la societ\u00e0 orient\u00f2 sempre pi\u00f9 le proprie produzioni nello sviluppo di sistemi ad alta tecnologia sia per il settore militare che per il settore dell'energia. Il nome della societ\u00e0 fu nuovamente cambiato, questa volta in \"RDM Technology\".\nIl 20 dicembre 1991, la RDM Technology venne venduta dal governo alla \"Begemann Royal Group\" di Joep van den Nieuwenhuyzen, e rinominata \"RDM Technology Holding BV\". A causa della mancanza di ordini, durante le riorganizzazioni del 1993 e del 1994, la forza lavoro fu ridotta nuovamente, da quasi 1.200 a meno di 500 lavoratori, mentre i servizi vennero suddivisi tra \"RDM Technology BV\" e \"RDM Submarines BV\".\nNel 1996, queste aziende furono acquisite da Joep van den Nieuwenhuyzen e utilizzate per diverse attivit\u00e0 e operazioni finanziarie nel settore delle armi, ma senza alcun rapporto con le originali attivit\u00e0 cantieristiche. Lo stesso cantiere fu acquistato dalla citt\u00e0 di Rotterdam.\nProduzione.\nL'attivit\u00e0 principale della RDM \u00e8 sempre stata la riparazione navale nel suo impianto di bacino di carenaggio, anche se ha partecipato, nel corso degli anni, alla costruzione di diverse navi. La societ\u00e0, verso la met\u00e0 degli anni settanta, \u00e8 diventata anche una forte concorrente nella costruzione di attrezzature per la perforazione in mare aperto."}
{"id": "3937730", "revid": "1356188", "url": "https://it.wikipedia.org/wiki?curid=3937730", "title": "Illyrio Mopatis", "text": ""}
{"id": "3937733", "revid": "287204", "url": "https://it.wikipedia.org/wiki?curid=3937733", "title": "Biasi", "text": ""}
{"id": "3937734", "revid": "88740", "url": "https://it.wikipedia.org/wiki?curid=3937734", "title": "De Biasi", "text": ""}
{"id": "3937740", "revid": "599013", "url": "https://it.wikipedia.org/wiki?curid=3937740", "title": "Meseritz", "text": ""}
{"id": "3937747", "revid": "228587", "url": "https://it.wikipedia.org/wiki?curid=3937747", "title": "Nighty Night", "text": "Nighty Night \u00e8 una serie televisiva britannica in 12 episodi trasmessi per la prima volta nel corso di 2 stagioni dal 2004 al 2005.\n\u00c8 una serie del genere commedia che si distingue per il suo humour nero incentrata sulle vicende della narcisistica e sociopatica Jill Tyrell (interpretata da Julia Davis che \u00e8 anche sceneggiatrice e ideatrice della serie) che gestisce un salone di bellezza insieme alla sua stupida assistente Linda.\nProduzione.\nLa serie, ideata da Julia Davis, fu prodotta da Baby Cow Productions e girata nel Surrey in Inghilterra.\nRegisti.\nTra i registi della serie sono accreditati:\nDistribuzione.\nLa serie fu trasmessa nel Regno Unito dal 6 gennaio 2004 all'11 ottobre 2005 sulle reti televisive BBC Three e BBC Two. In Italia \u00e8 stata trasmessa dal 15 settembre 2004 su Jimmy con il titolo \"Nighty Night\".\nAlcune delle uscite internazionali sono state:"}
{"id": "3937762", "revid": "767487", "url": "https://it.wikipedia.org/wiki?curid=3937762", "title": "Nancy Drew (film 2007)", "text": "Nancy Drew \u00e8 un film del 2007 diretto da Andrew Fleming e ispirato all'omonima collana per ragazzi di Carolyn Keene.\nTrama.\nL'adolescente Nancy Drew \u00e8 un'appassionata di investigazioni. Suo padre deve trasferirsi in California per lavoro e lascia a Nancy la libert\u00e0 di scegliere la casa. La ragazza sceglie la casa di Dehlia Draycott, una star di Hollywood morta in misteriose circostanze, infatti la scelta non \u00e8 affatto casuale. Il padre di Nancy, l'avvocato Carson Drew, fa promettere a sua figlia di non investigare pi\u00f9, ma la curiosit\u00e0 \u00e8 pi\u00f9 forte di lei. Cos\u00ec comincia a raccogliere indizi sulla vita dell'attrice mettendo per\u00f2 in pericolo se stessa. Dopo varie peripezie e con l'aiuto di alcuni amici, Nancy riesce a trovare la soluzione del mistero e a consegnare l'assassino di Dehlia nelle mani della polizia.\nCameo.\nL'attore Bruce Willis appare in un cameo nella parte di se stesso."}
{"id": "3937772", "revid": "62748", "url": "https://it.wikipedia.org/wiki?curid=3937772", "title": "Tirolese", "text": ""}
{"id": "3937778", "revid": "110157", "url": "https://it.wikipedia.org/wiki?curid=3937778", "title": "Nokia 101", "text": "Il Nokia 101 \u00e8 un telefono cellulare della Nokia.\nRivolto per lo pi\u00f9 ai mercati emergenti, questo modello \u00e8 dotato di display a colori, tecnologia Dual SIM, radio FM, lettore MP3 e memoria esterna microSD fino a 16 GB."}
{"id": "3937794", "revid": "1543377", "url": "https://it.wikipedia.org/wiki?curid=3937794", "title": "Bror Rexed", "text": "\u00c8 conosciuto a livello internazionale per aver elaborato una classificazione della sostanza grigia del midollo spinale umano (nota appunto come lamine di Rexed).\nPartecip\u00f2 ad un progetto di ricerca per utilizzare radiazioni di protoni in neurochirurgia.\nIn Svezia \u00e8 noto anche per il suo impegno nella \"du-reformen\" (\"riforma del tu\"), un processo di riforma della lingua svedese avvenuto verso la fine degli anni sessanta.\nNel 1979 vinse il premio della L\u00e9on Bernard Foundation)."}
{"id": "3937798", "revid": "2033069", "url": "https://it.wikipedia.org/wiki?curid=3937798", "title": "Nick Freno", "text": "Nick Freno (\"Nick Freno: Licensed Teacher\") \u00e8 una serie televisiva statunitense in 43 episodi trasmessi per la prima volta nel corso di 2 stagioni dal 1996 al 1998.\n\u00c8 una sitcom americana incentrata sulle vicende dell'attore disoccupato John Freno che, in attesa della sua grande occasione, diventa un insegnante di musica in una scuola. I produttori esecutivi, Dennis Rinsler e Marc Warren si basarono sulle loro esperienze come insegnanti formativi a New York. Il personaggio di John Freno \u00e8 realmente esistito: era l'insegnante di musica della stessa scuola elementare di Dennis e Marc.\nTrama.\nMitch Mullany \u00e8 un aspirante attore che, durante l'attesa per la sua \"grande occasione\", guadagna soldi come sostituto insegnante presso scuola media di Gerald R. Ford. Le trame degli episodi coinvolgono la sua interazione con i suoi studenti, pi\u00f9 mature quando diventa un insegnante regolare. Quando il programma \u00e8 stato rinnovato, la scuola media diventa un liceo, e Mitch pu\u00f2 interagire anche con gli adolescenti\nProduzione.\nLa serie, ideata da Marc Warren e Dennis Rinsler, fu prodotta da Warner Bros. Television e Warren-Rinsler Productions. Le musiche furono composte da Andrew Gross. Tra i registi della serie \u00e8 accreditato Gerren Keith.\nDistribuzione.\nLa serie fu trasmessa negli Stati Uniti dal 28 agosto 1996 al 3 maggio 1998 sulla rete televisiva The WB Television Network. In Italia \u00e8 stata trasmessa dal 1998 su Canale 5 con il titolo \"Nick Freno\".\nAlcune delle uscite internazionali sono state:"}
{"id": "3937804", "revid": "599013", "url": "https://it.wikipedia.org/wiki?curid=3937804", "title": "Lucien Storme", "text": "Professionista dal 1938 al 1940, conta la vittoria di una Parigi-Roubaix e di una tappa al Tour de France.\nCarriera.\nOttenne quattro vittorie da professionista, tra cui la Parigi-Roubaix nel 1938 ed una tappa al Tour de France 1939. Nel 1939 fu anche secondo alla Parigi-Tours e terzo alla Parigi-Bruxelles. Interruppe l'attivit\u00e0 a causa della seconda guerra mondiale. Nel 1942 fu fatto prigioniero dall'esercito tedesco. Mor\u00ec fucilato per errore da parte delle truppe statunitensi durante la liberazione del campo di Siegburg."}
{"id": "3937816", "revid": "1793900", "url": "https://it.wikipedia.org/wiki?curid=3937816", "title": "Stoemp", "text": "Lo stoemp \u00e8 un piatto della cucina belga ed olandese. Usato come contorno, consiste di purea di patate, e spesso di crema, bacon, cipolla o scalogno, aromi e spezie.\nIl nome include talvolta il tipo di verdura usata nel ripieno, come ad esempio in \"wortelstoemp\" (\"wortel\" significa \"carota\" in nederlandese). Questa combinazione in particolare contiene anche tuorlo d'uovo.\nSi tratta di un piatto semplice e rurale, molto diffuso."}
{"id": "3937823", "revid": "2034231", "url": "https://it.wikipedia.org/wiki?curid=3937823", "title": "Gino Cutore", "text": "Biografia.\nEsponente della borghesia cittadina paternese, il barone Gino Cutore di San Carlo fu appassionato di letteratura e si occup\u00f2 del componimento di poesie.\nInsegn\u00f2 all'Universit\u00e0 di Catania, prima di trasferirsi a Bruxelles intorno agli anni venti, dove fu corrispondente italiano per il Belgio degli \"Annali di Statistica\" e collabor\u00f2 al periodico di criminologia \"Revue de droit p\u00e9nal et de criminologie et archives internationales de m\u00e9decine l\u00e9gale\".\nNella capitale belga pubblic\u00f2 nel 1928 il volume \"Il poema della vita: Qualche fiore d'Italia, Luoghi ameni, Le ore che non tornano...\", raccolta illustrata di liriche in 12 sezioni e 346 pagine, l'opera pi\u00f9 importante e conosciuta del Cutore."}
{"id": "3937829", "revid": "1598", "url": "https://it.wikipedia.org/wiki?curid=3937829", "title": "Alfio Fallica", "text": "Biografia.\nDi umili origini, Fallica lasci\u00f2 molto giovane la Sicilia per trasferirsi a Roma dove frequent\u00f2 la Scuola Superiore di Architettura. Nella capitale si dedic\u00f2 al dipinto e alla scultura.\nNel corso degli anni venti prese parte a diverse esposizioni, la prima nel 1925 alla II Biennale di Roma. Partecip\u00f2 inoltre alla III Esposizione internazionale d\u00ec Monza e alla II Esposizione del Werkbund di Stoccarda (1927), ed alla I Esposizione italiana di architettura razionale di Roma (1928).\nNel 1927, inoltre, vinse a Roma il primo premio al concorso per il monumento alla guardia di finanza. Laureatosi in architettura nel 1931, visse tra Roma e Catania, dove l'anno successivo si spos\u00f2 con una donna dell'alta borghesia cittadina, dalla quale ebbe tre figli.\nCome architetto si dedic\u00f2 all'architettura civile, all'arredamento, alla scultura, alla pittura e all'incisione. Il suo stile fu prevalentemente \"Art d\u00e9co\", barocco e neoclassico.\nA Fallica si deve la progettazione di numerosi palazzi nella Catania del dopoguerra, ma anche di diverse chiese in tutta la provincia etnea. Nella sua citt\u00e0 natale, Patern\u00f2, progett\u00f2 nel 1960 l'edificio che sei anni pi\u00f9 tardi ospit\u00f2 la sede dell'Ospedale Santissimo Salvatore."}
{"id": "3937831", "revid": "729019", "url": "https://it.wikipedia.org/wiki?curid=3937831", "title": "Tribe's reunion", "text": "Tribe's ReUnion \u00e8 un album live della band rock italiana dei Gang, pubblicato nel 2010 ed \u00e8 la registrazione del concerto 28 febbraio 2009 all'Extra Club di Recanati (AN), una reunion in occasione del 25\u00ba anniversario dalla pubblicazione del primo album dei Gang Tribes' Union. Il disco dal vivo contiene i brani originali dei primi tre album, quelli in inglese, e tre cover: \"Nobodys hero\" degli Stiff Little Fingers, \"Garageland\" dei Clash e \"I Fought the Law\" di Sonny Curtis."}
{"id": "3937836", "revid": "400694", "url": "https://it.wikipedia.org/wiki?curid=3937836", "title": "Capanne", "text": ""}
{"id": "3937838", "revid": "300067", "url": "https://it.wikipedia.org/wiki?curid=3937838", "title": "Silvia Dom\u00ednguez", "text": ""}
{"id": "3937839", "revid": "300067", "url": "https://it.wikipedia.org/wiki?curid=3937839", "title": "Silvia Dom\u00ednguez Fern\u00e1ndez", "text": ""}
{"id": "3937840", "revid": "287204", "url": "https://it.wikipedia.org/wiki?curid=3937840", "title": "Silvia Dominguez Fernandez", "text": ""}
{"id": "3937841", "revid": "287204", "url": "https://it.wikipedia.org/wiki?curid=3937841", "title": "Silvia Dominguez", "text": ""}
{"id": "3937847", "revid": "656701", "url": "https://it.wikipedia.org/wiki?curid=3937847", "title": "301 (numero)", "text": "Trecentouno (301) \u00e8 il numero naturale dopo il 300 e prima del 302."}
{"id": "3937852", "revid": "300067", "url": "https://it.wikipedia.org/wiki?curid=3937852", "title": "Marta Xargay", "text": ""}
{"id": "3937853", "revid": "124151101", "url": "https://it.wikipedia.org/wiki?curid=3937853", "title": "\u00c9cole nationale sup\u00e9rieure d'ing\u00e9nieurs de Poitiers", "text": "L'ENSi Poitiers (\"\u00c9cole nationale sup\u00e9rieure d'ing\u00e9nieurs de Poitiers\"), \u00e8 una scuola di ingegneria francese con sede a Poitiers.\nStoria.\nL'ESIP apr\u00ec le sue porte per la prima volta nel 1984.\nIn 2010, scuola cambia nome e aggiunge il \"Nationale\" adjetif.\nProgrammi.\nL'ENSIP permette l'ottenimento del diploma di ingegneria in 2 specialit\u00e0:\nReti internazionali.\nL'ENSi Poitiers intrattiene relazioni bilaterali con alcune universit\u00e0 in Europe con il Progetto Erasmus e nel resto del mondo. Alcuni esempi:"}
{"id": "3937854", "revid": "300067", "url": "https://it.wikipedia.org/wiki?curid=3937854", "title": "Marta Xargay Casademont", "text": ""}
{"id": "3937858", "revid": "656701", "url": "https://it.wikipedia.org/wiki?curid=3937858", "title": "303 (numero)", "text": "Trecentotr\u00e9 (303) \u00e8 il numero naturale dopo il 302 e prima del 304."}
{"id": "3937863", "revid": "500451", "url": "https://it.wikipedia.org/wiki?curid=3937863", "title": "ENSI Poitiers", "text": ""}
{"id": "3937864", "revid": "500451", "url": "https://it.wikipedia.org/wiki?curid=3937864", "title": "ENSIP", "text": ""}
{"id": "3937866", "revid": "500451", "url": "https://it.wikipedia.org/wiki?curid=3937866", "title": "ESIP", "text": ""}
{"id": "3937867", "revid": "500451", "url": "https://it.wikipedia.org/wiki?curid=3937867", "title": "\u00c9cole sup\u00e9rieure d'ing\u00e9nieurs de Poitiers", "text": ""}
{"id": "3937868", "revid": "1123126", "url": "https://it.wikipedia.org/wiki?curid=3937868", "title": "Repubblica Democratica Araba Sahraui", "text": ""}
{"id": "3937872", "revid": "656701", "url": "https://it.wikipedia.org/wiki?curid=3937872", "title": "304 (numero)", "text": "Trecentoquattro (304) \u00e8 il numero naturale dopo il 303 e prima del 305."}
{"id": "3937874", "revid": "339392", "url": "https://it.wikipedia.org/wiki?curid=3937874", "title": "Sahr\u0101w\u012b", "text": ""}
{"id": "3937877", "revid": "656701", "url": "https://it.wikipedia.org/wiki?curid=3937877", "title": "305 (numero)", "text": "Trecentocinque (305) \u00e8 il numero naturale dopo il 304 e prima del 306."}
{"id": "3937878", "revid": "2033069", "url": "https://it.wikipedia.org/wiki?curid=3937878", "title": "Pacific Station", "text": "Pacific Station \u00e8 una serie televisiva statunitense in 13 episodi, di cui 10 trasmessi per la prima volta nel corso di una sola stagione dal 1991 al 1992 (gli ultimi tre non furono pi\u00f9 trasmessi perch\u00e9 fu cancellata).\n\u00c8 una sitcom incentrata sulle vicende del detective Bob Ballard (Robert Guillaume), un poliziotto veterano assegnato alla Pacific Station di Venice, in California, caratterizzata da ufficiali eccentrici e incompetenti. Ancora pi\u00f9 eccentrici sono i sospetti che gli ufficiali della Pacific arrestano o portano in stazione, molti provenienti dalla vicina Venice Beach.\nProduzione.\nLa serie fu prodotta da Touchstone Television. Tra i registi della serie sono accreditati James Burrows in 1 episodio (1991) e Gary Brown. Pam Grier appare in un cameo.\nDistribuzione.\nLa serie fu trasmessa negli Stati Uniti dal 15 settembre 1991 al 3 gennaio 1992 sulla rete televisiva NBC. Venne prima messa in pausa nel mese di ottobre del 1991. Rimandata in onda di nuovo a dicembre, non and\u00f2 meglio e fu definitivamente cancellata nel mese di gennaio del 1992. In Italia \u00e8 stata trasmessa con il titolo \"Pacific Station\".\nAlcune delle uscite internazionali sono state:"}
{"id": "3937879", "revid": "599013", "url": "https://it.wikipedia.org/wiki?curid=3937879", "title": "Pascal Nouma", "text": ""}
{"id": "3937883", "revid": "1573940", "url": "https://it.wikipedia.org/wiki?curid=3937883", "title": "Convento di Santa Caterina da Siena (San Crist\u00f3bal de La Laguna)", "text": "Il convento di Santa Caterina da Siena \u00e8 un monastero domenicano che si trova nella citt\u00e0 di San Crist\u00f3bal de La Laguna, sull'isola di Tenerife (Isole Canarie, Spagna).\nStoria e descrizione.\n\u00c8 stato fondato nel 1606 dal sovrano dell'isola di La Palma, Juan de Cabrejas e dalla moglie Mar\u00eda de Salas. Il 23 aprile 1611 \u00e8 stato aperto con l'ingresso di quattro suore provenienti da Siviglia. Negli anni successivi ospiter\u00e0 fino a un centinaio di monache e conoscer\u00e0 una notevole prosperit\u00e0, anche se sar\u00e0 oggetto di diverse confische.\nDi pregio gli altari e le inferriate che separano la zona di clausura, risalenti al XVII secolo. Il coro ospita una grande pala d'altare con le immagini della Madonna del Rosario, San Domenico di Guzm\u00e1n e Santa Caterina da Siena.\nLa celebrit\u00e0 del monastero \u00e8 legata anche alla presenza del corpo incorrotto della suora Mar\u00eda de Le\u00f3n Bello y Delgado, popolarmente chiamata \"La Siervita\". Ogni 15 febbraio (anniversario della sua morte) il suo corpo viene esposto e riceve la visita di migliaia di pellegrini da tutte le Isole Canarie."}
{"id": "3937884", "revid": "767487", "url": "https://it.wikipedia.org/wiki?curid=3937884", "title": "Il sepolcro indiano", "text": "Il sepolcro indiano (\"Das Indische Grabmal\") \u00e8 un film del 1959 diretto da Fritz Lang.\n\u00c8 la seconda parte di un dittico iniziato con \"La tigre di Eschnapur\" (\"Der Tiger von Eschnapur\") uscito nel gennaio 1959.\nTrama.\nSoccorsi da una carovana Harald e Seetha sono curati dagli abitanti di un villaggio. Per incassare la taglia pendente sulle loro teste, uno di loro li tradisce. Avvisati dagli altri fanno in tempo a nascondersi in una grotta sulle colline. Seetha prega la statua di Shiva e una ragnatela apparsa improvvisamente sulla fessura d'ingresso della grotta li protegge dagli inseguitori. Ma Harald, incurante della fede della donna, consuma un frutto offerto alla divinit\u00e0 provocandone la collera. Seetha \u00e8 fatta prigioniera e lui precipita in un burrone. In realt\u00e0 non muore ma viene successivamente catturato e rinchiuso nei sotterranei del palazzo.\nIrene, la sorella di Berger, e suo marito, non si rassegnano alle notizie fornite dal maragi\u00e0, secondo il quale Harald \u00e8 morto nel corso di una caccia alla tigre e, convinti di essere ingannati, cercano di scoprire il luogo dove questi \u00e8 tenuto prigioniero. Il perfido Ramigani, fratello del maraj\u00e0, trama un colpo di stato e lo persuade a perdonare Seetha e a prenderla in moglie, certo che il matrimonio con una mezzosangue (il padre della danzatrice era europeo) scatener\u00e0 la ribellione del popolo e dei sacerdoti.\nI sacerdoti costringono Seetha a danzare sotto la minaccia di un cobra: Chandra la salva quando il cobra sta per assalirla uccidendo il serpente e prepara le nozze. Ancora innamorata di Harald, la danzatrice nega il consenso, ma viene costretta da Ramigani con il ricatto dell'uccisione dell'architetto che le viene mostrato incatenato sul fondo di un pozzo. Irene incontra Seetha e da lei apprende la sorte del fratello; nell'intento di raggiungerlo cade nell'orribile lebbrosario ed \u00e8 salvata dal sacrificio del generoso Azagara. Harald riesce ad evadere.\nPoco prima della celebrazione delle nozze, le truppe di Ramigani irrompono nel tempio e arrestano Chandra. Ma il generale Dagh, fedele al maragi\u00e0, che sembrava colpito a morte, riorganizza i suoi e libera Chandra. Ramigani in fuga nei sotterranei del palazzo precipita nella fossa dei coccodrilli ed \u00e8 sbranato. Chandra, davanti alla sconfitta del suo nemico, comprende che l'odio e la vendetta sono inutili e si ritira in un eremitaggio a servire un anziano prete buddista. I due innamorati e i loro familiari lasciano Eschnapur.\nProduzione.\nFritz Lang nel 1957 torn\u00f2 in Germania per la prima volta dopo l'esilio. Ricevette dal produttore Artur Brauner l'offerta di un remake di \"Il sepolcro indiano\" del 1921. Trentasette anni prima aveva gi\u00e0 scritto una sceneggiatura su questo soggetto ma assunse la regia del film Joe May col pretesto che era troppo giovane per girare un film simile. Un remake era stato girato nel 1938 da Richard Eichberg.\nLe riprese esterne furono girate da ottobre a novembre del 1958 a Udaipur, nello Stato di Rajasthan in India. La lavorazione complessiva dur\u00f2 89 giorni, di cui 27 in India.\nDistribuzione.\nLa prima del film si svolse il 5 marzo 1959 all'Universum di Stoccarda.\nLa casa produttrice American International, l'anno successivo all'uscita del film, fuse il film e il suo predecessore \"La tigre di Eschnapur\" in un'unica versione di novantacinque minuti, distribuendo negli Stati Uniti e in Gran Bretagna il film cos\u00ec ottenuto col titolo \"Journey to the Lost City\".\nCritica.\nIl film ebbe un grande successo di pubblico, ma i critici cinematografici tedeschi scrissero recensioni negative. Successivamente il film fu rivalutato anche dalla critica del settore.\nScrive Adriano Apr\u00e0: \u00abQuanto a stile visivo, il dittico \"Der Tiger von Eschnapur\" \u2013 \"Das Indische Grabmal\" (\"La tigre di Eschnapur\" e \"Il sepolcro indiano\") \u00e8 perfetto: ogni elemento del racconto \u00e8 espresso mediante un mezzo fisico, secondo una concezione rigorosa del linguaggio filmico. Davvero si potrebbe dire di questo film che non si potrebbe raccontare in un'altra maniera. Si tratta di un saggio esemplare di regia fatto sul materiale di un racconto alla Salgari. La prevenzione che investe il genere impedisce di vederne, di l\u00e0 dal generico \u201cirrealismo\u201d il vero significato, che \u00e8 quello di riunire in un contesto gli archetipi della poesia umana. \u00c8 chiaro che il film di avventure parte con intenti commerciali, ma non bisogna escludere che esso possa pervenire a un grado di raffinatezza non supposto\u00bb.\nScrive Stefano Socci: \u00abUn'altra immersione nell'inconscio langhiano, che stavolta si esprime - gi\u00e0 dai titoli di testa - in una stella a sei punte risplendente intorno a un cerchio. Passando da un episodio all'altro questo emblema diventa un labirinto, un disco solare o la grande ragnatela che, provvidenzialmente tessuta da un insetto amico, protegge la fuga degli amanti. Se \"Der tiger\" si basa su una struttura aperta - come materna, sensuale, benevola ci appare la statua della dea - \"Das Grabmal\" rivela uno schema chiuso. Solarit\u00e0, ritmo lento, scenografia sontuosa e decorativa del primo si oppongono a oscurit\u00e0, dinamismo e spazio stilizzato nel secondo\u00bb.\nRegia.\nLang mostra tutta la sua sensibilit\u00e0 per la strutturazione dello spazio: i personaggi si inseguono attraverso sale, terrazze, corridoi; camminano da una stanza all'altra, attraversano cunicoli, caverne, segrete e antri misteriosi; la macchina da presa \u00e8 molto mobile e li segue attraverso pesanti porte che si chiudono pesantemente alle loro spalle una dopo l'altra. (Lotte, \"Fritz Lang\", pp.\u00a0327\u2013328)\nLang non smentisce il suo talento visivo, l'uso magistrale della scenografia, la perfezione formale.\nSequenze celebri.\nIn questa seconda parte del dittico la sequenza pi\u00f9 celebre \u00e8 rappresentata dalla danza con il cobra. Seetha, in un audace costume molto sensuale, danza nel tempio davanti alla statua della dea e ai sacerdoti, con la costante minaccia di un cobra velenoso pronto ad assalirla. Per sfuggire il morso avvelenato non deve mai smettere di danzare n\u00e9 pu\u00f2 distrarsi, ipnoticamente congiunta al suo sguardo di morte. La versione italiana uscita nelle sale in quel periodo non conteneva la sequenza, che era stata censurata."}
{"id": "3937885", "revid": "656701", "url": "https://it.wikipedia.org/wiki?curid=3937885", "title": "306 (numero)", "text": "Trecentosei (306) \u00e8 il numero naturale dopo il 305 e prima del 307."}
{"id": "3937886", "revid": "339392", "url": "https://it.wikipedia.org/wiki?curid=3937886", "title": "Crollo della Germania nazista", "text": ""}
{"id": "3937888", "revid": "1123126", "url": "https://it.wikipedia.org/wiki?curid=3937888", "title": "Repubblica Democratica Araba dei Sahr\u0101w\u012b", "text": ""}
{"id": "3937889", "revid": "838137", "url": "https://it.wikipedia.org/wiki?curid=3937889", "title": "Pallavolo ai XIV Giochi del Mediterraneo", "text": "La pallavolo ai XIV Giochi del Mediterraneo si \u00e8 giocata durante la XIV edizione dei Giochi del Mediterraneo, che si \u00e8 svolta a Tunisi, in Tunisia, nel 2001: in questa edizione si \u00e8 svolto sia il torneo maschile che quello femminile e la vittoria finale \u00e8 andata alla nazionale di pallavolo maschile dell'Italia e alla nazionale di pallavolo femminile dell'Italia."}
{"id": "3937890", "revid": "1123126", "url": "https://it.wikipedia.org/wiki?curid=3937890", "title": "Bandiera della Repubblica Democratica Araba Sahrawi", "text": ""}
{"id": "3937891", "revid": "838137", "url": "https://it.wikipedia.org/wiki?curid=3937891", "title": "Pallavolo ai XIII Giochi del Mediterraneo", "text": "La pallavolo ai XIII Giochi del Mediterraneo si \u00e8 giocata durante la XIII edizione dei Giochi del Mediterraneo, che si \u00e8 svolta a Bari, in Italia, nel 1997: in questa edizione si \u00e8 svolto sia il torneo maschile che quello femminile e la vittoria finale alla nazionale di pallavolo maschile della Francia e alla nazionale di pallavolo femminile dell'Italia."}
{"id": "3937894", "revid": "838137", "url": "https://it.wikipedia.org/wiki?curid=3937894", "title": "Pallavolo ai XII Giochi del Mediterraneo", "text": "La pallavolo ai XII Giochi del Mediterraneo si \u00e8 giocata durante la XII edizione dei Giochi del Mediterraneo, che si \u00e8 svolta in Linguadoca-Rossiglione, in Francia, nel 1993: in questa edizione si \u00e8 svolto sia il torneo maschile che quello femminile e la vittoria finale alla nazionale di pallavolo maschile della Francia e alla nazionale di pallavolo femminile della Croazia."}
{"id": "3937895", "revid": "97891794", "url": "https://it.wikipedia.org/wiki?curid=3937895", "title": "Quando gli angeli cantano", "text": "Quando gli angeli cantano \u00e8 la registrazione di un concerto svoltosi il 24 ottobre 2010 a Villa Potenza (MC) in cui la band rock italiana dei Gang e altri gruppi a loro vicini hanno ricordato Paolo Mozzicafreddo ex batterista della band, morto nel 2006, suonando brani dei Gang. I ricavati del Cd sono devoluti per la costruzione di pozzi in Africa in ricordo di Paolo.\nNote.\nDedicato a Paolo Mozzicafreddo, morto il 23 ottobre 2006."}
{"id": "3937898", "revid": "1494169", "url": "https://it.wikipedia.org/wiki?curid=3937898", "title": "Alberto Sironi", "text": ""}
{"id": "3937899", "revid": "838137", "url": "https://it.wikipedia.org/wiki?curid=3937899", "title": "Pallavolo agli XI Giochi del Mediterraneo", "text": "La pallavolo agli XI Giochi del Mediterraneo si \u00e8 giocata durante l'XI edizione dei Giochi del Mediterraneo, che si \u00e8 svolta ad Atene, in Grecia, nel 1991: in questa edizione si \u00e8 svolto sia il torneo maschile che quello femminile e la vittoria finale alla nazionale di pallavolo maschile dell'Italia e alla nazionale di pallavolo femminile dell'Italia."}
{"id": "3937900", "revid": "105475083", "url": "https://it.wikipedia.org/wiki?curid=3937900", "title": "Pe (lettera)", "text": "P\u0113 (ebraico: \u05e4, finale \u05e3; aramaico: ) \u00e8 la diciassettesima lettera dell'alfabeto fenicio e di quello ebraico. Corrisponde alla P latina e alla \u03a0 greca e \u041f cirillica."}
{"id": "3937902", "revid": "599013", "url": "https://it.wikipedia.org/wiki?curid=3937902", "title": "Alberto Sironi (calciatore)", "text": "Carriera.\nHa giocato 5 partite nella Serie A 1968-1969 con la maglia dell'Atalanta, dopo aver giocato sette campionati di Serie B e Serie C nel . Anche con la Cremonese ha disputato sette stagioni: le prime sei in Serie C, ottenendo la promozione nel 1976-77, l'ultima stagione nel 1977-78 in Serie B con 32 presenze. In tutto ha giocato con i grigiorossi 250 partite e realizzato 12 reti."}
{"id": "3937903", "revid": "599013", "url": "https://it.wikipedia.org/wiki?curid=3937903", "title": "Mar Xantal", "text": ""}
{"id": "3937904", "revid": "300067", "url": "https://it.wikipedia.org/wiki?curid=3937904", "title": "Mar Xantal Serret", "text": ""}
{"id": "3937907", "revid": "486946", "url": "https://it.wikipedia.org/wiki?curid=3937907", "title": "CIF9", "text": ""}
{"id": "3937909", "revid": "717966", "url": "https://it.wikipedia.org/wiki?curid=3937909", "title": "Schneur Zalman di Liadi", "text": ""}
{"id": "3937916", "revid": "1324679", "url": "https://it.wikipedia.org/wiki?curid=3937916", "title": "Gimel (lettera)", "text": "G\u012bm\u00eal e/o Ghimel (\u05d2) (anche \"gimmel\") \u00e8 la terza lettera dell'alfabeto fenicio e di quello ebraico. \u00c8 inoltre la lettera di molti alfabeti semitici, tra cui l'aramaico, l'arabo (\u01e7\u012bm, ) e il siriaco. Il suo valore fonetico, escluso l'arabo, \u00e8 una occlusiva velare sonora . Nell'arabo moderno acquisisce vari standard tra cui (\"\u01e7\u012bm\").\nNella sua forma protocananea non attestata, la lettera potrebbe essere stata chiamata in base alla raffigurazione di un'arma come la frombola o la lancia, con derivazione dal glifo protosinaitico originato dal geroglifico che segue:\nT14\nLa lettera fenicia ha dato origine alla \u03b3 greca, alla \u0433 cirillica, alla \u062c araba e alla g latina.\n\"Gimel\" ebraica.\nVariazioni.\nOrtografia ebraica compitata: \nBertrand Russell asserisce che la forma della lettera sia un'immagine convenzionale del cammello. Meru Foundation research La lettera potrebbe essere la rappresentazione della testa, collo e zampe anteriori di un animale ambulante.\nLa lettera \"gimel\" \u00e8 una delle sei lettere che possono assumere il punto \"dagesh\". Le due funzioni di tale punto \"dagesh\" si distinguono come \"kal\" (leggero) o \"hazak\" (forte). Le sei lettere sono: \"bet, gimel, daleth, kaph, pe\" e \"tav\". Tre di loro (\"bet, kaph\" e \"pe\") cambiano il rispettivo valore fonetico in ebraico moderno da fricativa a plosiva aggiungendo un punto \"dagesh\". Le altre tre rappresentano la stessa pronuncia anche in ebraico moderno, ma hanno una pronuncia alternativa in certe occasioni e tempi. Nella pronuncia yemenita \"Temani\", la \"gimel\" rappresenta , , o quando con \"dagesh\", e senza \"dagesh\". In ebraico moderno la combinazione (\"gimel\" seguita da un apostrofo \"geresh\") viene usata in prestiti linguistici e nomi stranieri per denotare .\nSignificato.\nNella gematria, \"gimel\" rappresenta il numero 3 (tre).\nViene scritta come una \"waw\" con una \"jodh\" come \"piede\", e somiglia ad una persona in moto; simbolicamente, un uomo ricco che corre dietro ad uno povero per fargli della carit\u00e0, poich\u00e9 nell'alfabeto ebraico \"gimel\" precede \"daleth\", che significa \"uomo povero o disagiato\", dalla parola ebraica \"dal\".\nLa parola \"gimel\" \u00e8 connessa a \"gemul\", che significa 'restituzione giustificata', o l'assegnazione di premi e/o punizioni.\n\"Gimmel\" \u00e8 inoltre una delle sette lettere che possono essere rappresentate con tre speciali corone sovrastanti (chiamate \u05ea\u05b8\u05bc\u05d2\u05b4\u05d9\u05dd, \"tagin\" - plurale di \"tag\") quando scritte in una Sefer Torah, in questo modo: (cfr. anche l'illustrazione qui accanto)\nLe altre lettere sono: \u05e2 \u05d6 \u05d8 \u05e0 \u05e6 \u05e9\nIn ebraico moderno la frequenza d'uso della lettera \"gimel\", tra tutte le lettere, \u00e8 del 1.26%.\nCodifica Unicode per lettera e corrispondente simbolo utilizzabile in ambiti non letterari.\nNella codifica Unicode, in corrispondenza della lettera ebraica gimel, \u00e8 presente anche un carattere che identifica il simbolo, utilizzabile in matematica o in altri contesti non letterari, associato alla stessa lettera ma distinto dal carattere che identifica la lettera:\nLa differenza tra i due caratteri \u00e8 che, utilizzando un word processor, il simbolo non provoca l'inversione del senso di scrittura, che rimane quello da sinistra verso destra.\nCi\u00f2 accade per tutte le prime quattro lettere dell'alfabeto ebraico (vedere anche \u1ea3leph, bet, daleth).\nAltri progetti.\n "}
{"id": "3937918", "revid": "1543377", "url": "https://it.wikipedia.org/wiki?curid=3937918", "title": "Colel Chabad", "text": "L'organizzazione Colel Chabad \u00e8 stata fondata nel 1788 ed \u00e8 la pi\u00f9 antica organizzazione per la beneficenza attiva in Israele. Questa istituzione gestisce una rete di cucine popolari e mense, cliniche odontoiatriche e mediche, asili, supporto per vedove e orfani, programmi di assistenza agli emigrati. Provvede inoltre prestiti senza interessi (\"Ghemach\"), borse di studio estive, formazione professionale e consulenza per l'impiego, matrimoni assistiti per i poveri e molti altri progetti di assistenza sociale.\nColel Chabad fu fondata dal primo Rebbe Lubavitcher, Rabbi Shneur Zalman di Liadi, e diretta da ciascun Rebbe successivo. Il direttore attuale \u00e8 Rabbi Sholom Duchman.\nNel 2005 Colel Chabad era classificato al nr. 117 tra tutte le principali organizzazioni per la beneficenza canadesi, per spesa all'estero, con 2.623.290 dollari canadesi di esborso."}
{"id": "3937920", "revid": "111011372", "url": "https://it.wikipedia.org/wiki?curid=3937920", "title": "OSSA Explorer", "text": "La OSSA Explorer \u00e8 un motociclo tuttoterreno prodotto dalla casa OSSA.\nDescrizione.\nLa moto (il cui nome riprende quello di un modello degli anni settanta) \u00e8 una versione stradale della OSSA TR, per garantirne uso pi\u00f9 pratico nell'uso quotidiano.\nLe soluzioni adottate sono in linea con la TR, ma si differenzia per le dimensioni dei organi, mentre la disposizione rimane quasi invariata, infatti la maggiore differenza \u00e8 la sella, la quale garantisce una seduta molto pi\u00f9 alta."}
{"id": "3937923", "revid": "599013", "url": "https://it.wikipedia.org/wiki?curid=3937923", "title": "Ana \u00c1lvaro", "text": ""}
{"id": "3937924", "revid": "300067", "url": "https://it.wikipedia.org/wiki?curid=3937924", "title": "Ana Bel\u00e9n \u00c1lvaro", "text": ""}
{"id": "3937925", "revid": "300067", "url": "https://it.wikipedia.org/wiki?curid=3937925", "title": "Ana Belen Alvaro", "text": ""}
{"id": "3937926", "revid": "287204", "url": "https://it.wikipedia.org/wiki?curid=3937926", "title": "Ana Alvaro", "text": ""}
{"id": "3937927", "revid": "300067", "url": "https://it.wikipedia.org/wiki?curid=3937927", "title": "Ana \u00c1lvaro Bascu\u00f1ana", "text": ""}
{"id": "3937929", "revid": "287204", "url": "https://it.wikipedia.org/wiki?curid=3937929", "title": "Ana Alvaro Bascunana", "text": ""}
{"id": "3937930", "revid": "838137", "url": "https://it.wikipedia.org/wiki?curid=3937930", "title": "Pallavolo ai X Giochi del Mediterraneo", "text": "La pallavolo ai X Giochi del Mediterraneo si \u00e8 giocata durante la X edizione dei Giochi del Mediterraneo, che si \u00e8 svolta a Laodicea, in Siria, nel 1987: in questa edizione si \u00e8 svolto sia il torneo maschile che quello femminile e la vittoria finale alla nazionale di pallavolo maschile della Spagna e alla nazionale di pallavolo femminile dell'Albania."}
{"id": "3937931", "revid": "838137", "url": "https://it.wikipedia.org/wiki?curid=3937931", "title": "Pallavolo ai IX Giochi del Mediterraneo", "text": "La pallavolo ai IX Giochi del Mediterraneo si \u00e8 giocata durante la IX edizione dei Giochi del Mediterraneo, che si \u00e8 svolta a Casablanca, in Marocco, nel 1983: in questa edizione si \u00e8 svolto sia il torneo maschile che quello femminile e la vittoria finale alla nazionale di pallavolo maschile dell'Italia e alla nazionale di pallavolo femminile dell'Italia."}
{"id": "3937934", "revid": "767487", "url": "https://it.wikipedia.org/wiki?curid=3937934", "title": "Miguel de los Santos \u00c1lvarez", "text": "Amico fraterno del grande romantico Jos\u00e9 de Espronceda, fu continuatore del suo \"El diablo mundo\" e autore di composizioni in versi (\"Dolores\" ,1838) e satire caustiche."}
{"id": "3937935", "revid": "767487", "url": "https://it.wikipedia.org/wiki?curid=3937935", "title": "Storie dell'altra Italia", "text": "Storie dell'altra Italia \u00e8 un album del gruppo musicale rock italiano dei Gang, del rocker Massimo Priviero e del giornalista Daniele Biacchessi. Il disco registra uno spettacolo teatrale in cui si intersecano canzoni dei Gang e di Priviero e quadri recitati da Daniele Biacchessi e accompagnati musicalmente dai Gang. Il filo conduttore sono le storie d'Italia, dalla seconda guerra mondiale alla lotta alla mafia da parte di Libera."}
{"id": "3937938", "revid": "838137", "url": "https://it.wikipedia.org/wiki?curid=3937938", "title": "Pallavolo agli VIII Giochi del Mediterraneo", "text": "La pallavolo agli VIII Giochi del Mediterraneo si \u00e8 giocata durante l'VIII edizione dei Giochi del Mediterraneo, che si \u00e8 svolta a Spalato, in Jugoslavia, nel 1979: in questa edizione si \u00e8 svolto sia il torneo maschile che quello femminile e la vittoria finale alla nazionale di pallavolo maschile della Jugoslavia e alla nazionale di pallavolo femminile dell'Italia."}
{"id": "3937942", "revid": "267975", "url": "https://it.wikipedia.org/wiki?curid=3937942", "title": "Eparchia di Pinsk e Tura\u016d", "text": "L'eparchia di Pinsk e Tura\u016d (in latino: \"Eparchia Pinscensis et Turoviensis Ruthenorum\") \u00e8 stata una sede della Chiesa cattolica di rito bizantino.\nTerritorio.\nL'eparchia si estendeva principalmente nella parte orientale del voivodato di Br\u0117st.\nSede eparchiale era la citt\u00e0 di Pinsk, nel territorio dell'odierna Bielorussia meridionale.\nStoria.\nL'eparchia ortodossa di Tura\u016d (\"Tur\u00f3w\" in polacco) fu fondata nel X secolo. A causa della distruzione della citt\u00e0 nel 1241, la sede eparchiale venne trasferita a Pinsk.\nIn seguito all'Unione di Brest del 1596, l'eparca ortodosso di Pinsk e Tura\u016d, Jonasz Gogol, ader\u00ec alla comunione con Roma.\nNel corso del XVIII secolo giunse a contare pi\u00f9 di cento parrocchie.\nCon la soppressione della Compagnia di Ges\u00f9 (1773), il collegio dei gesuiti di Pinsk divenne residenza dei vescovi e la chiesa di San Stanislao cattedrale dell'eparchia uniate.\nL'eparchia fu soppressa, assieme a molte altre diocesi greco-cattoliche dell'impero russo, da Caterina II nel 1795. Il suo territorio fu annesso alla nuova eparchia di Br\u0117st nel 1797."}
{"id": "3937943", "revid": "838137", "url": "https://it.wikipedia.org/wiki?curid=3937943", "title": "Pallavolo ai VII Giochi del Mediterraneo", "text": "La pallavolo ai VII Giochi del Mediterraneo si \u00e8 giocata durante la VII edizione dei Giochi del Mediterraneo, che si \u00e8 svolta ad Algeri, in Algeria, nel 1975: in questa edizione si \u00e8 svolto sia il torneo maschile che quello femminile e la vittoria finale alla nazionale di pallavolo maschile della Jugoslavia e alla nazionale di pallavolo femminile della Jugoslavia."}
{"id": "3937946", "revid": "1516566", "url": "https://it.wikipedia.org/wiki?curid=3937946", "title": "Campionati del mondo di atletica leggera indoor 2012 - Salto triplo maschile", "text": "La gara di salto in alto maschile dei mondiali indoor di si \u00e8 svolto venerd\u00ec 9 marzo, con le qualificazioni e domenica 11 marzo, alle ore 17:15 locali, la finale.\nQualificazione.\nQualificazione.\nQualification standard 17.00 m (Q) or at least best 8 qualified. 13 athletes from 10 countries participated."}
{"id": "3937948", "revid": "838137", "url": "https://it.wikipedia.org/wiki?curid=3937948", "title": "Pallavolo ai VI Giochi del Mediterraneo", "text": "La pallavolo ai VI Giochi del Mediterraneo si \u00e8 giocata durante la VI edizione dei Giochi del Mediterraneo, che si \u00e8 svolta a Smirne, in Turchia, nel 1971: in questa edizione si \u00e8 svolto esclusivamente il torneo maschile, vinto dalla nazionale di pallavolo maschile della Jugoslavia."}
{"id": "3937949", "revid": "838137", "url": "https://it.wikipedia.org/wiki?curid=3937949", "title": "Pallavolo ai V Giochi del Mediterraneo", "text": "La pallavolo ai V Giochi del Mediterraneo si \u00e8 giocata durante la V edizione dei Giochi del Mediterraneo, che si \u00e8 svolta a Tunisi, in Tunisia, nel 1967: in questa edizione si \u00e8 svolto esclusivamente il torneo maschile, vinto dalla nazionale di pallavolo maschile della Jugoslavia."}
{"id": "3937950", "revid": "1318658", "url": "https://it.wikipedia.org/wiki?curid=3937950", "title": "Mariano \u00c1lvarez de Castro", "text": "Generale durante la difesa di Barcellona contro le truppe di Napoleone, fu nominato governatore di Gerona, che difese assiduamente dalle truppe francesi.\nFu imprigionato dai napoleonici nelle prigioni di Figueras, ove mor\u00ec. \u00c8 ricordato in Spagna come eroe nazionale."}
{"id": "3937952", "revid": "400694", "url": "https://it.wikipedia.org/wiki?curid=3937952", "title": "Piluca Alonso", "text": ""}
{"id": "3937953", "revid": "838137", "url": "https://it.wikipedia.org/wiki?curid=3937953", "title": "Pallavolo ai IV Giochi del Mediterraneo", "text": "La pallavolo ai IV Giochi del Mediterraneo si \u00e8 giocata durante la IV edizione dei Giochi del Mediterraneo, che si \u00e8 svolta a Napoli, in Italia, nel 1963: in questa edizione si \u00e8 svolto esclusivamente il torneo maschile, vinto dalla nazionale di pallavolo maschile della Jugoslavia."}
{"id": "3937954", "revid": "300067", "url": "https://it.wikipedia.org/wiki?curid=3937954", "title": "Mar\u00eda Alonso", "text": ""}
{"id": "3937957", "revid": "287204", "url": "https://it.wikipedia.org/wiki?curid=3937957", "title": "Maria Alonso", "text": ""}
{"id": "3937958", "revid": "656701", "url": "https://it.wikipedia.org/wiki?curid=3937958", "title": "307 (numero)", "text": "Trecentosette (307) \u00e8 il numero naturale dopo il 306 e prima del 308."}
{"id": "3937959", "revid": "838137", "url": "https://it.wikipedia.org/wiki?curid=3937959", "title": "Pallavolo ai III Giochi del Mediterraneo", "text": "La pallavolo ai III Giochi del Mediterraneo si \u00e8 giocata durante la III edizione dei Giochi del Mediterraneo, che si \u00e8 svolta a Beirut, in Libano, nel 1959: in questa edizione si \u00e8 svolto esclusivamente il torneo maschile, vinto dalla nazionale di pallavolo maschile dell'Italia."}
{"id": "3937964", "revid": "1543377", "url": "https://it.wikipedia.org/wiki?curid=3937964", "title": "The Bauble Shop", "text": "The Bauble Shop \u00e8 una commedia teatrale scritta da Henry Arthur Jones nel 1894. Ambientata a Londra, descrive la vita moderna della citt\u00e0 all'epoca. Il lavoro debutt\u00f2 nel West End al Criterion Theatre nel 1893.\nNel 1894, Charles Frohman produsse a New York la messa in scena americana dello spettacolo. Protagonista, la star di Broadway Maude Adams affiancata dal suo partner, John Drew, Jr.. Il lavoro rest\u00f2 in cartellone dall'11 settembre all'11 dicembre 1894."}
{"id": "3937967", "revid": "767487", "url": "https://it.wikipedia.org/wiki?curid=3937967", "title": "Nicasio \u00c1lvarez de Cienfuegos", "text": "Viene ricordato specialmente come autore di tragedie, ma il suo capolavoro \u00e8 la raccolta \"Poes\u00edas\" (1798).\nFu (1809) arrestato dalle truppe di Napoleone Bonaparte per sobillazione del popolo e, condotto in Francia, vi mor\u00ec."}
{"id": "3937968", "revid": "108688091", "url": "https://it.wikipedia.org/wiki?curid=3937968", "title": "308 (numero)", "text": "Trecentootto (308) \u00e8 il numero naturale dopo il 307 e prima del 309."}
{"id": "3937975", "revid": "656701", "url": "https://it.wikipedia.org/wiki?curid=3937975", "title": "309 (numero)", "text": "Trecentonove (309) \u00e8 il numero naturale dopo il 308 e prima del 310."}
{"id": "3937980", "revid": "298229", "url": "https://it.wikipedia.org/wiki?curid=3937980", "title": "Will Claye", "text": "In carriera ha conquistato la medaglia d'oro nel salto triplo ai Mondiali indoor di e , oltre a due argenti ( e ) e due bronzi ( e ) nella stessa specialit\u00e0 ai Mondiali. Pu\u00f2 vantare inoltre due argenti ed un bronzo olimpico, vinti rispettivamente nel salto triplo a e e nel salto in lungo a Londra 2012.\nBiografia.\nResidente a Phoenix, in Arizona, ha frequentato la high school \"Mountain Pointe\". Pochi giorni dopo il compimento del suo 20\u00ba anno di et\u00e0 Claye si \u00e8 qualificato per i Mondiali outdoor di , dove vinse a sorpresa la medaglia di bronzo nel triplo. Ancora bivalente anche l'anno successivo ai Mondiali indoor di , dove questa volta conquist\u00f2 la medaglia d'oro, sempre nel triplo."}
{"id": "3937981", "revid": "72396", "url": "https://it.wikipedia.org/wiki?curid=3937981", "title": "Juan \u00c1lvarez Gato", "text": "Fu rinomato poeta alla corte di Enrico IV di Castiglia e celebre compositore di versi freschi e popolari talvolta ispirate spiritualmente."}
{"id": "3937982", "revid": "287204", "url": "https://it.wikipedia.org/wiki?curid=3937982", "title": "Ajin", "text": "Aj\u01d0n, Ay\u012dn (o anche Ayn, ebraico: \u05e2\u05d9\u05d5) \u00e8 la sedicesima lettera dell'alfabeto ebraico come , e dell'alfabeto proto-semitico. Presente in molti abjad semitici come l'aramaico e l'arabo con , che risulta ventunesima nel nuovo alfabeto persiano e diciottesima nell'ordine hija\u2019i.\nIl glifo \"\u02bfayin\" in queste varie lingue rappresenta, ovvero rappresentava, una fricativa faringale sonora (), o una consonante articolata allo stesso modo, che non ha un sostituto equivalente o approssimativo nei suoni della lingua italiana. Ci sono molte possibili traslitterazioni\nOrigini.\nIl nome della lettera deriva dal protosemitico *\u02bfayn- \"occhio\", e la lettera fenicia aveva una forma di occhio, con origini dal geroglifico \u0131\u0357r D4 A tutt'oggi, \"\u02bfayin\" in ebraico, arabo, amarico e maltese significa \"occhio\" e \"sorgente\" (\"\u02bfayno\" in assiro).\nLa lettera fenicia diede origine all'\u039f greco, al latino O, e al cirillico \u041e, tutte vocali.\nIl suono rappresentato da \"ajin\" \u00e8 comune a gran parte delle lingue afro-asiatiche, come le lingue egiziane, cuscitiche e semitiche. Alcuni studiosi ritengono che il suono in protoindoeuropeo trascritto h3 fosse simile, sebbene ci\u00f2 sia discutibile.\n\"Ajin\" ebraica.\nOrtografia ebraica compitata: \n\"Ajin\", insieme a \"Aleph, Re\u0161, He\", e \"Heth\", non possono ricevere il segno diacritico \"dagesh\".\nRappresentazione fonetica.\nTradizionalmente \"Ajin\" viene descritta come una fricativa faringale sonora (). Tuttavia, ci\u00f2 pare incorretto. Sebbene una fricativa faringale sonora sia stata occasionalmente osservata per l\"'ajin\" in arabo e quindi possa presentarsi anche in ebraico, il suono \u00e8 pi\u00f9 comunemente un'epiglottale (), e pu\u00f2 inoltre essere una occlusiva glottidale sorda faringealizzata ().\nIn alcune pronunce sefardite e aschenazite, \"\u02bfayin\" rappresenta un suono nasale velare (), come in italiano nelle parole \"anche\" ['a\u014bke], \"inganno\" [i\u014b'ganno]. Residui di ci\u00f2 si possono riscontrare nelle pronunce yiddish di parole come /\u02c8ja\u014bk\u0259v/ e /\u02c8mans\u0259/ dall'ebraico (\"ya\u02bf\u0103q\u014d\u1e07\", \"Jacob\") e (\"ma\u02bf\u0103se\", \"storia\"), ma in altri casi la nasale \u00e8 scomparsa, rimpiazzata da /j/, come in /\u02c8majs\u0259/ e /\u02c8majr\u0259v/ dall'ebraico e (\"ma\u02bf\u0103r\u0101\u1e07\", \"ovest\"). Nell'ebraico israeliano (eccetto che nelle pronunce mizrah\u00ec) rappresenta in certi casi una occlusiva glottidale, principalmente muta (cio\u00e8, si comporta come l\u2018\"Aleph\"). Tuttavia, spesso i cambiamenti in vocali adiacenti testimoniano la precedente presenza di un'articolazione faringea o epiglottica. Cos\u00ec, pu\u00f2 essere utilizzata come una shibboleth per identificare il contesto sociale di chi parla, poich\u00e9 mizrahim e arabi tendono ad utilizzare l'occlusiva glottidale sorda in quasi tutti i casi.\n\"Ajin\" \u00e8 anche una delle tre lettere che possono prendere il segno diacritico vocalico \"pata\u1e25\" (\"niqqud\").\nIn yiddish, la lettera \"\u02bf\u00c1yin\" viene usata per scrivere la vocale E (quando non \u00e8 parte del dittongo \"ey\").\nSignificato.\nNella ghematria, \"ajin\" rappresenta il numero 70.\n\"Ajin\" \u00e8 inoltre una delle sette lettere che possono essere rappresentate con tre speciali corone sovrastanti (chiamate \u05ea\u05b8\u05bc\u05d2\u05b4\u05d9\u05dd, \"tagin\" - plurale di \"tag\") quando scritte in una Sefer Torah, in questo modo:\nLe altre lettere sono: \u05d2 \u05d6 \u05d8 \u05e0 \u05e6 \u05e9"}
{"id": "3937983", "revid": "599013", "url": "https://it.wikipedia.org/wiki?curid=3937983", "title": "Anthony Mu\u00f1oz", "text": "Carriera professionistica.\nMu\u00f1oz fu scelto come terzo assoluto nel Draft NFL 1980 dai Cincinnati Bengals. La sua scelta fu vista come un azzardo dati i suoi problemi al ginocchio e la sua statura e peso limitati. Mu\u00f1oz invece divenne titolare nella sua stagione da rookie, divenendo un punto fisso come tackle sinistro dei Bengals, andando a diventare uno, se non il migliore, dei pi\u00f9 grandi uomini della linea offensiva della storia della NFL. Malgrado la sua storia di infortuni, Mu\u00f1oz salt\u00f2 solo 3 gare durante le sue prime dodici stagioni. La sua rigorosa routine di lavoro incluse una sala pesi installata in casa propria e una corsa di 3-4 miglia al giorno. Oltre al suo talento come bloccatore, Anthony Mu\u00f1oz fu un ricevitore capace, ricevendo 7 palloni per 18 yard e segnando 4 touchdown compreso uno nel 1984 dal rookie mancino, il quarterback Boomer Esiason contro i rivali statali dei Cleveland Browns.\nAnthony Mu\u00f1oz disput\u00f2 i Super Bowl XVI e XXIII, entrambi perduti contro i San Francisco 49ers di Joe Montana.\nMu\u00f1oz vinse il premio di miglior uomo della linea offensiva dell'anno nel 1981, 1987 e 1988 e fu premiato dall'Associazione Giocatori della NFL come uomo della linea offensiva dell'anno nel 1981, 1985, 1988 e 1989. La NFL Alumni Association vot\u00f2 Munoz uomo della linea offensiva dell'anno per quattro volte (1987, 1989\u20131991). All'epoca del suo ritiro, le sue 11 selezioni per il Pro Bowl pareggiarono il record di Tom Mack per il maggior numero per un uomo della linea offensiva, oltre a stabilire il record assoluto per la franchigia dei Bengals. Nel 1994, Mu\u00f1oz fu inserito nella formazione ideale del 75\u00ba anniversario della NFL. Nel 1999, fu classificato al 17\u00ba da \"Sporting News\" tra i migliori 100 giocatori di tutti i tempi, il primo uomo della linea offensiva. Nel 2010, nella classifica di NFL Network dei migliori giocatori della storia della lega fu classificato al 12\u00ba posto, ancora il primo uomo della linea offensiva."}
{"id": "3937984", "revid": "599013", "url": "https://it.wikipedia.org/wiki?curid=3937984", "title": "Fernando Prass", "text": "Carriera.\nClub.\nHa giocato nelle massime serie dei campionati brasiliano (con e ) e portoghese (con l').\nNazionale.\nViene convocato per le Olimpiadi 2016 in Brasile, ma non pu\u00f2 parteciparvi per infortunio e viene sostituito da Weverton."}
{"id": "3937985", "revid": "2128848", "url": "https://it.wikipedia.org/wiki?curid=3937985", "title": "Pallavolo ai Giochi del Mediterraneo", "text": "La pallavolo ai Giochi del Mediterraneo \u00e8 stata ammessa ai Giochi del Mediterraneo a partire dal 1959, durante la III edizione dei Giochi; in principio \u00e8 stato giocato soltanto il torneo maschile, mentre quello femminile si \u00e8 disputato a partire dal 1975, durante la VII edizione."}
{"id": "3937987", "revid": "656701", "url": "https://it.wikipedia.org/wiki?curid=3937987", "title": "314 (numero)", "text": "Trecentoquattordici (314) \u00e8 il numero naturale dopo il 313 e prima del 315."}
{"id": "3937991", "revid": "288300", "url": "https://it.wikipedia.org/wiki?curid=3937991", "title": "Fernando Buttenbender Prass", "text": ""}
{"id": "3937992", "revid": "288300", "url": "https://it.wikipedia.org/wiki?curid=3937992", "title": "Fernando B\u00fcttenbender Prass", "text": ""}
{"id": "3937996", "revid": "656701", "url": "https://it.wikipedia.org/wiki?curid=3937996", "title": "315 (numero)", "text": "Trecentoquindici (315) \u00e8 il numero naturale dopo il 314 e prima del 316."}
{"id": "3937998", "revid": "656701", "url": "https://it.wikipedia.org/wiki?curid=3937998", "title": "316 (numero)", "text": "Trecentosedici (316) \u00e8 il numero naturale dopo il 315 e prima del 317."}
{"id": "3937999", "revid": "125382335", "url": "https://it.wikipedia.org/wiki?curid=3937999", "title": "Per amore della legge", "text": "Per amore della legge (\"Sweet Justice\") \u00e8 una serie televisiva statunitense in 22 episodi trasmessi per la prima volta nel corso di una sola stagione dal 1994 al 1995. La serie \u00e8 conosciuta in Italia anche con il titolo Nel cuore della giustizia.\n\u00c8 una serie del genere drammatico incentrata sulle vicende di un'avvocatessa di Wall Street di nome Kate Delacroy che torna nella sua citt\u00e0 natale per lavorare in uno studio legale rivale dello studio del padre conservatore, James Lee Delacroy.\nProduzione.\nLa serie, ideata da John Romano, fu prodotta da Columbia Pictures Television, Columbia TriStar Television e Trotwood Productions. Le musiche furono composte da W.G. Snuffy Walden.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 15 settembre 1994 al 22 aprile 1995 sulla rete televisiva NBC. In Italia \u00e8 stata trasmessa con il titolo \"Per amore della legge\".\nAlcune delle uscite internazionali sono state:"}
{"id": "3938000", "revid": "46291", "url": "https://it.wikipedia.org/wiki?curid=3938000", "title": "Cirsium tuberosum", "text": "Il cardo tuberoso (nome scientifico Cirsium tuberosum (L.) All., 1785) \u00e8 una pianta erbacea angiosperma dicotiledone e perenne, appartenente alla famiglia delle Asteraceae.\nEtimologia.\nIl nome del genere (cirsium) deriva dalla parola greca \"kirsos\" = varice; da questa radice deriva poi la denominazione \"Kirsion\", un vocabolo che sembra servisse ad identificare una pianta usata per curare questo tipo di malattia. Da \"kirsion\" in tempi moderni il botanico francese Tournefort (1656 - 708) deriv\u00f2 il nome \"Cirsium\" dell'attuale genere.\nIl nome italiano \u201ccardo\u201d \u00e8 abbastanza generico in quanto nel linguaggio comune si riferisce a diversi generi e specie di piante. Tra i generi che vengono chiamati direttamente \u201ccardo\u201d, oppure hanno una o pi\u00f9 specie che comunemente si chiamano con questo nome citiamo: \"Carduus\", \"Carduncellus\", \"Carlina\", \"Centaurea\", \"Cnicus\", \"Cynara\", \"Echinops\", \"Galactites\", \"Jurinea\", \"Onopordum\", \"Scolymus\", \"Silybum\", \"Tyrimnus\", tutti della famiglia delle Asteraceae. Ma anche in altre famiglie abbiamo dei generi con delle specie che volgarmente vengono chiamate \u201ccardi\u201d : il genere \"Eryngium\" della famiglia delle Apiaceae o il genere \"Dipsacus\" della famiglia delle Dipsacaceae.\nIl binomio scientifico della pianta di questa voce \u00e8 stato proposto inizialmente da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, perfezionato successivamente dal medico e botanico italiano Carlo Ludovico Allioni (Torino, 23 settembre 1728 \u2013 Torino, 30 luglio 1804) nella pubblicazione \"\u201d Flora Pedemontana, sive enumeratio methodica stirpium indigenarum Pedemontii, Torino\u201d\" del 1785.\nL'epiteto specifico (\"tuberosum\" = tuberoso o dotato di bulbo) come quello comune deriva dal particolare tipo di fusto sotterraneo presente in questa specie.\nDescrizione.\nIl \u201ccardo tuberoso\u201d \u00e8 una pianta mediamente alta: da 3 a 6 dm (massimo 12 dm). La forma biologica della specie \u00e8 geofita bulbosa (\"G bulb\"); ossia sono piante perenni erbacee che portano le gemme in posizione sotterranea; durante la stagione avversa non presentano organi aerei e le gemme si trovano in organi sotterranei chiamati bulbi, organi di riserva che annualmente producono nuovi fusti, foglie e fiori. In alcuni casi la forma biologica di questa pianta pu\u00f2 essere considerata anche emicriptofita.\nRadici.\nLe radici sono secondarie da bulbo.\nFoglie.\nLe foglie sono di due tipi: basali e cauline. Contrariamente ad altri Cirsium, in questa specie la superficie delle foglie \u00e8 priva di spine; la parte abassiale \u00e8 verdastra (lievemente grigio-tomentosa quasi aracnoidea).\nInfiorescenza.\nL'infiorescenza \u00e8 formata da capolini solitari con peduncoli lunghi 4 \u2013 10\u00a0cm. I fiori sono racchiusi in un involucro emisferico (diametro di 15 \u2013 25\u00a0mm) formato da squame di tipo lanceolato a portamento eretto. Le squame inferiori sono larghe 2\u00a0mm e lunghe 4\u00a0mm; quelle superiori sono lunghe fino a 15\u00a0mm: queste ultime hanno l'apice purpureo e dilatato. All'interno dell'involucro un ricettacolo fa da base ai fiori. Il capolino completo pu\u00f2 avere un diametro da 15 a 30\u00a0mm, e una lunghezza di 20 \u2013 30\u00a0mm.\nFiore.\nI fiori del capolino sono tutti tubulosi (il tipo ligulato, presente nella maggioranza delle Asteraceae, qui \u00e8 assente), sono inoltre ermafroditi, tetraciclici (calice\u2013 corolla \u2013 androceo \u2013 gineceo) e pentameri (ogni verticillo ha 5 elementi).\nFrutti.\nI frutti sono del tipo achenio a forma cilindrico-compressa (a sezione ellittica) con un pappo terminale formato da molte file di peli piumosi riuniti alla base.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nCardueae \u00e8 una delle 4 trib\u00f9 della sottofamiglia Carduoideae. La trib\u00f9 Cardueae a sua volta \u00e8 suddivisa in 12 sottotrib\u00f9 (la sottotrib\u00f9 Carduinae \u00e8 una di queste). Il genere \"Cirsium\" elenca 435 specie con una distribuzione cosmopolita, 35 delle quali sono presenti spontaneamente sul territorio italiano.\nFilogenesi.\nIl genere di questa voce \u00e8 inserito nel gruppo tassonomico della sottotrib\u00f9 Carduinae. In precedenza provvisoriamente era inserito nel gruppo tassonomico informale \"Carduus-Cirsium Group\". La posizione filogenetica di questo gruppo nell'ambito della sottotrib\u00f9 \u00e8 abbastanza vicina al \"core\" della sottotrib\u00f9 (con il genere \"Carduus\" forma un \"gruppo fratello\") e dalle analisi molecolari \u00e8 stato calcolato in 7,2 milioni di anni fa la separazione di questo genere dal resto del gruppo (\u00e8 stato l'ultimo a separarsi).\nIl genere \"Cirsium\" spesso viene botanicamente \u201cconfuso\u201d con altri generi come quello del \"Carduus\" o \"Cnicus\" (e di altri ancora). Le specie del primo genere ad esempio sono molto simili a quelle del \"Cirsium\", anche se una certa distinzione \u00e8 possibile servendosi dell'aspetto del pappo (in \"Cirsium\" \u00e8 formato da setole piumose; mentre in \"Carduus\" \u00e8 composto da pagliette denticolate scabre).\nIl genere \"Cirsium\" appartiene alla trib\u00f9 delle Cardueae (da alcuni autori indicata come Cynareae), trib\u00f9 che il Sistema Cronquist assegna alla sottofamiglia Cichorioideae e che invece la classificazione APG colloca nella sottofamiglia Carduoideae.\nIl numero cromosomico di \"C. tuberosum \" \u00e8: 2n = 34.\nIl basionimo per questa specie \u00e8: \"Carduus tuberosus\" .\nI caratteri distintivi di questa specie nell'ambito del genere sono: \nQuesti caratteri sono pi\u00f9 o meno condivisi con le seguenti specie (tra parentesi sono indicati alcuni caratteri distintivi della specie):\nIbridi.\nNell'elenco seguente sono indicati alcuni ibridi interspecifici:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nIl Cirsio tuberoso in altre lingue viene chiamata nei seguenti modi:"}
{"id": "3938001", "revid": "767487", "url": "https://it.wikipedia.org/wiki?curid=3938001", "title": "Diego \u00c1lvarez de Paz", "text": "Fu missionario gesuita (1584-1620) in Per\u00f9. Studi\u00f2 presso il collegio gesuita di Alcal\u00e1 de Henares."}
{"id": "3938004", "revid": "1305772", "url": "https://it.wikipedia.org/wiki?curid=3938004", "title": "Lungoneva degli Inglesi", "text": "Il lungoneva degli Inglesi (; detto anche lungofiume degli Inglesi) \u00e8 una strada che corre sul lungofiume della Neva, nel centro di San Pietroburgo; storicamente \u00e8 stata una delle vie pi\u00f9 alla moda della citt\u00e0.\nSi estende tra il nuovo canale dell'Ammiragliato e la piazza del Senato (precedentemente nota come piazza dei Decabristi), dove diventa il lungoneva dell'Ammiragliato.\n\u00c8 servita dalla fermata \"Admiralteyskaya\" della Linea 5 della metropolitana di San Pietroburgo, aperta nel dicembre 2011.\nStoria.\nL'ambasciata e la chiesa anglicana.\nIl lungoneva degli Inglesi fu costruito tra il 1763 e il 1767 e prende il nome dell'ex ambasciata inglese (britannica) e dalla chiesa anglicana di Ges\u00f9 Cristo che si trovava al civico 56.\nLa chiesa anglicana \u00e8 stata costruita tra il 1814 e il 1815 su progetto di Giacomo Quarenghi, ed \u00e8 stata conservata per l suo pregio architettonico; l'interno \u00e8 decorato con marmo, dipinti storici e vanta una grande organo a canne, l'unico organo inglese esistente in Russia.\nL'ultimo ambasciatore britannico part\u00ec nel 1918, dopo la Rivoluzione russa.\nIncrociatore Aurora durante la rivoluzione.\nVicino al ponte dell'Annunciazione c'\u00e8 un monumento che commemora la Rivoluzione d'ottobre del 1917. Da questo luogo storico, alle 2:00 di notte del 25 ottobre 1917, il colpo di cannone dall'incrociatore \"Aurora\" fu il segnale per prendere d'assalto il Palazzo d'Inverno. \nOggi.\nUna delle zone pi\u00f9 prestigiose di San Pietroburgo, il Lungoneva degli Inglesi e oggi \u00e8 per lo pi\u00f9 sede di uffici e aziende, che occupano quelle che erano sontuose case della nobilt\u00e0 imperiale russa e ambasciate straniere pre-rivoluzionarie.\nSi tratta di una destinazione molto popolare tra i turisti che apprezzano la vista sulla Neva e sui palazzi dall'altra parte del fiume, come il Palazzo Men\u0161ikov e il palazzo dell'Accademia di Belle Arti sull'isola Vasil'evskij."}
{"id": "3938013", "revid": "656701", "url": "https://it.wikipedia.org/wiki?curid=3938013", "title": "318 (numero)", "text": "Trecentodiciotto (318) \u00e8 il numero naturale dopo il 317 e prima del 319."}
{"id": "3938014", "revid": "729019", "url": "https://it.wikipedia.org/wiki?curid=3938014", "title": "Cockatoo Island", "text": "Cockatoo Island \u00e8 l'isola pi\u00f9 grande del porto di Sydney, Nuovo Galles del Sud, Australia. Situato alla confluenza del fiume Parramatta e Lane Cove, Cockatoo Island \u00e8 una ex prigione imperiale, scuola industriale, riformatorio e carcere. \u00c8 stato anche il luogo di uno dei pi\u00f9 grandi cantieri d'Australia nel corso del ventesimo secolo. Il primo dei suoi due bacini di carenaggio \u00e8 stato costruito dai detenuti e fu completato nel 1857. Le attivit\u00e0 marittime industriali dell'isola cessarono nel 1992. Cockatoo Island \u00e8 stata iscritta sul List World Heritage nel luglio 2010.\nL'isola \u00e8 gestita dal Sydney Harbour Federation Trust, che \u00e8 anche responsabile di sette altre isole intorno al porto di Sydney. Il Sydney Harbour Federation Trust ha trasformato l'isola in un punto di riferimento del porto con attrazioni e eventi culturali. Oggi Cockatoo Island conserva molti resti del suo passato. L'edificio della prigione \u00e8 stato inserito nell'elenco degli 11 posti australiani considerati Patrimonio dell'Umanit\u00e0. I Laboratori di grandi dimensioni, gli scivoli, le banchine, i residence e altri edifici conservano lo spirito del passato industriale dell'isola.\nAlla fine del marzo 2005 il Sydney Harbour Federation Trust, in collaborazione con un organizzatore di eventi, ha messo in piedi il Cockatoo Island Festival. L'evento \u00e8 entrato a far parte della mappa culturale Sydney con una serie di attivit\u00e0 culturali, comprese le installazioni di arte contemporanea, mostre e festival.\nIl Sydney Harbour Federation Trust ha aperto un campeggio sull'isola nel 2008 che attira circa 20.000 camper all'anno ed \u00e8 un luogo molto popolare per guardare i rinomati fuochi d'artificio di fine anno si Sydney. \nI visitatori giornalieri sono i benvenuti, e possono fare picnic, barbecue, visitare il caff\u00e8 o fare un tour audio o guidato. Cockatoo Island \u00e8 aperto tutti i giorni e non vi \u00e8 alcun costo di ammissione.\nTutt'oggi l'isola attrae oltre 80.000 visitatori nell'arco di 12 settimane. Nel 2009, l'evento \"All Tomorrow's Parties\" ha attirato oltre 11.000 persone. Il festival di due giorni ha ospitato ventiquattro band in tutta l'isola, ed \u00e8 stato curato e messo in evidenza da Nick Cave. L'isola ha ospitato la World's Funniest Island Comedy Festival nell'ottobre 2009, con 200 atti comici in un solo fine settimana, attirando oltre 8.000 visitatori.\nL'isola \u00e8 sempre pi\u00f9 utilizzata per eventi privati grandi e piccoli o come scenografia per programmi televisivi e film come X-Men le origini - Wolverine\nGli inizi.\nPrima dell'arrivo degli europei, Cockatoo Island \u00e8 stata probabilmente utilizzata dalle trib\u00f9 aborigene della regione costiera di Sydney. Nel 1839 \u00e8 stata scelta come sede di un nuovo stabilimento penale dal governatore della colonia del Nuovo Galles del Sud, Sir George Gipps. Tra il 1839 e il 1869 l'isola \u00e8 stata utilizzata come una prigione. Inizialmente, i prigionieri sono stati trasferiti a Cockatoo Island da Norfolk Island, e sono state impiegati facendoli costruire la loro caserma e scavando silos nella roccia per immagazzinare la fornitura di grano della colonia. Nel 1842, circa 140 tonnellate di grano sono stati immagazzinati sull'isola.\nPi\u00f9 tardi, la cava sull'isola ha fornito pietra per i progetti di costruzione intorno a Sydney, tra cui la diga Circular Quay. Tra il 1847 e il 1857, detenuti sono stati utilizzati per scavare il Dock Fitzroy, il primo bacino dell'Australia.\nNel 2009, uno scavo archeologico sull'isola ha scoperto il cadavere di un carcerato nelle celle di punizione dell'epoca sotto la mensa. Queste celle danno una preziosa analisi delle condizioni dei detenuti che hanno vissuto sotto l'isola.\nBacino Fitzroy.\nIl bacino \u00e8 stato progettato da Gother Kerr Mann, Ingegnere Civile dell'isola, e costruito tra il 1847 e il 1857 utilizzando i detenuti del carcere. La prima pietra fu posta il 5 giugno 1854 dal governatore Charles Augustus FitzRoy, dando il suo nome al bacino. Una volta completato nel 1857, il bacino di carenaggio era di 96\u00a0m di lunghezza e 23\u00a0m di larghezza. L'HMS Herald \u00e8 stata la prima nave a vela di entrare nel bacino, nel dicembre 1857. Il bacio Fitzroy \u00e8 stata allungato tra il 1870 e il 1880 arrivando 196\u00a0m.\nBacino Number 1 (Sutherland).\nIl Bacino \u00e8 stato costruito sotto la supervisione dell'ingegnere Samuel Louis tra il 1882 e il 1890. Il bacino \u00e8 stato chiamato John Sutherland come il Segretario per i lavori pubblici ed era abbastanza grande per accogliere le navi di 20.000 tonnellate. Il bacino \u00e8 stato modificato nel 1913 e nel 1927 per accogliere le navi Royal Australian Navy.\nScuola Industriale, riformatorio e Prigione di Darlinghurst.\nNel 1864 l'isola fu divisa tra il NSW Department of Prisons e del Dipartimento Lavori Pubblici, che ha ampliato il cantiere intorno alle spiagge dove possibile. Nel 1869 i detenuti sono stati trasferiti nella Prigione di Darlinghurst e il complesso carcerario \u00e8 diventato una Scuola Industriale per le ragazze e anche un riformatorio.\nCantiere Navale di Cockatoo Island.\nLa costruzione di navi ha avuto inizio a Cockatoo Island nel 1870. Nel 1913, Cockatoo Island \u00e8 stata trasferita al Governo del Commonwealth per diventare il cantiere navale della Royal Australian Navy. Prima della prima guerra mondiale cinque scali sono stati costruiti o ristrutturati nell'isola, con i numeri 1 e 2 ancora mantenuti dalla Capitaneria di Porto del Sydney Harbour Federation Trust.\nIl cacciatorpediniere HMAS Warrego \u00e8 stata la prima nave della marina varata a Cockatoo Island, dopo essere stata costruita nel Regno Unito, smontata, poi inviata al cantiere australiano per il rimontaggio. Durante la Prima Guerra Mondiale, il cantiere ha costruito, riparato e rimontato molte altre navi. Al suo culmine durante la guerra, circa 4.000 uomini furono impiegati sull'isola.\nNel 1933, Cockatoo Island, \u00e8 stata affittata ai Docks Cockatoo ed Engineering Company Ltd per 21 anni. Il contratto di locazione \u00e8 stato rinnovato nel 1954 per altri 20 anni e di nuovo nel 1972 per 21 anni.\nDurante la seconda guerra mondiale, Cockatoo Island \u00e8 stato il principale centro di riparazione navale nel sud-ovest del Pacifico. Circa 250 navi sono state convertite o riparate sull'isola. Le RMS Queen Mary e RMS Queen Elizabeth sono stati convertite da parte del personale di Cockatoo Island. Negli otto mesi tra l'agosto 1942 e il marzo 1943, Cockatoo ha riparato quattro incrociatori della Marina degli Stati Uniti: USS Chicago (CA-29), USS Chester (CA-27), USS Portland (CA-33) e l'incrociatore pesante USS New Orleans (CA-32). Anche molte navi della Royal Australian Navy sono state riparate, tra cui L'incrociatore HMAS Hobart (D63) silurato nelle Nuove Ebridi e rientrato zoppicando a Sydney nel mese di agosto del 1943.\nDopo la guerra, nei cantieri dell'isola sono state costruite molte altre navi, soprattutto fregate antisommergibili, cacciatorpediniere e navi ausiliari da rifornimento, tra cui la HMAS Success (OR 304).\nLe navi militari costruite nei cantieri di Cockato sono:"}
{"id": "3938017", "revid": "31886", "url": "https://it.wikipedia.org/wiki?curid=3938017", "title": "Victoriano Salado \u00c1lvarez", "text": "Sostenitore di Porfirio D\u00edaz, fu Ministro degli esteri del Messico nel 1911. Nel 1911 e 1912 fu ambasciatore messicano nel Guatemala e a El Salvador. Fu inoltre un apprezzato storico: raccolse in \"Episodios hist\u00f3rico-mejicanos\" (1902) le lotte civili del 1851-1861 e in altri volumi la cronaca degli interventi francesi in Messico."}
{"id": "3938018", "revid": "536103", "url": "https://it.wikipedia.org/wiki?curid=3938018", "title": "319 (numero)", "text": "Trecentodiciannove (319) \u00e8 il numero naturale dopo il 318 e prima del 320."}
{"id": "3938019", "revid": "12582", "url": "https://it.wikipedia.org/wiki?curid=3938019", "title": "Di Biasi", "text": ""}
{"id": "3938020", "revid": "767487", "url": "https://it.wikipedia.org/wiki?curid=3938020", "title": "Bais Rivka", "text": "Bais Rivka (anche \"Beis Rivkah\", o \"Beth Rivkah\") \u00e8 una rete di scuole private femminili ebraico ortodosse affiliate al movimento chassidico Chabad Lubavitch.\nLa sede principale \u00e8 a Crown Heights, Brooklyn, con altre filiali in altre parti del mondo. Questa rete di scuole fu fondata da Rabbi Yosef Yitzchok Schneersohn. Attualmente esistono circa 60.000 studenti iscritti presso tali scuole.\nLe scuole insegnano materie ebraiche la mattina e materie secolari il pomeriggio.\nBais Rivka di Crown Heights ha diverse sezioni: Primina, Elementare, Superiore, e Seminario. Il Campus Chomesh ospita la Primina e le Elementari all'indirizzo di 470 Lefferts Avenue. L'Amministrazione, Scuola Superiore e il Seminario risiedono al Campus Crown Street Campus di 410 Crown Street.\nL'uniforme della scuola superiore consiste di una gonna verde a pieghe, blusa bianca e un maglione o gilet con lo stemma della scuola.\nL'uniforme della scuola elementare consiste di una gonna blu e un maglione, o blusa azzurra con colletto e polsini, e un gilet con lo stemma scolastico."}
{"id": "3938027", "revid": "656701", "url": "https://it.wikipedia.org/wiki?curid=3938027", "title": "320 (numero)", "text": "Trecentoventi (320) \u00e8 il numero naturale dopo il 319 e prima del 321."}
{"id": "3938036", "revid": "656701", "url": "https://it.wikipedia.org/wiki?curid=3938036", "title": "321 (numero)", "text": "Trecentoventuno (321) \u00e8 il numero naturale dopo il 320 e prima del 322."}
{"id": "3938037", "revid": "767487", "url": "https://it.wikipedia.org/wiki?curid=3938037", "title": "Fernando \u00c1lvarez de Sotomayor", "text": "Diresse la scuola di belle arti di Santiago del Cile (1909-1913) e il museo del Prado (1922-1960), divenendo famoso per le sue opere di vita contadina.\nBiografia.\nNato in una famiglia borghese di Ferrol, suo padre mor\u00ec quando Fernando era un ragazzino. La famiglia si trasfer\u00ec alla sua residenza a Toledo, dove crebbe la sua vocazione alla pittura accanto al insegnante di disegno Jos\u00e9 Guti\u00e9rrez e al paesaggista Jos\u00e9 Vera. Nel 1893 inizi\u00f2 gli studi universitari a Madrid; conobbe il pittore Manuel Dom\u00ednguez, che lo ha guidato verso la pittura definitivamente. \nNel 1899 entr\u00f2 nella Real Academia de Bellas Artes de San Fernando e nell'Accademia delle Belle Arti di Roma, viaggi\u00f2 a Parigi, Paesi Bassi e Belgio. Questo gli permise di conoscere la pittura impressionista francese, fiamminga e olandese, che lo influenz\u00f2 molto.\nDopo il ritorno a Madrid nel 1904, ricevette diversi riconoscimenti come il primo premio all'Esposizione Internazionale di Barcellona o al Salone Internazionale di Monaco di Baviera. Nel 1905 torn\u00f2 in Galizia, dove \u00e8 stato sedotto dalla atmosfera della semplice vita di campagna. In questa fase dipinse: \"O segador, Sa\u00edndo de misa no pazo de Mende e Comida de voda en Berganti\u00f1os\".\nNel 1908 si stabil\u00ec a Santiago del Cile, dove divenne direttore dell'accademia di Belle Arti fino al suo ritorno in Spagna, nel 1915. Al suo ritorno in Spagna ebbe una importante carriera che lo ha reso uno dei personaggi pi\u00f9 importanti e influenti del mondo dell'arte ufficiale. Diresse il Museo del Prado in diversi periodi (1922-1931 e 1939-1960) e la Real Academia de Bellas Artes de San Fernando, nel 1953. Nel 1938 fu nominato sindaco di La Coru\u00f1a e, pi\u00f9 tardi, procuratore della Cortes. \nNel 1922, quando \u00e8 stato nominato direttore del Museo del Prado, la sua evoluzione artistica si apr\u00ec una nuova fase influenzata dai ritratti paesaggi di Vel\u00e1zquez, come \"Alfonso XIII e la duchessa di Santona\".\nCon la caduta della monarchia, le sue mostre di pittura tenutasi a Ginevra e Buenos Aires hanno aumentato il carattere tradizionale della sua pittura, come dimostrano le foto della \"duchessa d'Alba\" e del \"duca di Hijar\"."}
{"id": "3938038", "revid": "1718925", "url": "https://it.wikipedia.org/wiki?curid=3938038", "title": "Edam (formaggio)", "text": "L'edam (in olandese \"edammer\") \u00e8 un formaggio a base di latte vaccino con l'aggiunta di caglio animale tipico dei Paesi Bassi, venduto in forme dalla pasta giallo tenue e con una sottile protezione di cera rossastra.\nOrigine.\nIl nome proviene dalla citt\u00e0 di Edam (comune di Edam-Volendam), nella provincia dell'Olanda Settentrionale, una zona di grandi tradizioni di allevamento vaccino, per la quale la sua produzione \u00e8 un'importante attivit\u00e0 economica ed attrazione turistica.\nL'Edam ha un invecchiamento facilmente gestibile, nonostante un certo indurimento; questa qualit\u00e0, assieme al suo forte valore nutritivo, lo ha reso un formaggio facilmente esportabile e quindi conosciuto e diffuso non solo nei paesi limitrofi dell'Europa Settentrionale (fin dalla fine del Medioevo), ma in seguito anche in America e nelle colonie dei Paesi Bassi. L'edam veniva impiegato per l'alimentazione dei marinai, ma anche come merce di scambio nel commercio delle spezie.\nProduzione.\nLe forme sono sferiche, il peso \u00e8 di circa 1,7-2,5\u00a0kg. Il formaggio \u00e8 ricoperto da una cera, una pellicola di paraffina di colore rosso-giallo.\nLa stagionatura ha vari livelli: giovane (due o tre mesi), semi-stagionato (sei mesi), stagionato (pi\u00f9 di sei mesi). Una pellicola di colore scuro indica che il formaggio \u00e8 stato stagionato per almeno diciassette settimane.\nCaratteristiche.\nIl sapore, che si accentua con la stagionatura, \u00e8 sia dolce che salato, a seconda delle versioni, con un odore pi\u00f9 delicato di altri formaggi e un retrogusto di noce.\nLa pasta \u00e8 pi\u00f9 molle di altri formaggi, ma indurisce con l'invecchiamento. Presenta sporadicamente un'occhiatura irregolare.\nIl contenuto di proteine \u00e8 attorno al 25%, quello in grassi \u00e8 del 40%; la crosta \u00e8 sottile\nGastronomia.\nL'Edam di media stagionatura \u00e8 spesso abbinato con meloni, albicocche e ciliegie. L'Edam pi\u00f9 stagionato \u00e8 invece abbinato con pere e mele. Come molti altri formaggi, esso \u00e8 servito assieme a crackers o a pane, come coronamento di un pasto.\nPinot grigio, Riesling, Champagne, Chardonnay o Shiraz/Syrah sono consigliati come accompagnamento."}
{"id": "3938041", "revid": "767487", "url": "https://it.wikipedia.org/wiki?curid=3938041", "title": "Paula Segu\u00ed", "text": ""}
{"id": "3938043", "revid": "300067", "url": "https://it.wikipedia.org/wiki?curid=3938043", "title": "Paula Segu\u00ed Carles", "text": ""}
{"id": "3938044", "revid": "287204", "url": "https://it.wikipedia.org/wiki?curid=3938044", "title": "Paula Segui Carles", "text": ""}
{"id": "3938046", "revid": "287204", "url": "https://it.wikipedia.org/wiki?curid=3938046", "title": "Paula Segui", "text": ""}
{"id": "3938047", "revid": "47942218", "url": "https://it.wikipedia.org/wiki?curid=3938047", "title": "Seidenberg", "text": ""}
{"id": "3938050", "revid": "47942250", "url": "https://it.wikipedia.org/wiki?curid=3938050", "title": "Penzig", "text": ""}
{"id": "3938053", "revid": "47942294", "url": "https://it.wikipedia.org/wiki?curid=3938053", "title": "Kohlfurt", "text": ""}
{"id": "3938056", "revid": "767487", "url": "https://it.wikipedia.org/wiki?curid=3938056", "title": "Joseph Chelladurai Kumarappa", "text": "\u00c8 stato uno stretto collaboratore del Mahatma Gandhi e un pioniere delle teorie economiche dello sviluppo rurale. Kumarappa \u00e8 anche conosciuto come \"l'economista di Gandhi\" per aver sviluppato delle teorie economiche basate sul gandhismo, confluenti in una scuola di pensiero economico chiamata economia gandhiana."}
{"id": "3938057", "revid": "124377052", "url": "https://it.wikipedia.org/wiki?curid=3938057", "title": "Bougatsa", "text": "La bougatsa (in greco: \u039c\u03c0\u03bf\u03c5\u03b3\u03ac\u03c4\u03c3\u03b1) \u00e8 un dolce tipico della cucina greca, di solito consumato a colazione, che consiste in una focaccia di pasta fillo cotta al forno, farcita di crema pasticcera o, nella versione salata, di formaggio \"mizithra\" o di carne macinata (\u03ba\u03b9\u03bc\u03ac\u03c2).\nEtimologia.\nIl nome deriva probabilmente dal greco medievale \u03c0\u03bf\u03b3\u03ac\u03c4\u03c3\u03b1 (\"pog\u00e1tsa\"), derivato a sua volta dal latino \"panis focacius\".\nDolci diversi vengono chiamati con la terminologia correlata \"poga\u010da\" (Serbia, Croazia) o \"po\u011fa\u00e7a\" (Turchia), ma si tratta di pietanze comunque profondamente diverse dalla preparazione greca.\nOrigine.\nLa bougatsa \u00e8 originaria del Nord della Grecia e in particolare della Macedonia centrale: suo luogo d'origine sarebbe la cittadina di Serres (o, secondo alcuni, Veria o la stessa Salonicco), dove \u00e8 probabilmente stata introdotta dai profughi dell'Asia Minore (odierna Turchia) e da dove si \u00e8 diffusa in tutto il resto della Grecia. A Creta viene chiamata \"bougatsa Chani\u00f2n\" (\u03bc\u03c0\u03bf\u03c5\u03b3\u03ac\u03c4\u03c3\u03b1 \u03a7\u03b1\u03bd\u03b9\u03ce\u03bd), ossia bougatsa di Chania (chiamata dai Veneziani La Canea), perch\u00e9 in questa citt\u00e0 viene preparata una versione leggermente diversa che utilizza formaggio locale mizithra (simile alla ricotta), al posto della crema. \nLa citt\u00e0 di Serres detiene il record per la realizzazione della pi\u00f9 grande bougatsa del mondo, realizzata da oltre quaranta cuochi il 1\u00ba giugno 2008, che pesava 250 chili, era lunga 20 metri ed alta 60 centimetri.\nPreparazione.\nIl ripieno pi\u00f9 comune, in tutta la Grecia, \u00e8 quello dolce alla crema; tuttavia, nella sua zona di origine (Macedonia centrale, compresa la Penisola Calcidica) la bougatsa pu\u00f2 anche essere salata, ossia ripiena di formaggio o di carne tritata, ed \u00e8 quindi sempre necessario precisare con quale ripieno la si desidera anche se si vuole quello dolce (\u03bc\u03c0\u03bf\u03c5\u03b3\u03ac\u03c4\u03c3\u03b1 \u03bc\u03b5 \u03ba\u03c1\u03ad\u03bc\u03b1). Tradizionalmente, l'impasto della bougatsa viene fatto volteggiare in aria sette volte durante la preparazione."}
{"id": "3938059", "revid": "123131752", "url": "https://it.wikipedia.org/wiki?curid=3938059", "title": "322 (numero)", "text": "Trecentoventidue (322) \u00e8 il numero naturale dopo il 321 e prima del 323."}
{"id": "3938060", "revid": "287204", "url": "https://it.wikipedia.org/wiki?curid=3938060", "title": "Ritorno del figliol prodigo (Mattia Preti Palazzo Reale)", "text": "Il Ritorno del figliol prodigo \u00e8 un dipinto olio su tela (206\u00d7283 cm) di Mattia Preti eseguito nel 1658 circa e conservato presso il palazzo Reale di Napoli.\nStoria e descrizione.\nNon si hanno notizie certe sulla tela: di certo si sa che questa \u00e8 appartenuta alla raccolta del marchese Torlonia, presso il quale \u00e8 rimasta fino al 1802. Domenico Venuti, emissario per la casa dei Borbone con l'incarico di acquistare opere d'arte utili ad arricchire le collezioni reali napoletane, acquist\u00f2 l'opera dalla collezione Torlonia nel 1802, assieme ad altri trentotto dipinti, di cui tre di Mattia Preti (il \"Ritorno del figliol prodigo\" appunto, l'\"Andata al Calvario\" oggi a Capodimonte e l\"'Ecce Homo\" oggi al museo di Chantilly).\nLa tela racchiude in s\u00e9 sia l'influenza caravaggesca (uso del chiaroscuro) che quella guercinesca (raffigurazioni dei personaggi) che quella veneziana (passaggi rapidi delle pennellate e l'atmosfera complessiva della rappresentazione, con l'uso delle architetture e di elementi sfumati nello sfondo e nel cielo), assimilate dal Preti durante la sua carriera, dimostrando di aver raggiunto in questi anni la piena maturit\u00e0 artistica. Dello stesso soggetto esistono molteplici versioni, tant'\u00e8 che quella del figliol prodigo risulta una delle storie pi\u00f9 rappresentate nella carriera del pittore. Tra tutte, databili sempre allo stesso periodo napoletano, vi sono una gi\u00e0 in collezione Carafa di Maddaloni, oggi al Museo nazionale di Capodimonte, una al museo di Le Mans, e un'altra alla Pinacoteca di Reggio Calabria. Tuttavia a differenza di queste ultime tre, nella versione di Palazzo Reale, il taglio ravvicinato della composizione cos\u00ec come l'uso del chiaroscuro e della luce, predominante nelle cromie grigie-argentee e arancio equilibrate sulle basse tonalit\u00e0 mediante il bianco del panno che il padre e la nutrice porgono al figlio, quest'ultimo raffigurato col busto in piena torsione, virtuosismo plastico tipico della pittura pretiana, utilizzato per dare pi\u00f9 profondit\u00e0 e ampiezza alla raffigurazione, pongono la tela ad un livello qualitativo superiore.\nIl quadro si ispira alla parabola del figlio prodigo contenuta nella Bibbia, dell'evangelista Luca (c.15, v.11-32), anche ricordata come \"Parabola del Padre misericordioso\". La scena ritratta raffigura la conclusione della vicenda biblica, ovvero il perdono del padre nei confronti del figlio pentito della propria condotta sperperante. Il giovane, che appare svestito in primo piano nella scena, invoca il perdono da parte del padre, che a sua volta accoglie il figlio con un gesto amorevole e quasi protettivo. Infatti, l'anziano signore, aiutato dalla vecchia nutrice, si accinge a vestire il figlio pentito, su cui \u00e8 visibile anche una lacrima in volto, mentre un fanciullo sulla sinistra tiene una sedia sulla quale far poggiare il ragazzo ed un'altra sulla destra invece sorregge altri indumenti da destinare sempre a lui. Sullo sfondo, infine, alcune figure dei servi (di cui uno con un bue), leggermente percettibili nella penombra, osservano la scena."}
{"id": "3938061", "revid": "2033069", "url": "https://it.wikipedia.org/wiki?curid=3938061", "title": "Professione medico", "text": "Professione medico (\"Rafferty\") \u00e8 una serie televisiva statunitense in 13 episodi trasmessi per la prima volta nel corso di una sola stagione nel 1977.\n\u00c8 una serie del genere medico incentrata sulle vicende di Sid Rafferty, un ex medico dell'esercito diventato poi medico civile.\nProduzione.\nLa serie, ideata da James Lee, fu prodotta da Warner Bros. Television. Le musiche furono composte da Leonard Rosenman.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 5 settembre 1977 al 5 dicembre 1977 sulla rete televisiva CBS. In Italia \u00e8 stata trasmessa con il titolo \"Professione medico\".\nAlcune delle uscite internazionali sono state:"}
{"id": "3938063", "revid": "656701", "url": "https://it.wikipedia.org/wiki?curid=3938063", "title": "323 (numero)", "text": "Trecentoventitr\u00e9 (323) \u00e8 il numero naturale dopo il 322 e prima del 324."}
{"id": "3938064", "revid": "399", "url": "https://it.wikipedia.org/wiki?curid=3938064", "title": "J. C. Kumarappa", "text": ""}
{"id": "3938068", "revid": "1516566", "url": "https://it.wikipedia.org/wiki?curid=3938068", "title": "Campionati del mondo di atletica leggera indoor 2012 - 60 metri ostacoli maschili", "text": "La gara dei 60 metri ostacoli maschili dei mondiali indoor di si \u00e8 svolta venerd\u00ec 9 marzo, con le qualificazioni e domenica 11 marzo, alle ore 17:20 locali, la finale."}
{"id": "3938073", "revid": "767487", "url": "https://it.wikipedia.org/wiki?curid=3938073", "title": "H\u00e9ctor Albadalejo", "text": "Carriera.\nCresciuto nel calcio a 11, passa al calcio a 5 a 18 anni. Negli ultimi anni ha raggiunto la notoriet\u00e0 livello internazionale, grazie ai molti gol segnati nel secondo e primo livello del campionato spagnolo e partecipando nel 2010 al \"Four Nations Cup\" con la Nazionale spagnola. Nell'estate del 2011 giunge in Italia nelle file dell'Acqua &amp; Sapone Marina con cui vince nella prima stagione la classifica marcatori della Serie A ex aequo con Adriano Foglia. Anche nelle due stagioni successive mantiene un'elevata media realizzativa, andando in gol 19 volte nella stagione 2012-13 e 21 in quella 2013-14, giocata con la maglia della Lazio. Nell'estate 2014, proprio per le spiccate doti offensive che possiede, viene notato e acquistato dalla Luparense per sostituire Alex Merlim, ritornato temporaneamente in Brasile per motivi familiari. L'avventura con i veneti, tuttavia dura per\u00f2 pochi mesi, perch\u00e9 nel dicembre 2014 si trasferisce ai belgi dell'Halle Gooik dove disputa la seconda parte della stagione. Conclusasi quest'esperienza, torna in Italia e il 10 luglio 2015, si trasferisce a titolo definitivo all'ambizioso Real Rieti di patron Pietropaoli."}
{"id": "3938077", "revid": "438678", "url": "https://it.wikipedia.org/wiki?curid=3938077", "title": "Rafferty", "text": "Persone.\nRafferty \u00e8 un cognome di origini irlandesi derivante da '\u00d3 Raifeartaigh' e pu\u00f2 riferirsi a:"}
{"id": "3938078", "revid": "656701", "url": "https://it.wikipedia.org/wiki?curid=3938078", "title": "324 (numero)", "text": "Trecentoventiquattro (324) \u00e8 il numero naturale dopo il 323 e prima del 325."}
{"id": "3938081", "revid": "767487", "url": "https://it.wikipedia.org/wiki?curid=3938081", "title": "Diples", "text": "I diples o thiples (\u0394\u03af\u03c0\u03bb\u03b5\u03c2) \u00e8 un tipico dolce della cucina greca, in particolare del Peloponneso, realizzato con sottilissime foglie di pasta sfoglia. La pasta sfoglia viene arrotolata in strisce lunghe e sottili, fritte nell'olio bollente ed infine immerse nello sciroppo. \nTradizionalmente, al posto dello sciroppo viene utilizzato il miele caldo, e i \"thiples\" vengono spolverati con noci sbriciolate e cannella.\nI \"thiples\" possono essere realizzati anche con forme differenti, fra cui le pi\u00f9 comuni sono a farfallino o a spirale.\nI \"diples\" sono un dolce tipico della zona del Peloponneso e vengono serviti anche in occasione di matrimoni o celebrazioni per l'anno nuovo."}
{"id": "3938082", "revid": "656701", "url": "https://it.wikipedia.org/wiki?curid=3938082", "title": "325 (numero)", "text": "Trecentoventicinque (325) \u00e8 il numero naturale dopo il 324 e prima del 326."}
{"id": "3938085", "revid": "1310927", "url": "https://it.wikipedia.org/wiki?curid=3938085", "title": "Athl\u012btikos Syllogos Othellos Ath\u012bainou", "text": "L'Athl\u012btikos Syllogos Othellos Ath\u012bainou (in \u0391\u03b8\u03bb\u03b7\u03c4\u03b9\u03ba\u03cc\u03c2 \u03a3\u03cd\u03bb\u03bb\u03bf\u03b3\u03bf\u03c2 \u039f\u03b8\u03ad\u03bb\u03bb\u03bf\u03c2 \u0391\u03b8\u03b7\u03b1\u03af\u03bd\u03bf\u03c5 \"Societ\u00e0 Atletica Othellos Athienou\"), o pi\u00f9 semplicemente Othellos Ath\u012bainou, \u00e8 una squadra di calcio cipriota del comune di Ath\u012benou nel distretto di Larnaca.\nOrganico.\nCalciatori in rosa.\n\"Aggiornato al 4 dicembre 2019\""}
{"id": "3938086", "revid": "2103806", "url": "https://it.wikipedia.org/wiki?curid=3938086", "title": "Othellos Athienou", "text": ""}
{"id": "3938088", "revid": "913245", "url": "https://it.wikipedia.org/wiki?curid=3938088", "title": "Aries Merritt", "text": "\u00c8 detentore del record mondiale dei 110 metri ostacoli con il tempo di 12\"80, ottenuto il 7 settembre 2012 al Memorial Van Damme di Bruxelles (valido per il circuito della IAAF Diamond League).\nIn carriera ha vinto la medaglia d'oro nei 110 metri ostacoli ai Giochi olimpici di ed ai Mondiali juniores di Grosseto 2004, nonch\u00e9 un titolo mondiale indoor nei 60 metri ostacoli a ."}
{"id": "3938089", "revid": "919135", "url": "https://it.wikipedia.org/wiki?curid=3938089", "title": "361 (numero)", "text": "Trecentosessantuno (361) \u00e8 il numero naturale dopo il 360 e prima del 362."}
{"id": "3938097", "revid": "767487", "url": "https://it.wikipedia.org/wiki?curid=3938097", "title": "Sparkassen Giro Bochum 2006", "text": "La Sparkassen Giro Bochum 2006, nona edizione della corsa e valida come evento dell'UCI Europe Tour 2006 categoria 1.1, si svolse il 13 agosto 2006 su un percorso totale di 175,2\u00a0km. Fu vinta dal tedesco Jens Voigt che termin\u00f2 la gara in 3h53'26\", alla media di 45,03\u00a0km/h.\nPartenza con 171 ciclisti, dei quali 102 portarono a termine il percorso."}
{"id": "3938098", "revid": "298229", "url": "https://it.wikipedia.org/wiki?curid=3938098", "title": "Murielle Ahour\u00e9", "text": "In carriera ha vinto la medaglia d'argento nei 100 e nei 200 metri piani ai Mondiali di , nonch\u00e9 l'oro nei 60 metri piani ai Mondiali indoor di e l'argento a .\nBiografia.\nHa partecipato ai Giochi olimpici di , arrivando in finale sia nei 100 che nei 200 metri piani, classificandosi rispettivamente settima e sesta. Il 12 agosto dell'anno seguente, ai Mondiali di , ha vinto la medaglia d'argento nei 100 metri piani con il tempo di 10\"93, preceduta solamente dalla giamaicana Shelly-Ann Fraser-Pryce."}
{"id": "3938101", "revid": "287204", "url": "https://it.wikipedia.org/wiki?curid=3938101", "title": "Murielle Ahoure", "text": ""}
{"id": "3938106", "revid": "1798099", "url": "https://it.wikipedia.org/wiki?curid=3938106", "title": "343 (numero)", "text": "Trecentoquarantatr\u00e9 (343) \u00e8 il numero naturale dopo il 342 e prima del 344."}
{"id": "3938107", "revid": "599013", "url": "https://it.wikipedia.org/wiki?curid=3938107", "title": "Grant Stafford", "text": "Carriera.\nOttenne il suo best ranking in singolare il 31 gennaio 1994 con la 53\u00aa posizione mentre nel doppio divenne il 14 settembre 1998, il 42\u00ba del ranking ATP.\nIn carriera in singolare ha ottenuto la vittoria finale in tre tornei Challenger mentre nei tornei del circuito ATP ha, come migliori risultati, le finali raggiunte al South African Open nel 1993, all'Hall of Fame Tennis Championships nel 1996 e all'U.S. Men's Clay Court Championships nel 1997. Nel 1994 raggiunse il quarto turno dell'Australian Open superando in successione Mark Philippoussis, Emilio S\u00e1nchez e Marc Rosset prima di essere sconfitto dal croato Goran Ivani\u0161evi\u0107 in tre set.\nIn doppio vinse cinque tornei ATP, tre dei quali in coppia con Kevin Ullyett. Nel 1989, in coppia con il connazionale Wayne Ferreira, vinse l'US Open junior superando in finale i cechi Martin Damm e Jan Kode\u0161.\nHa fatto parte della squadra sudafricana di Coppa Davis dal 1994 al 1998 con un bilancio finale di una sola vittoria e sette sconfitte."}
{"id": "3938109", "revid": "1272592", "url": "https://it.wikipedia.org/wiki?curid=3938109", "title": "Vlaai", "text": "Il vlaai, principalmente conosciuto come Limburgse vlaai, \u00e8 un dolce tipico della cucina olandese simile ad una torta o una crostata, rispetto alle quali per\u00f2 \u00e8 pi\u00f9 sottile e pi\u00f9 croccante.\nIl \"vlaai\" ha solitamente un diametro di circa 27\u201430 centimetri. Veniva originariamente prodotto a Weert, Limburgo ed \u00e8 quindi noto anche come \"Weertervlaai\". Si tratta di un prodotto tipico delle regioni meridionali dei Paesi Bassi, ma oggi \u00e8 generalmente disponibile in tutto il paese e persino in alcune zone del Belgio e della Germania vicino ai confini con i Paesi Bassi. \u00c8 disponibile in molte diverse variet\u00e0 di ripieni di frutta (ciliegia, albicocca, fragole, prugne, ecc.), con una crema a base di burro e zucchero (\"greumellevlaai\") e con crema pasticcera (\"rijstevlaai\")."}
{"id": "3938113", "revid": "80598", "url": "https://it.wikipedia.org/wiki?curid=3938113", "title": "Michele Maisano", "text": ""}
{"id": "3938120", "revid": "47943428", "url": "https://it.wikipedia.org/wiki?curid=3938120", "title": "R\u00f6thenbach a.d.Pegnitz", "text": ""}
{"id": "3938124", "revid": "2033069", "url": "https://it.wikipedia.org/wiki?curid=3938124", "title": "Premiata agenzia Whitney", "text": "Premiata agenzia Whitney (\"Tenspeed and Brown Shoe\") \u00e8 una serie televisiva statunitense in 13 episodi trasmessi per la prima volta nel corso di una sola stagione nel 1980.\n\u00c8 una commedia poliziesca incentrata sulle vicende di due detective che hanno aperto la loro agenzia a Los Angeles. E. L. (\"Early Leroy\") \"Tenspeed\" Turner (Ben Vereen) \u00e8 un imbroglione che diventa detective per soddisfare le esigenze della libert\u00e0 condizionale. Il suo compagno Lionel \"Brownshoe\" Whitney (Jeff Goldblum) \u00e8 un archetipico agente di borsa, con una fidanzata fastidiosa, che aveva sempre voluto essere un detective in stile Humphrey Bogart anni quaranta.\nProduzione.\nLa serie, ideata da Stephen J. Cannell, fu prodotta da Paramount Television e Stephen J. Cannell Productions e girata negli studios della Paramount a Los Angeles in California. Le musiche furono composte da Mike Post e Pete Carpenter.\n\"Premiata agenzia Whitney\" \u00e8 stata la prima serie prodotta dalla Stephen J. Cannell Productions come societ\u00e0 indipendente (distribuita attraverso la Paramount Television, una delle due sole collaborazioni tra le due societ\u00e0, l'altra fu \"Riptide\"). Fu fortemente promossa dalla ABC nel momento del debutto a fine gennaio del 1980. La serie attir\u00f2 un pubblico considerevole per i suoi primi episodi (fu il 29\u00ba programma pi\u00f9 visto della stagione televisiva 1979-80 negli Stati Uniti, secondo Nielsen), ma l'audience si abbass\u00f2 sostanzialmente nel finale della prima stagione e la serie non fu rinnovata per la stagione 1980-81.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 27 gennaio 1980 al 27 giugno 1980 sulla rete televisiva ABC. In Italia \u00e8 stata trasmessa negli anni 1980 su Rete 4 e poi su emittenti locali con il titolo \"Premiata agenzia Whitney\".\nAlcune delle uscite internazionali sono state:"}
{"id": "3938125", "revid": "46931", "url": "https://it.wikipedia.org/wiki?curid=3938125", "title": "Tenspeed and Brown Shoe", "text": ""}
{"id": "3938126", "revid": "1590006", "url": "https://it.wikipedia.org/wiki?curid=3938126", "title": "Cubo perfetto", "text": "Un cubo perfetto \u00e8 un qualsiasi numero naturale la cui \"radice cubica\" corrisponde ad un numero intero.\nIn aritmetica e algebra, il cubo di un numero \"n\" \u00e8 la sua terza potenza, cio\u00e8 il risultato della moltiplicazione del numero per s\u00e9 stesso tre volte:\nSi tratta anche della formula per calcolare il volume di un cubo il cui lato ha una lunghezza pari a \"n\". Da qui il nome.\nLa funzione inversa di trovare il numero il cui cubo \u00e8 \"n\" \u00e8 detta \"estrazione della radice cubica di \"n\"\". Restituisce il lato di un cubo dato il volume.\nPrimi 21 cubi perfetti.\nLa differenza fra i cubi di due interi consecutivi pu\u00f2 essere espressa come:\noppure\nApplicazioni.\nIl cubo di un numero appare nella formula per il calcolo del volume di una sfera, ottaedro, dodecaedro, icosaedro regolari, nella somma dei quadrati dei primi n numeri naturali, nella Terza legge di Keplero.\nSe al prodotto di tre termini consecutivi di una progressione aritmetica con primo termine \"a\" e ragione \"d\" (\"a\", e \"d\" interi positivi), si somma \"kd^2\", si ottiene un numero cubo perfetto K.\nIl prodotto di tre termini consecutivi di una progressione geometrica \u00e8 un cubo perfetto.\nProblema di Waring per i cubi.\nOgni cubo perfetto pu\u00f2 essere scritto come la somma di nove o meno cubi positivi. Ad esempio 23 non pu\u00f2 essere scritto come la somma di un numero non inferiore a nove di cubi positivi:\nUltimo teorema di Fermat per i cubi.\nL'equazione formula_3 non ha soluzioni intere non-banali (es. xyz = 0). Infatti, non ha interi di Eisenstein\nentrambe queste affermazioni sono vere anche per l'equazione formula_4.\nCi\u00f2 non \u00e8 vero se consideriamo la somma di cubi, con pi\u00f9 di due addendi: \nSomma dei primi n cubi.\nla somma dei primi n cubi \u00e8 l' n-esimo numero triangolare quadrato\nformula_8\nAd esempio la somma dei primi 5 cubi perfetti \u00e8 il quadrato del quinto numero triangolare\nma x, y devono soddisfare l'equazione di Pell negativa formula_10. Ad esempio per \"y\" = 5 e 29, allora,\ne cos\u00ec via. Ogni numero perfetto, eccetto il minore, \u00e8 la somma dei primi formula_13 cubi dispari:\nSomma di cubi di numeri in progressione aritmetica.\nEsistono esempi di cubi di numeri in progressione aritmetica la cui somma \u00e8 un cubo:\nLa formula \"F\" per trovare la somma di \"n\" cubi di numeri in progressione aritmetica, aventi comune differenza \"d\" a partire da un cubo iniziale formula_20, \u00e8:\n\u00e8 data da\nUna soluzione parametrica\n\u00e8 nota per formula_24, o cubi consecutivi, ma soluzioni non sporadiche sono note anche per interi formula_25, quali formula_26\nSomma dei reciproci.\nLa somma dei reciproci di tutti i cubi, usata in una grande variet\u00e0 di situazioni, \u00e8 nota come Costante di Ap\u00e9ry. Il suo vlaore \u00e8 dato dalla Funzione zeta di Riemann in corrispondenza del punto 3.\nNei numeri razionali.\nOgni numero razionale positivo \u00e8 la somma di tre cubi razionali positivi, mentre esistono razionali che non sono la somma di due cubi razionali.\nFunzione generatrice.\nLa funzione generatrice formula_28 di una serie formale di potenze formula_29, \u00e8 data da:\nStoria.\nIl calcolo del cubo di numeri grandi \u00e8 comune nella Storia della matematica.\nNel 2010, Alberto Zanoni ha scoperto un algoritmo per il calcolo del cubo di un grande intero, entro un certo intervallo, pi\u00f9 veloce della esponenziazione binaria (elevamento a potenze intere positive grandi di un numero)."}
{"id": "3938129", "revid": "1543377", "url": "https://it.wikipedia.org/wiki?curid=3938129", "title": "Hadar Hatorah", "text": "Yeshiva Hadar Hatorah \u00e8 una yeshiva maschile Chabad a Brooklyn, New York. \u00c8 la prima yeshiva al mondo per \"baali teshuva\".\nStoria.\nLa yeshiva \u00e8 stata fondata nel 1962 da Rabbi Yisroel Jacobson, attivista Chabad, per ospitare \"baalei teshuva\" interessati allo studio a tempo pieno in un ambiente tradizionale di yeshiva. Si trova presso la comunit\u00e0 chassidica Chabad-Lubavitch di Crown Heights, a Brooklyn (New York).\nLa yeshiva \u00e8 una filiale del \"National Committee for the Furtherance of Jewish Education\" (NCFJE; trad. Comitato Nazionale per lo Sviluppo dell'Istruzione Ebraica). Rabbi Jacob J. Hecht, decano del NCFJE, ha giocato un ruolo essenziale nello sviluppo della yeshiva ed \u00e8 stato anche il suo rettore. Dopo la sua morte, la yeshiva gli \u00e8 stata dedicata col nome \"Yeshivas Kol Yaakov Yehudah - Hadar Hatorah\" quale riconoscimento del suo operato.\nIl programma di studi include: Studio della Torah, Preghiera, Halakhah, Chassidismo, insegnamento dei valori ebraici. Alcuni dei corsi sono riconosvciuti accademicamente e possono essere trasferiti come crediti presso altre universit\u00e0. La scuola ammette studenti di tutte le estrazioni e aderenti a qualsiasi corrente ebraica."}
{"id": "3938151", "revid": "1543377", "url": "https://it.wikipedia.org/wiki?curid=3938151", "title": "Firebirth World Tour", "text": "Il Firebirth World Tour \u00e8 il decimo tour dell'hard rock band dei Gotthard in supporto al album omonimo che \u00e8 iniziato il 12 maggio 2012 a Buenos Aires ed \u00e8 terminato l'8 settembre 2013 a Zurigo.\n\u00c8 il primo tour con il nuovo cantante Nic Maeder.\nStoria.\nLa tourn\u00e9e era attesa con impazienza dai fan cos\u00ec come il nuovo album, a questo proposito il gruppo, in comunicato sul sito ufficiale, si \u00e8 espresso cos\u00ec:\nIl manager, Jan Bayati, in un'intervista al giornale svizzero tedesco \"Blick\" ha confermato l'eccitazione presente per questo comeback:\nIl concerto previsto per il 14 maggio 2012 ad Antofagasta, Cile, \u00e8 stato annullato a causa di necessari lavori di ristrutturazione al \"Statix Rock &amp; Soccer\". Si \u00e8 deciso comunque di fare un altro spettacolo in sostituzione di quest'ultimo, che si \u00e8 tenuto a Santiago del Cile il 15 maggio.\nIl 2 giugno 2012 la band si esibisce nella Commerzbank-Arena di Francoforte, davanti a 42000 spettatori nell'ambito dello spettacolo-evento del comico tedesco di origine turca \"B\u00fclent Ceylan\".\nIl primo concerto in patria si \u00e8 svolto il 7 luglio al Moon and Stars di Locarno. Sul finale sono stati dedicati come omaggio a Steve Lee l'inedito brano \"The Train\", suonato dal solo chitarrista Leo Leoni mentre il testo appariva sugli schermi laterali del palco, e la celeberrima \"Heaven\", in cui si poteva ammirare il passaggio di varie immagini del defunto frontman. Il tutto \u00e8 stato molto applaudito dal folto pubblico presente, pi\u00f9 di 12000 persone.\nL'11 settembre 2012 a Hiroshima, il gruppo ha concluso la sua pi\u00f9 grande tourn\u00e9e della carriera in Giappone con 5 date. Hanno assistito ai concerti pi\u00f9 di 10000 persone.\nIl concerto del 7 novembre 2012 a Vosselaar in Belgio ha dovuto essere posticipato a data da definirsi a causa dell'influenza che ha colpito il cantante Nic Maeder e i cui sintomi si erano gi\u00e0 presentati precedentemente alcuni giorni prima.\nSempre per lo stesso motivo il gruppo di supporto Unisonic non ha potuto prendere parte alle esibizioni di Langen e Ravensburg. Sono stati sostituiti dalla band heavy-metal tedesca Bonfire.\nTra la fine di gennaio e l'inizio di febbraio 2013 la band \u00e8 sbarcata per la prima volta sul suolo nordamericano. L'annuncio \u00e8 stato fatto sul sito ufficiale nel modo seguente:\nL'8 settembre 2013 il gruppo si \u00e8 esibito all'Opernhaus di Zurigo in una festa di gala per i 25 anni di quest'ultima con un concerto acustico. \u00c8 stato il primo con il nuovo cantante Nic Maeder.\nScaletta ufficiale.\nEncore:\nEncore 1:\nEncore 2:"}
{"id": "3938154", "revid": "767487", "url": "https://it.wikipedia.org/wiki?curid=3938154", "title": "Sparkassen Giro Bochum 2005", "text": "La Sparkassen Giro Bochum 2005, ottava edizione della corsa e valida come evento dell'UCI Europe Tour 2005 categoria 1.1, si svolse il 7 agosto 2005 su un percorso totale di 175,2\u00a0km. Fu vinta dal ceco Lubor Tesa\u0159 che termin\u00f2 la gara in 4h10'31\", alla media di 41,961\u00a0km/h.\nPartenza con 215 ciclisti, dei quali 52 portarono a termine il percorso."}
{"id": "3938189", "revid": "418630", "url": "https://it.wikipedia.org/wiki?curid=3938189", "title": "Emoagglutinazione", "text": "L'emoagglutinazione \u00e8 una reazione di agglutinazione che coinvolge i globuli rossi. L'agglutinina coinvolta nell'emoagglutinazione \u00e8 chiamata emoagglutinina.\nQuando si verifica emoagglutinazione, significa che i gruppi sanguigni del donatore e del ricevente sono incompatibili.\nQuando una persona produce anticorpi contro i propri globuli rossi, come nella malattia da agglutinine fredde e altre patologie autoimmuni, essi possono agglutinarsi spontaneamente: questo fenomeno \u00e8 chiamato autoagglutinazione e pu\u00f2 interferire con i test di laboratorio come la determinazione dei gruppi sanguigni e l'emocromo."}
{"id": "3938192", "revid": "119752904", "url": "https://it.wikipedia.org/wiki?curid=3938192", "title": "Coppa Interamericana 1968", "text": "La Coppa Interamericana 1968 \u00e8 stata la prima edizione del trofeo riservato alle squadre vincitrici della CONCACAF Champions' Cup e della Coppa Libertadores.\nAvvenimenti.\nIl primo incontro vide imporsi l'Estudiantes, che si dimostr\u00f2 superiore grazie al suo gioco. Il gol dell'1-0, realizzato al primo minuto, nacque da un'iniziativa di Ver\u00f3n, che dalla fascia serv\u00ec Conigliaro; l'attaccante effettu\u00f2 un colpo di testa schiacciato e incrociato che entr\u00f2 in rete. Al 20' Pereda pass\u00f2 il pallone a Ruvalcaba, che realizz\u00f2, di piede, il gol del pareggio; i giocatori dell'Estudiantes protestarono, sostenendo che il messicano fosse in fuorigioco, ma l'arbitro non ravvis\u00f2 alcuna irregolarit\u00e0. Al 31' Bilardo ricevette la sfera da Flores, dopo che Ribaudo aveva fallito il tiro: il centrocampista segn\u00f2 con un tiro a mezza altezza. In seguito fu Linares a portare i maggiori pericoli alla porta di Poletti, che respinse per\u00f2 tutti i suoi tiri; nel secondo tempo l'Estudiantes si dedic\u00f2 alla gestione del pallone, che protrasse sino al termine dell'incontro.\nLa gara di ritorno si svolse a La Plata: la partita fu caratterizzata dal bel gioco espresso da entrambe le squadre. L'Estudiantes pratic\u00f2 un gioco pi\u00f9 tecnico, mentre il Toluca si concentr\u00f2 sull'agonismo e la tenacia: i messicani applicarono le marcature pi\u00f9 strette su Conigliaro, Ribaudo e Ver\u00f3n, pressandoli con costanza. Eduardo Flores, dell'Estudiantes, segn\u00f2 il primo gol dell'incontro, direttamente da calcio d'angolo; Linares pareggi\u00f2, con un colpo di testa in corsa su cross di Ar\u00e9valo. A definire la vittoria messicana fu Albino Morales, che con una progressione riusc\u00ec a raggiungere l'area dell'Estudiantes e a superare Poletti; dopo la rete del 2-1 gli argentini tentarono di pareggiare, ma Florentino L\u00f3pez si oppose a ogni conclusione pericolosa.\nLo spareggio, resosi necessario per via della perdurante situazione di parit\u00e0, si tenne a Montevideo, capitale dell'Uruguay, allo Stadio del Centenario. Questa volta, nessuna delle due squadre spicc\u00f2 per la qualit\u00e0 del proprio gioco, ma il Toluca cedette alla pressione dell'Estudiantes e si fece dominare dagli argentini per tutto l'incontro. Malbernat, al 7' minuto, effettu\u00f2 un lungo traversone dalla fascia destra: il passaggio fu raccolto da Flores, che da due metri super\u00f2 L\u00f3pez, con un rasoterra diretto all'angolo destro. Al 44' su un tiro dello stesso Flores fu decisiva la deviazione di Conigliaro, che port\u00f2 il risultato sul 2-0. A chiudere la partita fu lo stesso Conigliaro, che sigl\u00f2 il terzo gol a dieci minuti dal termine."}
{"id": "3938198", "revid": "682087", "url": "https://it.wikipedia.org/wiki?curid=3938198", "title": "Inibizione dell'emoagglutinazione", "text": ""}
{"id": "3938199", "revid": "287204", "url": "https://it.wikipedia.org/wiki?curid=3938199", "title": "Benedetto Coda", "text": "Biografia.\nSecondo Vasari Benedetto fu allievo di Giovanni Bellini. Soggiorn\u00f2 per un breve periodo a Ferrara e si stabil\u00ec a Rimini nell'ultima decade del quindicesimo secolo. Il suo lavoro tuttavia ha poco in comune con la scuola veneziana ma presenta maggiori affinit\u00e0 con quello di Francesco Francia.\nOltre a Rimini lavor\u00f2 in diversi altri centri dell'Emilia-Romagna e delle Marche, dove fu a capo di una bottega (Faenza, Ravenna, Cesena, Pennabilli, Pesaro e Urbino), in molti casi assistito dai figli (Bartolomeo, Francesco e Raffaele). Fu eletto membro del Consiglio cittadino. Alla sua morte, nel 1535, la gestione della bottega pass\u00f2 al figlio Bartolomeo."}
{"id": "3938215", "revid": "2062065", "url": "https://it.wikipedia.org/wiki?curid=3938215", "title": "Campos Racing", "text": "Campos Racing \u00e8 un team automobilistico spagnolo di propriet\u00e0 dell'ex-pilota di Formula 1 Adri\u00e1n Campos. Prende parte, tra le altre serie, al campionato di Formula 2 ed al WTCC.\nStoria.\nFondata nel 1998 con il nome di \"Campos Motorsport\", la squadra comincia a competere nella Formula Nissan, dove vince il titolo con Marc Gen\u00e9 nel 1998, con Fernando Alonso nel 1999, e con Antonio Garc\u00eda nel 2000. Il team partecipa al campionato fino al 2004, quando passa alla Formula 3 spagnola. Nel 2005 cambia nome in \"Campos Racing\" e nel 2007 in \"Campos Grand Prix\", prima di chiamarsi nuovamente Campos Racing dal 2011. Nelle stagioni 2011 e 2012 partecipa alla Auto GP, mentre dal 2013 si iscrive a competizioni internazionali riservate alle vetture turismo quali WTCC e TCR International Series. Dal 2015 disputa la GP3 Series e dal 2019 entra nella lista degli iscritti del Campionato FIA di Formula 3.\nGP2/Formula 2.\nNel 2005 la squadra inizia l'impegno nella GP2 Series, ma nelle prime due stagioni ottiene scarsi risultati, terminando agli ultimi posti della classifica riservata ai team. Le cose migliorano nella stagione 2007, in cui il team ottiene le prime vittorie con Pantano (che si piazza terzo nel campionato piloti) e Petrov, terminando al terzo posto tra le squadre.\nNella stagione 2008 riesce a vincere il titolo riservato alle scuderie, correndo con Vitalij Petrov, Ben Hanley e Lucas Di Grassi, che finisce al terzo posto tra i piloti pur subentrando a stagione iniziata. Ad ottobre 2008 il team della GP2 viene ceduto interamente ad Alejandro Agag, che lo ribattezza Barwa Addax e corre nella categoria dal 2009 al 2013.\nNel 2014 la squadra torna in GP2 dopo aver rilevato nuovamente il team Barwa Addax. Dal 2014 al 2018 riesce ad ottenere un totale di cinque vittorie, con il quarto posto nella classifica piloti del 2015 di Haryanto come miglior risultato.\nPer la stagione 2019 ingaggia Jack Aitken e Dorian Boccolacci.Il sedile del francese viene occupato, nel corso della stagione, anche dall'indiano Arjun Maini e dal giapponese Marino Sato. Il team si classifica quinto nella classifica costruttori, cos\u00ec come Aitken nella classifica piloti. Nel 2020 viene confermato Aitken e assunto il debuttante Guilherme Samaia. Per il team si riveler\u00e0 una stagione deludente, classificandosi al nono posto nella classifica costruttori. Nel 2021 i due piloti del team sono Ralph Boschung e Gianluca Petecof al suo esordio nella categoria, l'anno precedente ha vinto il Campionato FIA di Formula 3 europea regionale. Il secondo per\u00f2 abbandoner\u00e0 la categoria per mancanza di budget, lasciando il posto a Matteo Nannini.\nEuroformula Open.\nNel 2008 vince nella Formula 3 spagnola con Germ\u00e1n S\u00e1nchez e nel 2009 con Bruno M\u00e9ndez. Il team riesce a vincere il campionato piloti di Euroformula Open 2016 con Leonardo Pulcini, e prevale anche in quello a squadre.\nFormula 1.\nNel 2009 collaborando con la Meta Image ottiene l'iscrizione alla Formula 1 per il 2010 con il nome di Campos Grand Prix, ma nel febbraio 2010 la scuderia viene venduta a Jos\u00e9 Ram\u00f3n Carabante e rinominata \"Hispania Racing\", scuderia che corre in Formula 1 dal 2010 al 2012.\nGP3 Series/Formula 3.\nDal 2015 prende parte al campionato GP3 Series e ottiene un totale di quattro vittorie tra il 2015 e il 2018, con quest'ultima quale migliore stagione nella categoria, in cui ottiene due vittorie con Leonardo Pulcini e il terzo posto nella classifica a squadre. Dal 2019 prende parte al Campionato FIA di Formula 3, che sostituisce la GP3. Per la prima stagione ingaggia il venezuelano Sebasti\u00e1n Fern\u00e1ndez, l'australiano Alex Peroni e l'italiano Alessio Deledda.Si classificano ultimi nella classifica costruttori, con il solo Peroni (che verr\u00e0 sostituito da David Schumacher nelle ultime gare a casa dell'infortunio a Monza) a fare punti. Per il 2020, confermati Peroni e Deledda, arriva Sophia Fl\u00f6rsch (che a Spa verr\u00e0 sostituita da Andreas Estner). Anche questa stagione a portare punti sar\u00e0 solo Peroni, riuscendo a portare il team al settimo posto nella classifica costruttori."}
{"id": "3938226", "revid": "287204", "url": "https://it.wikipedia.org/wiki?curid=3938226", "title": "Earthsiege 2", "text": "Earthsiege 2 \u00e8 un videogioco di simulazione di veicoli di vario genere, con componenti di simulatore di volo e di tattica in tempo reale, con paesaggio, unit\u00e0 e strutture 3D; questo \u00e8 ambientato in un mondo devastato di un ipotetico futuro prossimo sulla Terra e sulla Luna, durante un'immaginaria guerra, in cui si deve controllare e costruire veicoli da battaglia di tipo mecha (con zampe meccaniche), detti \"herculan o herc\", pi\u00f9 un velivolo speciale, occupandosi di una squadra di piloti.\nIl titolo \u00e8 stato sviluppato da Sierra e distribuito nell'anno 1996.\nQuesto \u00e8 il seguito di \"\" distribuito nell'anno 1994 e fatto anch'esso dalla stessa casa di sviluppo, e ha avuto un'espansione.\nModalit\u00e0 di gioco.\nLa campagna per il gioco in singolo comprende in sequenza decine di scenari (con filmati di intermezzo fatti dal vivo sui compiti da svolgere di volta in volta \"briefing\") che sono raggruppati in alcune minicampagne di molte missioni con obiettivi multipli di vario tipo da raggiungere in serie sulla mappa (con vari livelli di difficolt\u00e0 crescenti) relativa agli umani contro le macchine controllate da computer \"Cybrids\" ibridi-cibernetici; inoltre vi \u00e8 la possibilit\u00e0 di gareggiare su una singolo scenario di battaglia.\nPoi sono presenti anche alcune missioni di pratica per imparare le nozioni di base del gioco (simili a lezioni \"tutorial\") e una completa guida molto comoda con la descrizione di tutte le varie cose presenti."}
{"id": "3938230", "revid": "47945438", "url": "https://it.wikipedia.org/wiki?curid=3938230", "title": "Earthsiege", "text": ""}
{"id": "3938240", "revid": "1343317", "url": "https://it.wikipedia.org/wiki?curid=3938240", "title": "Cavolo rapa", "text": "Il cavolo rapa \u00e8 una cultivar di \"Brassica oleracea\".\nDescrizione.\nLa parte inferiore del fusto (chiamata \"torsa\") forma un ingrossamento a forma di globo, di poco staccato dal terreno. La torsa (chiamata impropriamente rapa) ha una consistenza carnosa e costituisce la parte commestibile dell'ortaggio; pu\u00f2 avere esteriormente una colorazione bianca, verde o violetta.\nTecnica colturale.\nLa semina avviene in semenzaio a maggio o giugno. Il trapianto in campo delle piantine \u00e8 effettuato dopo un paio di mesi. La raccolta viene effettuata in autunno.\nIn cucina.\nIl cavolo rapa pu\u00f2 essere consumato crudo (nella preparazione di insalate), cotto al vapore o bollito, oppure stufato in padella con olio (o burro) aglio e altre spezie. Le foglie venivano tradizionalmente usate come foraggio."}
{"id": "3938241", "revid": "92723", "url": "https://it.wikipedia.org/wiki?curid=3938241", "title": "Sede titolare di Ath Truim", "text": ""}
{"id": "3938243", "revid": "92723", "url": "https://it.wikipedia.org/wiki?curid=3938243", "title": "Miguel Fenelon C\u00e2mara Filho", "text": ""}
{"id": "3938245", "revid": "287204", "url": "https://it.wikipedia.org/wiki?curid=3938245", "title": "Pendragon (gioco di ruolo)", "text": "King Arthur Pendragon, normalmente abbreviato in Pendragon \u00e8 un gioco di ruolo scritto Greg Stafford da in cui i giocatori assumono il ruolo di cavalieri che eseguono imprese cavalleresche nella traduzione delle leggende arturiane. Pubblicato inizialmente dalla Chaosium e quindi acquisito dalla Green Knight Publishing, che a sua volta pass\u00f2 i diritti alla White Wolf nel 2004. La White Wolf vendette il gioco a Stevart Wieck nel 2009 e questi fond\u00f2 la Nocturnal Media, che da allora ha aggiornato e ristampato la quinta edizione originariamente pubblicata dalla White Wolf. \u00c8 stato uno dei primi giochi di ruolo narrativi.\nNel 1991 la terza edizione delle regole vince l'Origins Award 1990 per \"Best Roleplaying Rules\" (\"Miglior regolamento di gioco di ruolo\").\nAmbientazione.\n\"Pendragon\" \u00e8 basato sul romanzo arturiano del XV secolo, \"La morte di Art\u00f9\" (\"Le Morte d'Arthur\") di Thomas Malory ed evita accuratamente i clich\u00e9 dei giochi di ruolo fantasy, a favore dell'aderenza alle fonti. Questo lo ha reso in un certo modo un gioco con una nicchia di culto, anche in un mercato ristretto come quello dei giochi di ruolo.\nLe avventure sono spesso di natura politica, militare o spirituale, piuttosto che dungeon crawl e sono spesso presenti elementi congruenti alla leggende arturiane. Una parte importante del gioco \u00e8 il tempo tra le avventure, durante il quale i personaggi gestiscono le loro propriet\u00e0, si sposano, invecchiano e hanno figli. Tipicamente i personaggi vivono un'avventura all'anno e le campagne spesso si sviluppano lungo generazioni, con i giocatori che ritirano i propri personaggi giocanti e assumono il ruolo dei loro eredi. Questo \u00e8 abbastanza divers o dallo standard di altri giochi di ruolo, in cui un gruppo di personaggi viene giocato intensamente, senza considerazioni su quello che accade alla loro famiglia o discendenti. L'influenza di questa idea pu\u00f2 essere vista nel gioco di ruolo \"Ars Magica\", che incoraggia anch'esso storie che si sviluppano nel corso di anni o decenni (oltre ad essere anch'esso ambientato in un'Europa medievale).\nL'ambientazione standard di \"Pendragon\" \u00e8 un \"pastiche\" della storia reale della Britannia del V e VI secolo, della storia dell'alto medioevo (dal X al XV secolo) e della leggenda arturiana. le forze politiche sono rozzamente quelle realmente presenti nella Britannia postromana: celti che combattono invasori germani, irlandesi e pitti, successivamente al collasso dell'autorit\u00e0 romana. Comunque la tecnologia e molti aspetti della cultura sono progrediti in maniera accelerata, in modo che la Britannia viene descritta come completamente feudale. I cavalieri hanno stemmi unici, combattono in tornei e perseguono l'amor cortese. In effetti molte delle caratteristiche dell'ambiente nel quale i racconti arturiani sono composti sono proiettati dal futuro. Molti degli eventi e delle personalit\u00e0 della campagna provengono dalla letteratura arturiana, composta a partire dal Medio Evo fino all'era moderna. Detto questo \u00e8 comunque possibile gestire una campagna di \"Pendragon\" fermamente ambientata nei secoli bui oppure in una visione pi\u00f9 fantastica della Britannia arturiana.\nSistema di gioco.\nLe meccaniche di gioco sono principalmente da notare per il loro sistema di tratti per le personalit\u00e0 e le passioni che rappresentano e controllano il comportamento dei personaggi. Per il resto le meccaniche di gioco sono basate sul \"Basic Role-Playing\" (\"BRP\"), con l'aggiunta di carte e tabelle per determinare quello che succede alla famiglia di un personaggio tra un'avventura e l'altra. I punteggi di caratteristiche dei personaggi sono basati sul \"BRP\" standard, ma le abilit\u00e0 vengono risolte con un dado a venti facce, piuttosto che uno percentuale.\nInsieme alla prima edizione venne pubblicata \"The Pendragon Campaign\" (1985), una campagna della durata di ottant'anni, in cui venivano descritti in dettaglio gli avvenimenti che si sarebbero verificati. Questa, insieme alle regole per gestire le famiglie dei personaggi, enfatizzava campagne nelle quali il gioco non fosse incentrato sul singolo personaggio, ma sulla sua famiglia.\nSolo la quarta edizione di \"Pendragon\" include meccaniche per la magia e personaggi con poter magici. Tutte le altre edizioni, inclusa la quinta, assumono che il personaggio sia un cavaliere o una lady e limitano la magia a personaggi controllati dal master.\nTutte le edizioni fino alla quarta permettevano la generazione casuale di personaggi originari di un'ampia variet\u00e0 di culture del Regno Unito e dell'Europa Occidentale, che venne espansa nei supplementi successivi. La quinta edizione supporta solo la creazione di giovani cavalieri originari da Salisbur, che era l'opzione consigliata nella terza e quarta edizione. Il supplemento \"Book of Knights and Ladies\", autopubblicato da Greg Stafford nel 2008, permette la creazione di personaggi di origini diverse per la quinta edizione.\nStoria.\nLa prima edizione fu una confezione in scatola pubblicata dalla Chaosium nel 1985, progettata e scritta da Greg Stafford. La Chaosium programm\u00f2 una seconda edizione con cambiamenti minori alle regole, ma la pubblicazione venne cancellata poich\u00e9 la Chaosium decise di sospendere la pubblicazione di giochi confezionati in scatole.\nNel 1990 venne pubblicata una terza edizione curata ancora da Stafford in forma di libro. La quarta edizione venne pubblicata dalla Chaosium nel 1993 e ristampata dalla Green Knight Publishing nel 1999, le regole basi rimasero consistenti con quelle della terza edizione, ma il manuale venne espanso per includere regole per personaggi maghi e per un sistema di generazione avanzata dei personaggi (che in precedenza era stato incluso nel supplemento \"Knights Adventurous\" per la terza edizione). Negli anni successivi venne mediamente stampato un nuovo prodotto all'anno..\nNel 1997 venne affiancata ai manuali di gioco una collana di narrativa arturiana, similmente a quanto era stato fatto per \"Il richiamo di Cthulhu\" nel 1992. Il primo titolo della collana fu la ristampa di \"The Arthurian Companion\", un testo di riferimento enciclopedico sul mito che era gi\u00e0 stato pubblicato poco dopo la prima edizione del gioco. La collana era curata da curata dallo studioso del ciclo arturiano Raymon H. Thompson.\nNel 1997 la Chaosium cedette i diritti di \"Pendragon\" (sia il gioco, che la collana di narrativa) a Peter Corless, in compensazione per un debito non pagato, che fond\u00f2 la Green Knight Publishing per pubblicare il materiale. Inizi\u00f2 con due libri della collana di narrativa che erano gi\u00e0 pronti alla stampa al momento della cessione, \"Arthur, the Bear of Britain\" (1998) e \"To the Chapel Perilous\". I primi manuali di gioco pubblicati furono nel 1999, due manuali di avventure, \"Tales of Chivalry and Romance\", \"Tale of Magic and Miracles\" e \"Saxon!\", un supplemento dedicato ai Sassoni. A questi seguirono nel 2000 \"King Arthur Pendragon: Book of Knights\", una versione ridotta della quarta edizione che doveva fungere da introduzione all'ambientazione e la ristampa di due moduli di avventure gi\u00e0 pubblicate dalla Chaosium.\nPer il 2001 la linea di gioco era chiaramente fallita. Fin dall'inizio non era stata una collana particolarmente popolare (uno dei motivi per cui la Chaosium aveva deciso di cederla), durante il suo periodo alla Green Knight Publishing si alternarono diversi curatori, nessuno dei quali particolarmente esperto e che non riuscirono a portare a completamento nuovi volumi. Infine del 2000 ci fu l'inizio del boom del \"d20 System\" che sottrasse visibilit\u00e0 e spazio a tutti gli altri prodotti. La linea di narrativa prosegu\u00ec per un altro anno, ma anch'essa chiuse nel 2002.\nNel 2004 i diritti del gioco vennero ceduti alla White Wolf che pubblic\u00f2 sotto la sua etichetta ArtHaus una quinta edizione semplificata del gioco nel dicembre 2005, e la massiccia campagna \"The Great Pendragon Campaign\", che dettaglia eventi, avventure e personaggi del regno di Uther Pendragon dal 485 fino alla fine dell'era arturiana. La versione precedente di questo supplemento \"The Pendragon Campaign\" vinse l'Origins Award 1985 per \"Best Roleplaying Supplement\", e \"The Great Pendragon Campaign\" vinse il Diana Jones Award 2007.\nNel 2010 Stewart Wieck, uno dei fondatori della White Wolf, lasci\u00f2 l'azienda portando con s\u00e9 i diritti di \"Pendragon\" e fond\u00f2 la Nocturnal Games e con la collaborazione di Greg Stafford ha pubblicato in print-on-demand un'edizione 5.1 del regolamento. Altri supplementi sono stati prodotti direttamente da Greg Stafford.\nNel corso della sua storia sono stati pubblicati diversi supplementi dedicati ad aree sia della Britannia arturiana, sia esterne per creare personaggi diversi da quelli del manuale base:\nLe regioni descritte negli ultimi tre supplementi erano comprese nel reame di Art\u00f9 e pertanto usano la generazione dei personaggi standard.\nNel 2018 i diritti del gioco sono tornati di propriet\u00e0 della Chaosium.\nEdizioni.\nFonte:"}
{"id": "3938247", "revid": "1543377", "url": "https://it.wikipedia.org/wiki?curid=3938247", "title": "Merkos L'Inyonei Chinuch", "text": "La Merkos L'Inyonei Chinuch (, lett. \"Central Organization for Education\" - Organizzazione Centrale per l'Istruzione) \u00e8 la divisione educativa centrale del movimento Chabad-Lubavitch. Fondata dal sesto Rebbe, Rabbi Yosef Yitzchok Schneersohn nel 1943, l'organizzazione venne inizialmente diretta dal genero, Rabbi Menachem Mendel Schneerson, che sarebbe in seguito diventato il settimo Rebbe. Oggi Rabbi Yehuda Krinsky \u00e8 il Presidente e Rabbi Moshe Kotlarsky officia quale Vicepresidente.\nUna delle sue divisioni pi\u00f9 note \u00e8 la divisione \"Merkos Shlichus\", che invia coppie di giovani studenti rabbinici, comunemente chiamati \"Roving Rabbis\" (\"Rabbini itineranti\"), alle comunit\u00e0 ebraiche piccole e isolate sparse per il mondo. Un totale di 400 studenti partecipa al programma rabbinico estivo di visite per sensibilizzare e diffondere la conoscenza dell'ebraismo e della Torah. A tutt'oggi il programma ha inviato studenti in pi\u00f9 di 150 Paesi.\nStruttura organizzativa.\nLa Merkos L'Inyonei Chinuch ha le seguenti divisioni:"}
{"id": "3938249", "revid": "287204", "url": "https://it.wikipedia.org/wiki?curid=3938249", "title": "Hlasivo", "text": "Hlasivo \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3938252", "revid": "173006", "url": "https://it.wikipedia.org/wiki?curid=3938252", "title": "Taw (lettera)", "text": "Taw o Tav o Tau \u00e8 la ventiduesima e ultima lettera della maggior parte degli alfabeti semitici, come il fenicio, l'arameo, il siriaco, l'ebraico e l'arabo.\nStoria.\nLa lettera Taw deriverebbe dal geroglifico a forma di X con cui gli egiziani indicavano i segni di conteggio.\nLa lettera fenicia \u00e8 all'origine del \u03a4, \u03c4 dell'alfabeto greco, della T dell'alfabeto latino e della \u0422 cirillica.\nIl suo valore fonetico \u00e8, a seconda del contesto, una t."}
{"id": "3938256", "revid": "287204", "url": "https://it.wikipedia.org/wiki?curid=3938256", "title": "Hlavatce (T\u00e1bor)", "text": "Hlavatce \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3938257", "revid": "1543377", "url": "https://it.wikipedia.org/wiki?curid=3938257", "title": "Draft WNBA 2005", "text": "Il Draft WNBA 2005 fu il nono draft tenuto dalla WNBA e si svolse il 16 aprile 2005."}
{"id": "3938260", "revid": "287204", "url": "https://it.wikipedia.org/wiki?curid=3938260", "title": "Hod\u011bt\u00edn", "text": "Hod\u011bt\u00edn \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3938261", "revid": "287204", "url": "https://it.wikipedia.org/wiki?curid=3938261", "title": "Hodetin", "text": ""}
{"id": "3938262", "revid": "322321", "url": "https://it.wikipedia.org/wiki?curid=3938262", "title": "Chiesa di Santa Maria Novella (Bracciano)", "text": "Il convento e la chiesa di Santa Maria Novella sono un complesso religioso di Bracciano originariamente appartenente agli Agostiniani. Nel convento hanno ora sede il Museo Civico, l'Archivio storico comunale ed alcuni ufficio comunali.\nStoria.\nIl complesso conventuale di Santa Maria Novella ha origine nel 1436 per volont\u00e0 del cardinale Giordano Orsini, che volle dare maggiore assistenza spirituale alla comunit\u00e0 di Bracciano. Papa Eugenio IV, al quale il cardinale Orsini era molto vicino, con una propria bolla don\u00f2 all'ordine agostiniano una casa in Bracciano per fondare un convento fornito di Chiesa, campanile e orti. La comunit\u00e0 agostiniana si trasfer\u00ec, quindi, in paese da San Liberato. In quel periodo la casa donata dal papa si trovava fuori dalle mura medievali del \"castrum.\"\nLa Chiesa.\nLa costruzione della chiesa inizi\u00f2, con molta probabilit\u00e0, poco dopo il trasferimento dei frati e si prolung\u00f2 non poco nel tempo. Una lapide posta all'interno della chiesa riporta al 1580 la data della consacrazione ufficiale. Nei primi anni del 1600 venne completato il campanile, che appare ancora in costruzione in un dipinto dei fratelli Zuccari conservato nel castello Odescalchi datato al 1560. Nel corso del Seicento la comunit\u00e0 agostiniana crebbe e fu necessario adeguare la chiesa e il convento al maggiore numero di frati e di conversi \nLa chiesa sub\u00ec un primo ampliamento nel 1628/30 su progetto dell'architetto Orazio Turriani, che fece allungare la navata ricavando due nuove cappelle e ridisegn\u00f2 la facciata, eliminando la piccola piazza che era originariamente davanti alla chiesa. Nel 1660 fu allungato il coro, che era diventato troppo piccolo per il gran numero dei frati e dei novizi. Pochi anni prima era infatti stato istituito nel convento uno studio di logica e filosofa per i novizi dell\u2019Ordine agostiniano. Nello spazio sottostante fu costruita una prima sagrestia, della quale la chiesa era probabilmente ancora priva. Nel 1692 fu costruito l'altare maggiore ancora oggi visibile nella chiesa. \nUn nuovo sostanziale ampliamento interess\u00f2 la chiesa a partire dal 1764, su progetto dell\u2019architetto Nicola Fagioli. Sarebbe pi\u00f9 esatto dire che la chiesa fu demolita e ricostruita: si salv\u00f2 infatti solo l\u2019altar maggiore costruito nel 1692. I lavori durarono otre trent\u2019anni: fu costruita l\u2019attuale sagrestia e, oltre alla chiesa, furono ristrutturate anche le facciate esterne del convento: l\u2019edificio visibile oggi \u00e8 frutto di quei lavori. L\u2019inaugurazione della nuova chiesa, non ancora consacrata, avvenne nel 1797.\nNelle tre cappelle a destra entrando sono esposti tre dipinti realizzati nel 1794 da Giuseppe Tori, un frate agostiniano allievo del Kuntze; i tre dipinti hanno per soggetto santi agostiniani. Nella cappella pi\u00f9 vicina all'ingresso l\u2019Elemosina di San Tommaso di Villanova, nella seconda la morte di San Nicola da Tolentino e nella terza la Madonna della cintola con Sant\u2019Agostino e Santa Monica.\nIl monumentale altar maggiore divide lo spazio destinato ai fedeli dal coro retrostante, destinato ai frati. L\u2019altare, costruito tra il 1692 ed il 1696 su progetto dell\u2019arch. Domenico Rainaldi, \u00e8 decorato da un bellissimo paliotto di marmo intarsiato e dalle\u00a0 statue di S. Agostino e di S. Monica scolpite da Giovanni Francesco Torriani. L\u2019affresco nell\u2019abside, raffigurante l\u2019Assunzione di Maria, \u00e8 del pittore polacco Taddeo Kuntze, che lavorava per l'Ordine Agostiniano. In sagrestia \u00e8 conservata un\u2019altra bella tela di Kuntze raffigurante la Piet\u00e0.\nI dipinti nelle tre cappelle a sinistra raffigurano una Crocifissione del 1700, il Transito di San Giuseppe dipinto da Pietro Gagliardi (1809-1890) e l\u2019Estasi di Santa Chiara da Montefalco, dipinto attribuito ad un pittore della cerchia del Kuntze.\nIl Convento.\nAlla fine del XV secolo il convento fu compreso all'interno della nuova cinta muraria, costruita per la difesa del castello, costruito dalla famiglia Orsini a partire da una rocca medievale. In quel periodo la dimensione del complesso conventuale era piuttosto limitata; c'erano certamente la chiesa (in costruzione) e la casa donata da Giordano Orsini e una serie di botteghe sul lato della piazza, come documentato dal catasto del 1568. Risale al XVI secolo il pozzo attualmente posto al centro del chiostro, che testimonia con lo stemma inquartato Orsini-Medici le nozze tra Paolo Giordano I Orsini e Isabella De' Medici, figlia di Cosimo I, celebrate nel 1556. \nTra il 1600 e la prima met\u00e0 del 1700 il convento sub\u00ec diversi ampliamenti in seguito all\u2019aumento del numero di frati e dei novizi residenti: l\u2019edificio fu quindi interessato spesso da lavori per nuove costruzioni e soprelevazioni delle parti esistenti. Quello di Bracciano era un convento abbastanza importante per l\u2019Ordine agostiniano, tanto che nel 1648 vi fu istituita una scuola di logica e filosofia per i novizi. I giovani chierici erano affidati alle cure di un rettore e dovevano seguire precise regole di comportamento, che \u00e8 ancora possibile leggere nei libri capitolari del convento conservati in archivio. \nNel primi anni del 1700 i frati acquistarono le case e le botteghe su quella che \u00e8 oggi piazza Mazzini per l\u2019ultimo e definitivo ampliamento del convento, che dopo i lavori assunse la forma attuale: per collegare i vari piani fu necessario costruire la grande scala che partendo dal chiostro collegava tutti i piani del convento.\nA quel periodo risale il bell\u2019affresco raffigurante S. Agostino che si trova nella sala conferenze al primo piano, che un tempo era la sala capitolare del convento. La sala capitolare era la sala comune dei monaci. L\u00ec si leggevano i \u201ccapitoli\u201d della Regola agostiniana e si discutevano i problemi e le esigenze della comunit\u00e0 monastica. Nel Capitolo potevano parlare solo i monaci; eventuali persone ammesse non avevano diritto di intervenire (ancora oggi si una l\u2019espressione \u201cnon avere voce in capitolo\u201d).\nA seguito della decisione del Regno d\u2019Italia di eliminare gli ordini religiosi il convento pass\u00f2 di propriet\u00e0 allo Stato e, nel 1873, al Comune, che lasci\u00f2 la chiesa aperta al culto e destin\u00f2 l'edificio ad usi diversi: scuole elementari, asilo, ufficio postale, e dai primi anni del 1900, Pretura (in seguito uffici del Tribunale) e carcere.\nTra il 1998 ed il 2003 l\u2019edificio \u00e8 stato completamente restaurato dal Comune, con i contributi dello Stato e della Comunit\u00e0 Europea, e destinato a Museo Civico, Archivio Storico ed uffici comunali."}
{"id": "3938269", "revid": "287204", "url": "https://it.wikipedia.org/wiki?curid=3938269", "title": "Waw", "text": "W\u0101w o Vav (anche vau) \u00e8 la sesta lettera nella gamma di lingue protosinaitiche nordoccidentali e viene quindi inclusa nell'alfabeto fenicio, aramaico, ebraico, siriaco e arabo (\"sesta\" nel tradizionale ordine abjad, 27\u00aa nel ordine arabo moderno). Viene dopo la \u1e25\u0113 (\u05d4) e prima della zayin (\u05d5). Corrisponde a cinque lettere latine: F, U, V, W e Y. La w\u0101w fenicia sembra una Y ma si pronuncia w. Quella ebraica sembra un trattino (\u05d5).\nIn arabo e quindi nella maggioranza delle lingue semitiche rappresenta il suono , sebbene in altre, come l'ebraico moderno e la lingua persiana indoeuropea, rappresenti invece il suono . In alcune (come l'ebraico e l'arabo) anche la vocale lunga .\n\"Waw\" letteralmente significa \"gancio/piccheto/lancia\".\n\"Waw\" ebraica.\nOrtografia ebraica compitata: \nPronuncia nell'ebraico moderno.\n\"Waw\" ha tre varianti ortografiche, ognuna con un differente valore fonemico e rendimento fonetico:\nNell'ebraico moderno la frequenza d'uso di \"waw\", tra tutte le lettere, \u00e8 di circa il 10.00%.\nValore numerico.\n\"Waw\" nella ghematria rappresenta il numero 6 e quando viene usato all'inizio degli anni ebraici, indica 6000 (cio\u00e8 in numeri sarebbe la data 6754.)\nParole scritte con \"waw\".\n\"Waw\" all'inizio di una parola pu\u00f2 avere diversi significati:\n(Nota: l'ebraico pi\u00f9 antico non aveva \"tempi\" nel senso temporale: \"perfetto\" e \"imperfetto\" denotavano invece aspetti di un'azione completata o continua. I tempi verbali dell'ebraico moderno si sono invece avvicinati alle loro controparti indoeuropee. Come regola, l'ebraico moderno non usa la forma di \"waw consecutiva\").\n\"Waw\" siriaca.\nNell'alfabeto siriaco la sesta lettera \u00e8 \u0718 \u2014 Waw \u0718\u0710\u0718, viene pronunciata come una [w]. Quando usata come una mater lectionis, la \"Waw\" con un punto in apice \u00e8 una vocale [o], con un punto sottolettera diventa una vocale [u]. Il valore numerico \u00e8 6."}
{"id": "3938275", "revid": "287204", "url": "https://it.wikipedia.org/wiki?curid=3938275", "title": "Hodonice (Boemia meridionale)", "text": "Hodonice \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3938276", "revid": "16758", "url": "https://it.wikipedia.org/wiki?curid=3938276", "title": "Corrida de S\u00e3o Silvestre", "text": ""}
{"id": "3938278", "revid": "110157", "url": "https://it.wikipedia.org/wiki?curid=3938278", "title": "See-Saw/Cool Jerk", "text": "See-Saw/Cool Jerk \u00e8 il quinto 45 giri da solista di Lucio Dalla, pubblicato nel 1966 dalla ARC.\nIl disco.\nIl disco viene pubblicato con la denominazione The Group, e il nome di Dalla non appare n\u00e9 in etichetta n\u00e9 in copertina.\nL'arrangiamento delle due canzoni \u00e8 curato da Alessandro Alessandroni, e in entrambi i brani suona il complesso dello stesso Alessandroni.\nIn copertina vi \u00e8 una ragazza vestita d'argento sulla destra, mentre a sinistra vi sono i titoli delle canzoni.\nSee-Saw.\n\"See-Saw\" \u00e8 una canzone scritta da Carlo Nistri per il testo e da Alessandro Alessandroni per la musica.\nIl brano nasce dal tentativo fatto dall'RCA Italiana di lanciare un nuovo ballo, il \"see-saw\", tentativo in cui rientra anche la canzone \"La sai troppo lunga\" di Rita Pavone (che nel ritornello ripete molte volte \"See saw\").\nCool Jerk.\n\"Cool Jerk\" \u00e8 la cover di una canzone di Donald Storball lanciata pochi mesi prima dai The Capitols; la canzone \u00e8 cantata da Dalla in inglese."}
{"id": "3938280", "revid": "767487", "url": "https://it.wikipedia.org/wiki?curid=3938280", "title": "Sounds from Nowheresville", "text": "Sounds from Nowheresville \u00e8 il secondo studio album del duo inglese The Ting Tings, pubblicato dalla Columbia il 24 febbraio 2012. L'album \u00e8 stato registrato in Europa, nelle citt\u00e0 di Berlino, Ibiza, Murcia e Londra, tra il 2009 e il 2011. Il primo singolo estratto \u00e8 stato \"Hang It Up\", pubblicato digitalmente il 27 dicembre 2011, ma il video era gi\u00e0 stato precedentemente caricato sul canale YouTube del gruppo il 18 ottobre 2011. Il secondo singolo pubblicato \u00e8 \"Silence\", uscito il 27 febbraio 2012."}
{"id": "3938281", "revid": "729019", "url": "https://it.wikipedia.org/wiki?curid=3938281", "title": "Giovanni Casella", "text": "Biografia.\nSecondo alcuni ricercatori Giovanni Casella, romano di nascita, milit\u00f2 in Italia nelle ultime fasi del Risorgimento nazionale. Emigrato negli Stati Uniti si impieg\u00f2 come maniscalco, manovale, minatore e mercante, arruolandosi nel 1872 nell'esercito americano sottoscrivendo una ferma di cinque anni, con il nome di John James. I motivi per cui Casella decise di entrare nell'esercito sono sconosciuti, ma probabilmente furono i motivi comuni a molti immigrati che decisero di intraprendere la stessa carriera: la forte depressione economica che colp\u00ec gli Stati Uniti proprio nel 1872-1873, portando il tasso di disoccupazione al 14%. A quei tempi la paga di un soldato semplice era di 13 dollari al mese, pari a 156 dollari l'anno; l'arruolamento nell'esercito garantiva peraltro l'ottenimento della cittadinanza statunitense. Di statura media, capelli castani e occhi grigi, Giovanni Casella fu assegnato al 7\u00ba Reggimento Cavalleggeri, Compagnia E, del generale George Armstrong Custer, con il quale prese parte alla fase finale della battaglia del Little Bighorn avvenuta il 25 giugno del 1876.\nGiovanni Casella in quella giornata di battaglia riusc\u00ec a salvarsi la vita poich\u00e9 poco prima dell'assalto al campo indiano di Cavallo Pazzo e Toro Seduto, il sergente Riley, su ordine del generale Custer, fu comandato con altri cinque uomini, alla scorta dei carri rifornimenti posti nella retroguardia della colonna d'attacco. Il cavalleggero Casella giunse pertanto al Little Bighorn aggregato alla Compagnia B del 3\u00ba Gruppo Squadroni del maggiore Reno, nella quale militava anche un altro italiano, Agostino Luigi Devoto. Casella e Devoto furono tra la dozzina e pi\u00f9 di italiani che parteciparono alla battaglia del Little Bighorn. Nella formazione di Custer si contavano il nobile bellunese Carlo Di Rudio, il campano Giovanni Martini, trombettiere, il napoletano Francesco Lombardi, il torinese Felice Vinatieri, direttore della banda musicale del reggimento, e ancora Alessandro Stella, Giuseppe Tulo, Francesco Lambertini e forse altri di cui si \u00e8 oggi persa memoria. Dopo il congedo avvenuto nel 1877 a Fort Abraham Lincoln, situato nei pressi di Mandan, col grado di caporale, di Giovanni Casella non si hanno pi\u00f9 notizie."}
{"id": "3938282", "revid": "287204", "url": "https://it.wikipedia.org/wiki?curid=3938282", "title": "Jedlany", "text": "Jedlany \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3938283", "revid": "767487", "url": "https://it.wikipedia.org/wiki?curid=3938283", "title": "Giro del Lazio 2007", "text": "Il Giro del Lazio 2007, settantatreesima edizione della corsa e valida come evento dell'UCI Europe Tour 2007 categoria 1.HC. Si svolse l'11 agosto 2007 su un percorso di 196\u00a0km. Fu vinta dall'italiano Gabriele Bosisio che giunse al traguardo con il tempo di 5h08'33\", alla media di 38,114\u00a0km/h.\nPartenza a Palestrina con 102 ciclilsti, dei quali 64 portarono a termine il percorso."}
{"id": "3938284", "revid": "838137", "url": "https://it.wikipedia.org/wiki?curid=3938284", "title": "Paff...bum!", "text": ""}
{"id": "3938287", "revid": "87499", "url": "https://it.wikipedia.org/wiki?curid=3938287", "title": "See saw", "text": ""}
{"id": "3938291", "revid": "80598", "url": "https://it.wikipedia.org/wiki?curid=3938291", "title": "Cool jerk", "text": ""}
{"id": "3938295", "revid": "599013", "url": "https://it.wikipedia.org/wiki?curid=3938295", "title": "\u00c9mile Poulat", "text": "Biografia.\nDirettore dell'\u00c9cole des hautes \u00e9tudes en sciences sociales, \u00e8 stato anche direttore di ricerca al CNRS e storico della Chiesa contemporanea. \u00c8 uno dei fondatori del Gruppo di sociologia delle religioni, direttore e membro dei comitati di redazione di numerose riviste, fra cui \"Politica hermetica\". \nLe sue ricerche vertono soprattutto sul conflitto fra la cultura cattolica e la cultura moderna nella storia del cattolicesimo contemporaneo. \u00c8 specializzato nella questione della crisi modernista ed \u00e8 anche interessato alla questione dell'opposizione alla massoneria e alla laicit\u00e0. La maggior parte delle sue ultime opere sono state pubblicate da Berg International.\nLa sua opera \u00e8 segnata dalla volont\u00e0 costante di andare oltre i commenti e di risalire alla fonte."}
{"id": "3938296", "revid": "767487", "url": "https://it.wikipedia.org/wiki?curid=3938296", "title": "Villa Avanzati", "text": "La villa Avanzati si trova a San Giovanni a Cerreto, nel comune di Siena.\nStoria e descrizione.\nLa villa settecentesca appartiene alla famiglia Avanzati. Vi visse e mor\u00ec il Senesino, nel 1758.\nL'edificio \u00e8 organizzato su tre livelli, di cui i primi due sono i principali. La struttura e molto simmetrica, tipica degli edifici dell'epoca. Quello che salta subito all'occhio \u00e8 l'ingresso, valorizzato da una caratteristica copertura in metallo in puro stile liberty. Le finestre sono personalizzate da moduli precisi, al pian terreno sono piccole e arricchite con cornici in finti mattoni, mentre al secondo livello le finestre sono pi\u00f9 grandi e sormontate da rompigocce.\nL'ultimo piano dell'edificio \u00e8 invece un colonnato aperto con capitelli dorici. Quest'ultimo livello evidenzia anche il modulo strutturale dell'intera costruzione."}
{"id": "3938303", "revid": "287204", "url": "https://it.wikipedia.org/wiki?curid=3938303", "title": "Heth", "text": "\u1e24\u0113th (o h\u0113\u021b, chet, kheth, \u1ebbth) (\u05d7) \u00e8 l'ottava lettera dell'alfabeto fenicio e di quello ebraico. Da essa si evolsero la \"eta\" greca (\u03b7), la \"acca\" latina (h) e la \u0418 (o forse la \u0419) cirillica. Deriva dalle lettere geroglifiche:\nIn siriaco , ebraico , arabo . Universalmente, \"Heth\" viene usualmente rappresentata nell'alfabeto latino con .\nOriginariamente \"Heth\" rappresentava una fricativa sorda, sia faringale , sia velare (i due fonemi protosemitici essendosi fusi nel cananaico). In arabo, sono state create due lettere corrispondenti per entrambi i suoni fonemici: il non modificato \"\u1e25\u0101\u02be\" rappresenta , mentre \"\u1e2b\u0101\u02be\" rappresenta .\nNell'ebraico israeliano moderno ha di solito valore di Fricativa uvulare sorda (), come se i fonemi storici delle lettere \"\u1e24et\" \u05d7 () e \"Kaph\" \u05db () fossero fusi insieme.\n\"\u1e24et\" ebraica.\nOrtografia ebraica compitata: \nSignificato.\nNella ghematria, \"\u1e24et\" rappresenta il numero 8.\nNelle chat in ebraico, nei forum internet e servizi di rete sociale la lettera \"\u1e24et\" ripetuta pi\u00f9 volte (\u05d7\u05d7\u05d7\u05d7\u05d7\u05d7\u05d7\u05d7\u05d7\u05d7) significa una sonora risata, simile all'inglese \"LOL\"."}
{"id": "3938312", "revid": "300067", "url": "https://it.wikipedia.org/wiki?curid=3938312", "title": "Mistie Williams", "text": ""}
{"id": "3938313", "revid": "287204", "url": "https://it.wikipedia.org/wiki?curid=3938313", "title": "Jistebnice", "text": "Jistebnice \u00e8 una citt\u00e0 della Repubblica Ceca facente parte del distretto di T\u00e1bor, in Boemia Meridionale.\nJistebnice ha ottenuto lo \"status\" di citt\u00e0 con il decreto n. 23 del Presidente della Camera dei Deputati del 17 ottobre 2011."}
{"id": "3938317", "revid": "1723025", "url": "https://it.wikipedia.org/wiki?curid=3938317", "title": "Ordine dello Stemma nazionale", "text": "L'Ordine dello Stemma nazionale \u00e8 un ordine cavalleresco estone.\nStoria.\nL'ordine \u00e8 stato fondato il 7 ottobre 1936 ed \u00e8 conferito solo ai cittadini estoni, come decorazione di alta classe per i servizi resi allo Stato.\nClassi.\nL'ordine dispone delle seguenti di benemerenza:"}
{"id": "3938318", "revid": "300067", "url": "https://it.wikipedia.org/wiki?curid=3938318", "title": "Draft WNBA 2006", "text": "Il Draft WNBA 2006 fu il decimo draft tenuto dalla WNBA. Il 16 novembre 2005 si svolse un \"expansion draft\" a favore delle Chicago Sky, appena entrate nella lega, mentre il 5 aprile 2006 si svolse il draft vero e proprio."}
{"id": "3938319", "revid": "591142", "url": "https://it.wikipedia.org/wiki?curid=3938319", "title": "Mascherano", "text": ""}
{"id": "3938328", "revid": "2193065", "url": "https://it.wikipedia.org/wiki?curid=3938328", "title": "\u0160in", "text": "\u0160in (maiuscolo ,corsivo ,arcaico ) \u00e8 la ventunesima lettera di numerosi abjad semitici, come il fenicio, il siriaco \u072b, l'ebraico \u05e9, e l'arabo.\nStoria.\nLa lettera fenicia \u00e8 all'origine del sigma greco (\u03a3), della S latino e delle lettere cirilliche Es (\u0421) e \u0160a (\u0428), e potrebbe aver ispirato la forma della lettera \u0160a dell'alfabeto glagolitico."}
{"id": "3938329", "revid": "767487", "url": "https://it.wikipedia.org/wiki?curid=3938329", "title": "Giro del Lazio 2006", "text": "Il Giro del Lazio 2006, settantaduesima edizione della corsa e valida come evento dell'UCI Europe Tour 2006 categoria 1.HC. Si svolse il 5 agosto 2006 su un percorso di 200\u00a0km. Fu vinta dall'italiano Giuliano Figueras che giunse al traguardo con il tempo di 5h12'14\", alla media di 38,433\u00a0km/h.\nPartenza a Zagarolo con 104 ciclisti, dei quali 64 portarono a termine il percorso."}
{"id": "3938332", "revid": "287204", "url": "https://it.wikipedia.org/wiki?curid=3938332", "title": "Alfa Lyncis", "text": "Alfa Lyncis (\u03b1 Lyn, \u03b1 Lyncis) \u00e8 una stella nella costellazione della Lince di magnitudine apparente +3,13, situata a 220 anni luce dal sistema solare.\n\u00c8 la pi\u00f9 luminosa di questa piccola costellazione, ed \u00e8 anche l'unica stella della Lince ad aver ricevuto una lettera greca nella nomenclatura di Bayer.\nPossiede anche i nomi tradizionali di Elvashak o Alvashak, poco usati, che derivano dall'arabo \u0627\u0644\u0648\u0634\u0642 (al-washaq), che significa \"gatto selvaggio\".\nCaratteristiche fisiche.\nAlfa Lyncis \u00e8 una gigante arancione in avanzato stadio evolutivo; ha una massa doppia rispetto a quella del Sole, ma il raggio \u00e8 55 volte superiore, mentre la sua luminosit\u00e0 \u00e8 quasi quella di 700 soli, tenendo conto della radiazione infrarossa emessa, visto che con una temperatura superficiale di 3900 K la stella irradia soprattutto in questa lunghezza d'onda.\nNon si sa con certezza in quale fase evolutiva si trova Alfa Lyncis; pu\u00f2 darsi che stia aumentando la luminosit\u00e0 o che stia calando, a seconda dell stato del suo nucleo, se \u00e8 di elio inerte oppure se l'elio sta ancora fondendo in carbonio per mezzo del processo tre alfa. C'\u00e8 anche la possibilit\u00e0 che la stella stia aumentando la luminosit\u00e0 con un nucleo inerte di carbonio al suo interno, prima di rilasciare gli strati esterni e trasformarsi in una nana bianca."}
{"id": "3938333", "revid": "118621902", "url": "https://it.wikipedia.org/wiki?curid=3938333", "title": "Touring Superleggera Disco Volante 2012", "text": "La Touring Superleggera Disco Volante 2012 \u00e8 una concept car sportiva artigianale realizzata dal carrozziere italiano Touring nel 2012. Ha anticipato l'Alfa Romeo 8C Competizione Touring Disco Volante messa in produzione l'anno successivo.\nContesto.\nPresentata al salone dell'automobile di Ginevra nel marzo del 2012, questa \"concept\" a marchio Touring riprende le linee dell'Alfa Romeo Disco Volante, ovvero la 1900 C52 del 1952, celebrandone il sessantesimo anniversario. La nuova Disco Volante 2012 \u00e8 una coup\u00e9 a due posti secchi, costruita artigianalmente (sono stati necessari dai sei agli otto mesi per la realizzazione del modello) dalla Touring sulla base dell'Alfa Romeo 8C Competizione, la cui ossatura \u00e8 stata smantellata per installarci sopra la nuova carrozzeria della Disco Volante 2012.\nLa Disco Volante 2012 non \u00e8 rimasta allo stadio di \"concept car\": nel maggio del 2013 \u00e8 stato infatti presentato l'omonimo modello derivato, prodotto in una piccola serie limitata e stavolta coi crismi del marchio Alfa Romeo, come la storica antenata. Il prototipo (modello pilota) della versione adattata alla produzione in piccola serie si \u00e8 aggiudicato il prestigioso premio \"Villa D'Este Design Concept Award\" al Concorso d'eleganza Villa d'Este nel 2013.\nStile.\nDisegnata da Louis de Fabribeckers, la Disco Volante 2012 reinterpreta e aggiorna alcuni stilemi classici della C52, come le ruote anteriori parzialmente coperte, il taglio orizzontale che cinge la vettura (sottolineato dall'inserimento di una sottile striscia d'alluminio), il profilo allungato al retrotreno e le luci posteriori rotonde.\nCome la progenitrice, anche in questo caso \u00e8 stata importante la ricerca aerodinamica, con la carrozzeria che propone una caratteristica forma a goccia, larga all'anteriore per poi rastremarsi e slanciarsi al posteriore; la stessa carrozzeria, completamente nuova ad eccezione del solo parabrezza, \u00e8 stata realizzata con pannelli in alluminio battuto a mano, mentre i paraurti e altre sottostrutture sono in fibra di carbonio.\nMeccanica.\nBase di partenza per la realizzazione della Disco Volante 2012 \u00e8 stato l'autotelaio della 8C Competizione, scelto per la sua rigidit\u00e0 e leggerezza. L'auto ha un'architettura a motore anteriore (lo stesso della 8C, di derivazione Maserati), cambio in posizione transaxle e trazione posteriore; lo schema genera una distribuzione di carico tra avantreno e retrotreno dall'ottimo rapporto 49%-51%.\nIl motore V8 di 4,7 litri di cilindrata esprime una potenza di 330 kW (450 cavalli) e una coppia massima di 470 N\u00b7m, permettendo alla Disco Volante 2012 di raggiungere i 292\u00a0km/h di velocit\u00e0 massima e i 100\u00a0km/h da fermo in 4,2 secondi. Il cambio \u00e8 sequenziale a sei rapporti, dotato di comandi al volante. Le sospensioni adottano uno schema a quadrilatero, con portamozzi e bracci in alluminio forgiato, e un puntone aggiuntivo al posteriore per il controllo della convergenza. Dispone inoltre di differenziale a slittamento limitato e freni autoventilanti."}
{"id": "3938344", "revid": "1632387", "url": "https://it.wikipedia.org/wiki?curid=3938344", "title": "First Aid Kit (gruppo musicale)", "text": "Le First Aid Kit sono un duo musicale svedese composto dalle sorelle Johanna (31 ottobre 1990) e Klara (8 gennaio 1993) S\u00f6derberg.\nBiografia.\nOriginarie di Enskede, sobborgo meridionale di Stoccolma, le due sorelle cominciarono a scrivere i loro primi brani nel 2007. Nel 2008 una loro versione di \"Tiger Mountain Peasant Song\" (brano dei Fleet Foxes), caricata su YouTube, diede loro una certa fama, tanto che vennero invitate dal gruppo statunitense ad aprire un loro concerto nei Paesi Bassi.\nHanno esordito nel 2008 con l'EP \"Drunken Trees\", pubblicato per l'etichetta svedese Rabid Records, e successivamente ristampato dalla londinese Wichita Records con l'aggiunta della bonus track \"Tiger Mountain Peasant Song\".\nNel 2010 hanno pubblicato il primo album, \"The Big Black &amp; The Blue\", a cui \u00e8 seguito un tour mondiale con 100 date. Durante un concerto a Nashville furono avvicinate da Jack White, che propose loro di realizzare un singolo per la Third Man Records Series. Hanno accompagnato i Bright Eyes durante la performance del brano \"Lua\".\nNel gennaio 2012 hanno pubblicato il secondo album, \"The Lion's Roar\", prodotto da Mike Mogis, ed entrato in classifica in Svezia direttamente al primo posto.\nNello stesso anno il duo si esibisce in importanti festival come Lollapalooza, Bestival e Austin City Limits Music Festival.\nNel giugno 2014 viene pubblicato il terzo album in studio \"Stay Gold\" (uscito negli USA attraverso la Columbia Records), prodotto sempre da Mike Mogis.\nA gennaio 2018 pubblicano il loro quarto album, \"Ruins\".\nStile ed influenze.\nLo stile musicale si ispira ad artisti folk contemporanei come Bright Eyes, Fleet Foxes, Okkervil River e Joanna Newsom."}
{"id": "3938346", "revid": "695564", "url": "https://it.wikipedia.org/wiki?curid=3938346", "title": "Get Ready", "text": ""}
{"id": "3938355", "revid": "767487", "url": "https://it.wikipedia.org/wiki?curid=3938355", "title": "Giro del Lazio 2005", "text": "Il Giro del Lazio 2005, settantunesima edizione della corsa e valida come evento dell'UCI Europe Tour 2005 categoria 1.HC. Si svolse il 6 agosto 2005 su un percorso di 210\u00a0km. Fu vinta dall'italiano Filippo Pozzato che giunse al traguardo con il tempo di 5h04'59\", alla media di 41,31\u00a0km/h.\nPartenza a Zagarolo con 118 ciclilsti, dei quali 76 portarono a termine il percorso."}
{"id": "3938369", "revid": "118422900", "url": "https://it.wikipedia.org/wiki?curid=3938369", "title": "Lek (fiume)", "text": "Il Lek \u00e8 un fiume dei Paesi Bassi occidentale di circa 60\u00a0km di lunghezza. A partire da Wijk bij Duurstede, il \"Lek\" forma la continuazione del \"Nederrijn\"; vicino a Kinderdijk si getta nel Noord, con il quale forma la \"Nieuwe Maas\" (o \"Nuova Mosa\") che sfocia infine nel Mare del Nord.\nStoria.\nL'idronimo \"Lek\" deriva dalle parole dell'Olandese medio \"lake\" e \"leak\", che significano \"corso d'acqua\".\nStoricamente, il Lek \u00e8 stato un braccio secondario del Reno. In seguito all'insabbiamento del corso principale di quest'ultimo (oggi frammentato fra Kromme Rijn, Leidse Rijn e Oude Rijn), il Lek \u00e8 divenuto uno dei bracci principali del delta del Reno, della Mosa e della Schelda.\nTerritorio.\nLe citt\u00e0 pi\u00f9 importanti sulle sue sponde sono Nieuwegein, Culemborg, Vianen, Schoonhoven, Nieuw-Lekkerland e Lekkerkerk.\nFino a Vianen, il Lek rappresenta la frontiera fra le provincie di Gheldria e di Utrecht. Dopo Vianen, si trova interamente in quest'ultima, in seguito forma la frontiera fra la provincia di Utrecht e l'Olanda meridionale fino a Schoonhoven, a partire della quale si trova interamente in Olanda meridionale.\nIl letto del fiume si trova leggermente pi\u00f9 alto rispetto ai terreni circostanti e gli argini sono quindi essenziali il suo contenimento."}
{"id": "3938370", "revid": "182396", "url": "https://it.wikipedia.org/wiki?curid=3938370", "title": "Sardegna romana", "text": ""}
{"id": "3938374", "revid": "182396", "url": "https://it.wikipedia.org/wiki?curid=3938374", "title": "Corsica romana", "text": ""}
{"id": "3938375", "revid": "1543377", "url": "https://it.wikipedia.org/wiki?curid=3938375", "title": "Erik Larson", "text": "\u00c8 autore di vari libri di ambientazione storica, bestseller come \"Il giardino delle bestie - Berlino 1934\", pubblicato nel 2011, sulla figura dell'ambasciatore USA a Berlino negli anni trenta William Dodd e quella dei suoi familiari che lo accompagnarono nella trasferta europea nella Germania nazista.\nBiografia.\nCresciuto fra Freeport (New York) e Long Island, ha vissuto in diverse localit\u00e0 degli USA fra cui Bristol (Pennsylvania), Filadelfia, San Francisco (in due epoche diverse), Baltimora (anche in questo caso in due epoche differenti) e, infine, Seattle.\nAutore di testi non-fiction, ha scritto \"Isaac's Storm\" (1999), riguardo all'esperienza di Isaac Cline durante l'uragano che colp\u00ec la citt\u00e0 di Galveston nel 1900, \"The Devil in the White City: Murder, Magic and Madness at the Fair That Changed America\" (2003, vincitore l'anno successivo dell'Edgar Award nella categoria Best Fact Crime e in \"nomination\" al National Book Award per la saggistica), sull'Expo colombiana del 1893 che si tenne a Chicago e che vide una serie di omicidi da parte di un serial killer, H. H. Holmes. \u00c8 stato autore anche di \"Thunderstruck\" (2006), sulla figura di Hawley Harvey Crippen. Fra gli altri suoi scritti figurano \"The Naked Consumer: How Our Private Lives Become Public Commodities\" (1992) e \"Lethal Passage: The Story of a Gun\" (1995).\nIl suo primo impiego come giornalista lo ha visto impegnato in un giornale di provincia, il \"The Bucks County Courier Times\" di Levittown (Pennsylvania), dove si \u00e8 occupato di cronaca nera. Dopo di allora ha collaborato - e in taluni casi continua a collaborare - con \"The Wall Street Journal\" e \"Time magazine\". Alcune sue storie sono state pubblicate anche sul \"The New Yorker\", \"The Atlantic Monthly\", \"Harper's\" e su altre pubblicazioni.\nHa studiato storia della Russia alla Universit\u00e0 della Pennsylvania diplomandosi con summa cum laude nel 1976. Successivamente ha studiato giornalismo alla Columbia University, laureandosi nel 1978.\nLarson si \u00e8 interessato alla letteratura non-fiction frequentando seminari specifici riguardo a questa branca della scrittura alla San Francisco State University, alla Johns Hopkins University e alla Universit\u00e0 dell'Oregon. Ha tenuto sull'argomento conferenze da un lato all'altro degli USA.\nVive a Seattle con la moglie e i tre figli, oltre che con diversi animali domestici."}
{"id": "3938381", "revid": "247222", "url": "https://it.wikipedia.org/wiki?curid=3938381", "title": "I liceali 3", "text": ""}
{"id": "3938383", "revid": "591142", "url": "https://it.wikipedia.org/wiki?curid=3938383", "title": "Giggs", "text": ""}
{"id": "3938385", "revid": "124089908", "url": "https://it.wikipedia.org/wiki?curid=3938385", "title": "Monfalconi", "text": "I Monfalconi sono un gruppo montuoso delle Dolomiti Friulane, poste in Veneto (provincia di Belluno) e in Friuli-Venezia Giulia (provincia di Pordenone e provincia di Udine).\nCollocazione.\nIl gruppo si trova ad est del Lago di Centro Cadore ed \u00e8 delimitato a nord dalla \"Forcella Scodavacca\", a sud-est dal \"Passo del Lavinal\" e a sud-ovest dalla \"Forcella Montanaia\". Quest'ultima forcella lo divide dagli Spalti di Toro, gruppo con il quale forma come un tutt'uno.\nClassificazione.\nSecondo la SOIUSA i Monfalconi sono un sottogruppo alpino con la seguente classificazione:\nSuddivisione.\nSecondo la SOIUSA i Monfalconi sono ulteriormente suddivisi in tre settori:\nDescrizione.\nGli Spalti di Toro-Monfalconi, pur occupando un'area poco estesa rispetto a gruppi montuosi vicini quali Marmarole, Terze-Clap-Siera, sono geograficamente molto complessi in quanto costituiti da centinaia di torri, guglie e creste che li rendono uno dei gruppi dolomitici pi\u00f9 caratteristici. I Monfalconi si uniscono al massiccio del Duranno-Cima dei Preti tramite Forcella Spe (2049 m) e si uniscono al gruppo del Pramaggiore tramite il Passo del Lavinal formando una sorta di ferro di cavallo alla testata della Val Cimoliana. \nIl ramo orientale prende il nome di Spalti di Toro e culmina con la Cima Both (2434 m) mentre il ramo occidentale culmina con il Monfalcon di Montanaia (2548 m) che \u00e8 anche la cima pi\u00f9 elevata del gruppo. L'ossatura principale della catena parte dalla Cima degli Elmi (2424 m) e continua lungo lo spartiacque tra la Val Montanaia e la Val Talagona con una cresta dentellata con numerosissime forcelle ed intagli solo in minima parte utilizzate per il transito da una valle all'altra e comunque tutte di accesso molto faticoso. Sul versante sud quattro valli entrano nel cuore del gruppo e sono il Cad\u00ecn di San Lorenzo, la Val Montanaia, la Val Monfalcon di Cimoliana e la Val Meluzzo, tutte accessibili dal Rifugio Pordenone in Val Cimoliana.\nIl gruppo dei Monfalconi propriamente detto \u00e8 il ramo orientale che dalla Forcella Montanaia prosegue in direzione nord-est - sud-est formando gli agglomerati del Monfalcon di Montanaia coi suoi satelliti, della Croda del Leone e del Monfalcon di Forni, il pi\u00f9 settentrionale ed articolato che sovrasta il Rifugio Giaf (1400 m). Al centro della val Montanaia sorge il famoso Campanile di Val Montanaia. Le principali forcelle del gruppo, usate come valico sono Forcella Montanaia, Forcella del Leone, Forcella del Cason, Forcella del Las Busas, Forcella dei Pecoli e Forcella Cimoliana (quest'ultima percorsa da un sentiero impervio le cui attrezzature sono state smantellate).\nBreve storia alpinistica.\nIl gruppo dei Monfalconi \u00e8 noto fin dagli albori dell'alpinismo dolomitico ma durante gli Anni d'oro dell'Alpinismo (XIX sec.) ne rimase tagliato fuori per l'impraticit\u00e0 dei suoi accessi, specie dal versante meridionale; solo una breve puntata di Arturo Ferrucci, presidente della Societ\u00e0 Alpina Friulana, che sale il Monfalcon di Montanaia e di Mantica porta alla conquista della Cima d'Arade nel 1895. Fu solo all'inizio del XX secolo che gli alpinisti cominciarono a desiderare le guglie custodite in questa appartata catena ed \u00e8 in questo momento che si accende la gara per la conquista del Campanile di Val Montanaia, la guglia pi\u00f9 bella e nota del massiccio, che venne scalata nel 1902 da Wolf von Glanvell e Karl von Saar riprendendo il tentativo interrotto da Napoleone Cozzi e Alberto Zanutti. \nL'anno successivo lo stesso Glanvell con von Saar e K. Domenigg conquistarono la Croda Cimoliana; nel 1906 fece la sua comparsa Tita Piaz che conquista il Campanile Toro aprendovi un difficile itinerario di V grado (tra i pi\u00f9 ardui della sua epoca) e comp\u00ec la vertiginosa calata dalla parete nord del Campanile di Val Montanaia. Entro lo scoppio della Prima Guerra Mondiale tutte le vette dei Monfalconi furono salite, specie da un nutrito gruppo di alpinisti veneti capeggiati da Umberto Fanton. Passata la Grande Guerra la nuova generazione di alpinisti tra cui Celso Gilberti, Ettore Castiglioni, Emil Solleder, Raffaele Carlesso, Spiro dalla Porta Xydias ed altri, soprattutto locali aprirono nuovi itinerari esplorando anche le pareti pi\u00f9 inaccessibili secondo le vie pi\u00f9 logiche. \nA causa della scomodit\u00e0 dell'accesso per\u00f2, a parte il Campanile di Val Montanaia ormai ampiamente entrato nella memoria collettiva per le imprese svoltesi lungo le sue pareti, i Monfalconi rimasero un gruppo secondario, appartato e mai affollato, su cui si cimentarono soprattutto alpinisti friulani provenienti dalle vicinanze. Solo oggigiorno vi \u00e8 una piccola ripresa di alcuni itinerari tracciati sulle numerose guglie del massiccio e comunque tutte intorno alla Val Montanaia.\nVette.\nAlcune delle vette principali dei Monfalconi sono:\nRifugi e bivacchi.\nI rifugi ed i bivacchi che contornano il gruppo sono:\nAscensioni.\nIl massiccio offre innumerevoli ascensioni di ogni difficolt\u00e0 ma solo alcune sono ripetute e conosciute, altre purtroppo sono cadute nell'oblio o riprese molto di rado. Le mete pi\u00f9 interessanti sono: "}
{"id": "3938389", "revid": "767487", "url": "https://it.wikipedia.org/wiki?curid=3938389", "title": "Blitzen Trapper", "text": "I Blitzen Trapper sono un gruppo musicale alternative country formatosi nel 2000 a Portland, negli Stati Uniti d'America.\nStoria del gruppo.\nI loro primi tre album furono autoprodotti. Quando per\u00f2 nel 2007 usc\u00ec \"Wild Mountain Nation\", il loro terzo album, questo venne accolto molto bene da quotate riviste di critica musicale come Pitchfork, The Nerve, Rolling Stone e Spin e i Blitzen Trapper firmarono il loro primo contratto discografico con la Sub Pop Records.\nNel 2008 pubblicarono l'album \"Furr\", che in breve raggiunse la tredicesima posizione nella classifica di \"Rolling Stone\" dei migliori album del 2008 e la cui title track raggiunse la quarta posizione della classifica dei migliori singoli del 2008 secondo la stessa rivista."}
{"id": "3938391", "revid": "121658", "url": "https://it.wikipedia.org/wiki?curid=3938391", "title": "Pitch (gruppo)", "text": ""}
{"id": "3938401", "revid": "1628923", "url": "https://it.wikipedia.org/wiki?curid=3938401", "title": "Koninklijke Nederlandse Akademie van Wetenschappen", "text": "La Koninklijke Nederlandse Akademie van Wetenschappen, in acronimo KNAW, (\"Accademia reale delle arti e delle scienze dei Paesi Bassi\"), \u00e8 un'associazione di scienziati olandesi. Dal 1812 ha sede presso la Trippenhuis di Amsterdam, costruita per la ricca famiglia di mercanti e politici Trip nel 1660-1662 e sede del Rijksmuseum dal 1816 al 1885.\nStoria.\nL'Accademia venne fondata da Luigi Bonaparte il 4 maggio 1808 come Koninklijk Instituut van Wetenschappen, Letterkunde en Schoone Kunsten (Istituto reale di scienze, lettere e arti).\nIl suo primo presidente fu il matematico e fisico Jan Hendrik van Swinden (1746-1823).\nStruttura.\nI membri sono scelti per cooptazione a vita, in base al loro curriculum scientifico con l'obbligo di avere meno di 65 anni. L'appartenenza \u00e8 considerata un grande onore. Partecipano spesso alla vita culturale dell'accademia anche membri che si sono ritirati al superamento dei 65 anni e membri di origine straniera.\nL'Accademia costituita da due divisioni:\nRuolo.\nL'Accademia figura fra gli enti pubblici per la ricerca scientifica, assieme alla \"Nederlandse Organisatie voor Wetenshappelijk Onderzoek\" (\"Organizzazione Olandese per la Ricerca Scientifica\", abbreviata in NWO) e l\"'Organizzazione Olandese per la Ricerca Applicata\" (TNO).\nL'Accademia fornisce consulenza al governo dei Paesi Bassi sulle questioni scientifiche, ma talvolta anche su tematiche pi\u00f9 tecniche e politiche quali le carriere accademiche o la partecipazione del paese a grandi progetti internazionali. L'Accademia offre avvisi (richiesti e non richiesti) anche al parlamento, ai ministeri, alle universit\u00e0 e agli istituti di ricerca, alle agenzie di finanziamento e alle organizzazioni internazionali."}
{"id": "3938402", "revid": "486946", "url": "https://it.wikipedia.org/wiki?curid=3938402", "title": "R\u00f6thenbach (Lindau)", "text": ""}
{"id": "3938403", "revid": "287204", "url": "https://it.wikipedia.org/wiki?curid=3938403", "title": "Pieter Harting", "text": "Ha portato contributi in molte discipline scientifiche, quali la microscopia, l'idrologia, la botanica, la biostratigrafia.\nOttenne la sua laurea in medicina nel 1835 dall'Universit\u00e0 di Utrecht lavorando come dottore negli anni successivi a Oudewater. Dal 1841 insegn\u00f2 medicina a Franeker, e due anni dopo torno all'Universit\u00e0 di Utrecht, dove lavor\u00f2 come professore di farmacologia e fisiologia vegetale (del 1846), e in seguito di zoologia (dal 1855). Nel 1856 fu nominato direttore del locale museo di zoologia. Fu membro della \"Koninklijke Nederlandse Akademie van Wetenschappen\" (l'Accademia Reale dei Paesi Bassi per le Arti e le Scienze, nota come KNAW) e ricevette un titolo dottorale onorifico dall'Universit\u00e0 di Leida. Harting fu uno dei primi accademici nederlandesi a accettare e le teorie di Charles Darwin, di cui fu un grande sostenitore. Si rec\u00f2 in pensione nel 1875.\nMantenne per tutta la sua carriera un avido interesse per lo sviluppo storico del microscopio e della fabbricazione delle lenti. Fu autore di un importante volume sulla microscopia tradotto in molte lingue, incluso il tedesco (\"Das Mikroskop\"). A lui si deve l'istituzione di un laboratorio di micrscopia presso il suo ateneo.\nNel campo dell'idrologia fece molti studi scientifici sulle falde acquifere mirati al miglioramento della qualit\u00e0 dell'acqua pubblica. Con altri colleghi scienziati cre\u00f2 il primo comitato per la redazione di una mappa geologica dei Paesi Bassi.\nIn suo onore fu intitolato l'insediamento di Hartingsburg nel Transvaal (poi rinominato Warmbad), e analogamente una specie dell'ordine dei Teuthida, lo \"Architeuthis hartingii\"."}
{"id": "3938405", "revid": "300067", "url": "https://it.wikipedia.org/wiki?curid=3938405", "title": "Draft WNBA 2007", "text": "Il Draft WNBA 2007 fu l'undicesimo draft tenuto dalla WNBA. L'8 gennaio 2006 si svolse un \"dispersal draft\" per assegnare le giocatrici delle Charlotte Sting, fallite il 3 gennaio, mentre il 4 aprile 2007 si svolse il draft vero e proprio."}
{"id": "3938406", "revid": "2033069", "url": "https://it.wikipedia.org/wiki?curid=3938406", "title": "Un professore alle elementari", "text": "Un professore alle elementari (\"Drexell's Class\") \u00e8 una serie televisiva statunitense in 18 episodi trasmessi per la prima volta nel corso di una sola stagione dal 1991 al 1992.\nTrama.\nOtis Drexell \u00e8 un insegnante di una scuola elementare di Cedar Bluffs, Iowa. Otis ha accettato il lavoro come sospensione della pena inflittagli a seguito del fallimento di una societ\u00e0 di cui era dirigente. Otis \u00e8 divorziato con due figlie che vivono con lui, Melissa (A.J. Langer) e Brenda (interpretata da una quattordicenne Brittany Murphy).\nProduzione.\nLa serie, del genere sitcom, ideata da Andrew Nicholls e Darrell Vickers, fu prodotta da 20th Century Fox Television. Tra i registi della serie \u00e8 accreditato Matthew Diamond (16 episodi, 1991-1992).\nDistribuzione.\nLa serie fu trasmessa negli Stati Uniti dal 19 settembre 1991 al 5 marzo 1992 sulla rete televisiva Fox. In Italia \u00e8 stata trasmessa su Italia 1 con il titolo \"Un professore alle elementari\"."}
{"id": "3938407", "revid": "183694", "url": "https://it.wikipedia.org/wiki?curid=3938407", "title": "Tullio Seppilli", "text": "Biografia.\nFiglio dell'igienista Alessandro Seppilli e dell'antropologa Anita Schwarzkopf, studi\u00f2 Scienze Naturali all'Universit\u00e0 di Roma La Sapienza e si laure\u00f2 nel 1952 con una tesi in Antropologia fisica.\nDivenuto nello stesso anno assistente di Etnologia presso l'Istituto di Civilt\u00e0 Primitive dell'Universit\u00e0 di Roma, inizi\u00f2 a collaborare con Ernesto de Martino. Dal 1955 insegn\u00f2 Antropologia culturale all'Universit\u00e0 di Perugia; sempre a Perugia nel 1956 cre\u00f2 l'Istituto di Etnologia e Antropologia Culturale, che diriger\u00e0 fino al 1999. Docente di Antropologia culturale all'Universit\u00e0 degli Studi di Firenze dal 1966 al 1977, collabor\u00f2 con numerosi istituti universitari italiani e stranieri, tenendo lezioni e seminari.&lt;br&gt; Nel 1988, con i colleghi Giulio Angioni dell'Universit\u00e0 di Cagliari e con Pier Giorgio Solinas dell'Universit\u00e0 di Siena, organizz\u00f2, in consorzio a tre con l'Universit\u00e0 di Perugia, il primo dottorato di ricerca in Italia in Metodologie della Ricerca etno-antropologica.\nPresidente onorario del Festival dei Popoli, presiedeva la Societ\u00e0 Italiana di Antropologia medica (S.I.A.M.) e la Fondazione Angelo Celli per la cultura della salute, intitolata all'igienista marchigiano. Fece parte dei comitati direttivi delle riviste \"Critica marxista\" e \"La questione criminale\". Diresse la rivista specialistica \u201cAM. Rivista di Antropologia medica\u201d e la collana \u201cBiblioteca di Antropologia medica\u201d pubblicata dalla casa editrice leccese Argo.&lt;br&gt;Erede e interprete dell'antropologia marxista, spazi\u00f2 nei pi\u00f9 diversi campi della disciplina, con contributi che vanno dalla riflessione teorica alla ricerca empirica e applicata; interessato fin dai suoi primi lavori a temi e ambiti di ricerca oggi riferibili all'antropologia medica, orient\u00f2 i propri studi nella definizione della complessa relazione tra biologico e sociale."}
{"id": "3938408", "revid": "46931", "url": "https://it.wikipedia.org/wiki?curid=3938408", "title": "Drexell's Class", "text": ""}
{"id": "3938411", "revid": "339392", "url": "https://it.wikipedia.org/wiki?curid=3938411", "title": "Maria Luisa di Borbone-Napoli", "text": ""}
{"id": "3938418", "revid": "767487", "url": "https://it.wikipedia.org/wiki?curid=3938418", "title": "Amanda Brown", "text": ""}
{"id": "3938430", "revid": "1869172", "url": "https://it.wikipedia.org/wiki?curid=3938430", "title": "R U Tuff Enuff (singolo)", "text": "R U Tuff Enuff \u00e8 un singolo della cantante statunitense Rebbie Jackson, il secondo estratto dall'album omonimo \"R U Tuff Enuff\". La versione del brano presente sul singolo differisce da quella dell'album per l'aggiunta di una parte rappata di Melle Mel.\nSuccesso commerciale.\nIl singolo raggiunse la posizione numero 78 nella classifica rhythm and blues di \"Billboard\"."}
{"id": "3938438", "revid": "547034", "url": "https://it.wikipedia.org/wiki?curid=3938438", "title": "Federico Ricci (politico)", "text": "Biografia.\nConsigliere comunale a Genova e poi sindaco, dal 27 novembre 1920 al 17 maggio 1924, quando si dimise volontariamente per opporsi alla richiesta di concessione della cittadinanza onoraria a Benito Mussolini.\n Senatore del Regno dal 1922, fu nella seconda met\u00e0 del 1945 Ministro del Tesoro nel Governo Parri di transizione, quindi Senatore della Repubblica dal 1948 al 1953."}
{"id": "3938441", "revid": "4175", "url": "https://it.wikipedia.org/wiki?curid=3938441", "title": "Cappella di Sant'Anna (Prato)", "text": ""}
{"id": "3938450", "revid": "741864", "url": "https://it.wikipedia.org/wiki?curid=3938450", "title": "Dennis Moore", "text": "Biografia.\nAllievo dell'Universit\u00e0 del Kansas Moore si laure\u00f2 in legge e dopo il servizio militare nell'esercito lavor\u00f2 come avvocato e procuratore.\nNel 1998 si candid\u00f2 come democratico alla Camera dei Rappresentanti e riusc\u00ec ad ottenere un seggio sconfiggendo il deputato repubblicano in carica Vince Snowbarger.\nDa quel momento in poi Moore venne sempre rieletto e serv\u00ec al Congresso per altri cinque mandati. Nel 2010 annunci\u00f2 il proprio ritiro dalla politica e nelle elezioni seguenti sua moglie Stephene si candid\u00f2 per il suo seggio; la signora Moore tuttavia non ebbe lo stesso successo elettorale di suo marito e venne sconfitta dal repubblicano Kevin Yoder.\nNonostante Moore fosse membro della Blue Dog Coalition e della New Democrat Coalition (si proponeva quindi come un centrista), si trov\u00f2 pi\u00f9 volte ad assumere posizioni liberali ad esempio in materia di aborto."}
{"id": "3938458", "revid": "1494169", "url": "https://it.wikipedia.org/wiki?curid=3938458", "title": "Trost", "text": ""}
{"id": "3938459", "revid": "69794", "url": "https://it.wikipedia.org/wiki?curid=3938459", "title": "Di Martino", "text": ""}
{"id": "3938460", "revid": "86365060", "url": "https://it.wikipedia.org/wiki?curid=3938460", "title": "Bettinelli", "text": ""}
{"id": "3938461", "revid": "123644118", "url": "https://it.wikipedia.org/wiki?curid=3938461", "title": "Masullo", "text": ""}
{"id": "3938462", "revid": "1494169", "url": "https://it.wikipedia.org/wiki?curid=3938462", "title": "Aimar", "text": ""}
{"id": "3938463", "revid": "287204", "url": "https://it.wikipedia.org/wiki?curid=3938463", "title": "Del Buono", "text": ""}
{"id": "3938464", "revid": "228587", "url": "https://it.wikipedia.org/wiki?curid=3938464", "title": "Tilli", "text": ""}
{"id": "3938465", "revid": "2048534", "url": "https://it.wikipedia.org/wiki?curid=3938465", "title": "Madonia", "text": ""}
{"id": "3938467", "revid": "1999847", "url": "https://it.wikipedia.org/wiki?curid=3938467", "title": "Personaggi di Final Fantasy IX", "text": "Questo \u00e8 un elenco dei personaggi presenti nel videogioco \"Final Fantasy IX\".\nPersonaggi giocabili.\nTutti gli otto personaggi principali possiedono un'arma segreta chiamata \"Trance\", uno stadio che un personaggio raggiunge dopo avere subito una quantit\u00e0 di colpi. Consiste in una trasformazione che li rende molto potenti. Sotto \"Trance\" si aggiungono nuove abilit\u00e0 che hanno effetti devastanti.\nGidan Tribal.\n \u00e8 un membro dei Tantarus, un gruppo di briganti, e, per quanto se ne sa, ha 16 anni. \u00c8 un ladro scaltro nonostante abbia solamente 16 anni, allenato dal capo della banda dei Tantarus, Kal\u00f2, che per Gidan \u00e8 una sorta di padre visto che \u00e8 sempre stato da solo e nel complesso la banda \u00e8 la sua famiglia adottiva. Inizialmente la loro missione sar\u00e0 quella di andare nel Regno di Alexandria per rapire la principessa pi\u00f9 bella che Alexandria abbia mai avuto, ovvero Garnet Til Alexandros XVII. Tutto questo durante il festeggiamento del 16\u00ba compleanno di Garnet, dove alcuni componenti della banda recitano la commedia teatrale \"Sar\u00f2 il tuo passerotto\". Il piano fallisce quando la stessa principessa gli rivela che vuole essere rapita. Diventa cos\u00ec la sua guardia del corpo. Gidan sar\u00e0 molto cambiato dalla presenza di Garnet, la quale gli far\u00e0 conoscere i veri significati della vita, l'amore e l'amicizia, e cercher\u00e0 in ogni modo di proteggerla dai diabolici piani di Brahne e Kuja anche rischiando la sua stessa vita. Il suo passato \u00e8 oscuro e il mistero che lo circonda \u00e8 accentuato dalla strana coda che possiede. Con il proseguire della storia si scopre qualcosa in pi\u00f9 sulla vita di Gidan. Si viene a sapere che la sua nascita doveva portare la fine della tanto odiata Gaya da Garland, visto che Gidan non \u00e8 nient'altro che il Dio della Morte, successore di Kuja e predecessore di Mikoto, un jenoma come loro due.\nGidan nella storia sar\u00e0 un personaggio molto importante che riuscir\u00e0 a far sentire bene tutti gli altri in qualsiasi momento, soprattutto Garnet. Inoltre riuscir\u00e0 a far capire la vera importanza della vita anche ad un altro membro del party, Amarant. Tutti i personaggi hanno vari segreti che si scoprono man mano che si gioca ed altri che non sapranno nemmeno loro fino a ricordarselo o fino a che non lo vedranno con i propri occhi.\nGidan per il combattimento \u00e8 essenziale vista la sua forza fisica e i suoi innumerevoli attacchi usabili con il consumo degli MP. Quando va nello stadio chiamato \"Trance\" si pu\u00f2 dire che \u00e8 uno dei pi\u00f9 forti, se non il pi\u00f9 forte, con l'uso di attacchi speciali potentissimi. Essendo un ladro, pu\u00f2 rubare oggetti ai nemici.\nVivi Orunitia.\n \u00e8 un piccolo maghetto esperto nell'uso della magia nera, nato nel luglio 1799. Del suo volto si vedono soltanto gli occhi gialli, mentre, per quanto riguarda il carattere, si nota fin dall'inizio l'insicurezza che traspare anche dal parlare balbettando.\nIl giocatore inizia l'avventura proprio controllando Vivi appena giunto ad Alexandria e grazie al bizzarro incontro con Puck si aggiunger\u00e0 fin dall'inizio al resto della squadra insieme a Steiner.\nDall'oscuro passato, solo a gioco inoltrato la storia di Vivi e la sua vera natura saranno comprensibili; si scoprir\u00e0, infatti, solo pi\u00f9 avanti che egli \u00e8 stato \"fabbricato\" come prototipo di arma vivente e che, caduto dalla Cargoship che lo stava trasportando, sia stato adottato dal Maestro Quan, un membro della trib\u00f9 dei Qu, che lui chiama \"nonnino\". Vivi pass\u00f2 sei mesi con il suo nonno adottivo, che gli insegn\u00f2 molte cose sul mondo, sviluppando la sua curiosit\u00e0. Alla morte di Quan all'inizio di gennaio del 1800, Vivi part\u00ec la settimana dopo per Toleno, e un'altra settimana dopo, al compleanno della principessa Garnet, cerc\u00f2 di guardare un'opera teatrale tipica dell'evento, ritrovandosi coinvolto negli eventi successivi.\nScoperti altri maghi come lui riuscir\u00e0, infine, a trovare un suo posto nel mondo al villaggio dei maghi neri, dove scopre che i maghi neri durano solo un anno e poi si disattivano, morendo. Alla fine del gioco assumer\u00e0 la funzione di narratore, sottintendendo che la sua ora sia arrivata. Curiosamente, nel finale compaiono sette nuovi maghi neri identici a Vivi, che si proclamano suoi \"figli\". \u00c8 legato da un rapporto particolare con Adalberto Steiner, il quale riesce a usare la magia nera grazie appunto a Vivi, che ne trasmette gli effetti alla sua spada.\nNei suoi panni sar\u00e0 possibile partecipare al minigioco del salto della corda, ad Alexandria, grazie a cui si possono vincere alcune carte.\nPu\u00f2 sembrare debole inizialmente per causa della sua scarsa forza fisica, ma si rivela poi devastante grazie alla magia nera che maneggia egregiamente.\nI suoi comandi di attacco, oltre al normale attacco fisico, sono il comando MnNera, che gli permette di usare diversi attacchi di magia nera, e l'abilit\u00e0 speciale Assimila, che gli permette di potenziare le magie nel turno seguente.\nGrazie al raggiungimento dello status di \"Trance\", non incrementa molto la sua potenza, ma ottiene l'abilit\u00e0 di scagliare due magie per turno.\nCompare anche in \"Kingdom Hearts II\" come abitante di Crepuscopoli e membro della gang capeggiata da Seifer Almasy: nel gioco sar\u00e0 possibile affrontarlo per due volte (nei panni di Roxas). \nInoltre fa la sua apparizione, anche se come personaggio marginale, in \"Dissidia Final Fantasy\".\nGarnet Til Alexandros XVII.\n \u00e8 la principessa del Regno di Alexandria. Sotto shock per lo strano comportamento della madre Brahne, intenta ad attaccare tutti i regni vicini con terribili armi da guerra, Garnet decide di fuggire da lei, per poter vivere come una persona normale. L'incontro con Gidan, il giorno del suo sedicesimo compleanno, le dar\u00e0 quest'occasione, visitando il mondo al di l\u00e0 delle oppressive mura del castello in cui viveva e rendendola libera, finalmente, di vivere lontano dagli obblighi imposti. Nonostante i continui tentativi del suo fedele Steiner di riportarla al castello, lei riuscir\u00e0 a continuare questo viaggio, nascondendosi dietro il nomignolo di , nome preso da uno spadino usato da Gidan.\nFa spesso strani sogni. Nel corso dell'avventura Garnet scoprir\u00e0 che non \u00e8 figlia di Brahne, poich\u00e9, in realt\u00e0, \u00e8 stata trovata da bambina ed adottata dalla regina per l'estrema somiglianza con la vera principessa, tragicamente scomparsa. La sua vera natura \u00e8 quella di sciamana originaria di Madain Sari, civilt\u00e0 in grado di invocare delle entit\u00e0 chiamate Spiriti Invocativi (Eidolon) ed in grado di usare magie bianche. Quando la matrigna scoprir\u00e0 la verit\u00e0, nascer\u00e0 un conflitto tra loro, un conflitto che riguarder\u00e0 l'intero mondo.\n\u00c8 una ragazza semplice, il cui sogno di una vita tranquilla sar\u00e0 sempre in conflitto con la consapevolezza di avere un popolo che conta su di lei e che non pu\u00f2 tradire. Il suo sorriso dunque nasconde in realt\u00e0 una velata tristezza, dovuta alle responsabilit\u00e0 che la attendono, che vanno ben oltre a quelle che tutti pensano. Solo Gidan, con cui condivide un passato oscuro, riuscir\u00e0 a darle il coraggio per affrontare le sfide che li attendono e le scoperte che un mondo sconfinato pu\u00f2 darle.\nGarnet pu\u00f2 invocare sette Spiriti Invocativi, ognuno con un proprio attacco, qui indicato tra parentesi: Shiva (\"Diamanpolvere\"), Ifrit (\"Fiamme infernali\"), Lam\u00f9 (\"Spirale di saette\"), Atomos (\"Gravitomassa 199\"), Leviathan (\"Ruggito oceanico\"), Odino (\"Zantetsuken\"), Bahamut (\"Megaflare\"), e Arka (\"Destino oscuro\").\nPu\u00f2 inoltre usare diverse magie bianche, poich\u00e9 in battaglia assume il ruolo di una maga bianca.\nAdalberto Steiner.\n \u00e8 il Capitano dei Cavalieri della squadra Plut\u00f2 alla corte di Alexandria. \u00c8 un potente guerriero dotato di grande forza fisica, soprattutto quando \u00e8 in \"Trance\". Molto affezionato alla principessa Garnet Til Alexandros XVII, che giura di proteggere da ogni avversit\u00e0, durante quasi tutta la storia cercher\u00e0 in ogni modo di convincerla a tornare al castello, dalla quale era fuggita, unendosi di conseguenza al party per poter tenerla sempre d'occhio.\nUomo dal rigido codice d'onore, detesta il comportamento immaturo di Gidan, ed il fatto che lui abbia tentato di rapire la principessa. Nel corso dell'avventura, tuttavia, comprender\u00e0 i motivi per i quali Garnet \u00e8 fuggita, e decider\u00e0 perci\u00f2 di seguirla semplicemente per proteggerla e non pi\u00f9 per riportarla ad Alexandria; si riappacificher\u00e0 inoltre con Gidan e lo aiuter\u00e0 a salvare il mondo dalla terribile minaccia che incombe su di esso.\nMolto legato anche a Vivi Orunitia, cerca sempre di confortarlo dopo la triste scoperta del suo destino. Ha un rapporto molto particolare con la guerriera Beatrix: il conflitto apparente che esiste tra i loro obbiettivi \u00e8 infatti solo la crosta del legame che li unisce, che \u00e8 in realt\u00e0 \u00e8 un misto di amore e rispetto, che si manifesta quando si trovano insieme sul campo di battaglia.\nHa diverse abilit\u00e0 che vengono usata in battaglia tramite il comando \"Gladius\", consumando MP. Se Vivi e Steiner si trovano a combattere insieme Steiner potr\u00e0 utilizzare il comando \"Magicum\". Questa \u00e8 una combinazione tra la magia di Vivi \u00e8 la forza di Steiner: Vivi \"incanta\" con uno dei suoi incantesimi la lama di Steiner che si lancia all'attacco. I consumi di MP sono a carico di Steiner. Questo \u00e8 l'unico modo di usare con profitto la magia pi\u00f9 forte di Vivi, \"Apocalisse\": se usata singolarmente, infatti, questa magia infligge danni anche al party, mentre usando il comando Magicum questo non avviene.\nSteiner \u00e8 l'unico personaggio che non possiede nessuna modifica dei comandi quando \u00e8 in \"Trance\". La \"Trance\" per\u00f2 \u00e8 lo stesso molto utile perch\u00e9 fa aumentare la sua Forza in maniera esponenziale.\nFreija Crescent.\n \u00e8 una draghiera (ammazza-draghi) e trae le sue tecniche dalle lance e da alcuni smeraldi; sul corpo porta armature e barde leggere. \u00c8 una vecchia conoscenza del protagonista Gidan: infatti entrambi si erano conosciuti all'osteria di Lindblum. Partecipano assieme ad una gara di caccia, dopo la quale Freija si unisce al gruppo. La sua arma \u00e8 la lancia.\nFreija ha ventun anni ed \u00e8 una delle ultime superstiti draghiere provenienti da Burmesia: infatti una guerra da parte dell'impero di Alexandria logor\u00f2 questa citt\u00e0 fino alla morte o alla fuga dei suoi abitanti. In quell'avvenimento Freija credette anche di aver perso il suo amato, Sir Flatrey, mai ritornato dalla sua ultima missione; si unisce a Gidan sperando di ritrovarlo.\nLa ricerca dei \"quattro Gioielli Ancestrali\" porta il gruppo a Cleyra, citt\u00e0 molto vicina a Burmesia. Questa citt\u00e0 \u00e8 protetta da una barriera mistica di sabbia che la preserva dagli attacchi. Durante una danza propiziatoria eseguita da draghieri (cui prende parte anche Freija), che doveva rinforzare la barriera, l'arpa che generava la barriera stessa si rompe e prontamente l'esercito di Alexandria scaglia il suo attacco sulla citt\u00e0 priva di difese. Brahne evoca Odino con l'ausilio dei poteri dell'invocazione e dei gioielli ancestrali. Inoltre i Maghi Neri invadono la citt\u00e0. In questa occasione Flatrey d\u00e0 manforte al gruppo sbarazzandolo di alcuni Maghi Neri. Freija \u00e8 felice di aver ritrovato il suo amore, felicit\u00e0 che scompare appena si rese conto di essere stata dimenticata dalla persona che pi\u00f9 amava; afferma quindi che essere dimenticati \u00e8 peggio che morire. In quell'occasione reincontra anche il principe Puck, principe di Burmesia, creduto morto nell'incendio che distrusse la citt\u00e0 (si scopre essere il topino che schiavizza Vivi all'inizio del gioco). Lui cerca di consolare Freija ma non ci riesce, e da quel momento Freija assume un'aria molto pi\u00f9 triste sapendo di aver perso definitivamente tutto, Flatrey e anche Cleyra. Decide di continuare la sua avventura per vendicarsi.\nA Daguerreo rincontrer\u00e0 una sacerdotessa, superstite durante un attacco da parte della Regina Brahne nel villaggio nascosto di Cleyra.\nHa l'abilit\u00e0 \"Salto\", che le permette di saltare in alto al primo turno, diventando invulnerabile a qualsiasi attacco tranne magie o tecniche Tuono e Aria, e attaccare al secondo con una potenza superiore al normale. Pu\u00f2 esse rafforzata equipaggiando Freija con l'abilit\u00e0 \"Supersalto\". Pu\u00f2 usare \"Salto\" in \"Trance\": in questo caso Freija rester\u00e0 in alto e colpir\u00e0 il nemico fino a che la barra della \"Trance\" non sar\u00e0 azzerata completamente, restando per tutto il lasso di tempo invulnerabile agli attacchi (magie) del nemico. Con il comando \"Dragon\" pu\u00f2 invece usare tecniche di vario tipo che hanno a che fare con i draghi\nQuina Quen.\n \u00e8 una creatura androgina che appartiene alla trib\u00f9 dei Qu, che vive nelle Paludi dei Qu e mangia rane. Si unisce al party per esplorare il mondo e farsi una cultura culinaria. Pu\u00f2 usare la Magia Blu e ha come arma una forchetta. \u00c8 possibile far unire al proprio party questo personaggio fin dal primo CD oppure entrer\u00e0 automaticamente in squadra nella prima met\u00e0 del secondo CD.\nFa la cuoca nel castello di Alexandria, \u00e8 sempre affamata e nella versione in italiano parla con accento romanesco.\nLa \"Magia Blu\", che questo personaggio padroneggia, si basa sull'assimilazione delle magie copiandole ai nemici dopo averli mangiati, usando su di essi il comando \"Divora\" quando i loro HP sono pari o inferiori al 25%. Questo valeva anche per altri personaggi di precedenti episodi, come Strago (\"Final Fantasy VI\") e Quistis (\"Final Fantasy VIII\"). La \"Trance\" di questo personaggio (\"Limit Break\") modifica il comando \"Divora\" in \"Cucina\", che permette di \"assimilare\" (cucinare) il nemico quando ha ancora il 50% di energia vitale; questo \"status\" spirituale aumenta anche leggermente il potere dell'arma (forchetta) per tutta la sua durata. Nelle meccaniche di battaglia \u00e8 considerata come maschio: a differenza delle altre femmine, non pu\u00f2 equipaggiare la baby doll e alcuni accessori femminili, l'abilit\u00e0 Gentleman di Gidan non avr\u00e0 effetto su di lei e pu\u00f2 subire gli effetti della \"Cuore Matto\" di una Lamia.\nCon Quina si aprono le porte di un minigioco in cui, in ogni palude esistente nella mappa del mondo, si potr\u00e0 intraprendere una vera e propria caccia alla rana. Per un elevato numero di rane catturate si ottiene un oggetto di altrettanto valore. Con questo minigioco si pu\u00f2 anche incontrare uno dei boss segreti di questo gioco: l'insegnante di Quina, Quera, che, superate le 99 rane, sfider\u00e0 il giocatore in un combattimento la cui ricompensa sar\u00e0 l'arma pi\u00f9 potente per Quina, la Gnamforchetta.\nNel terzo o quarto disco \u00e8 possibile assistere a una scena sul passato di Quina e Vivi: per vederla basta andare nella caverna vicino alla citt\u00e0 di Toleno con la cuoca e il maghetto in squadra.\nEiko Carol.\n \u00e8 una bambina che vive a Madain Sari, il villaggio perduto degli invocatori, dove \u00e8 rimasta l'ultima custode di un grande segreto. \u00c8 sempre vissuta da sola con i suoi amici Moguri, dopo la morte del nonno. Il giocatore la incontra per la prima volta a Conde Petit, mentre cerca di rubare del cibo in una bancarella.\nLa particolarit\u00e0 di questa bambina \u00e8 che, come tutti gli sciamani, ha un corno sulla fronte, utile nelle invocazioni. Purtroppo il suo villaggio \u00e8 ormai deserto ed in rovina, in quanto tutti sono morti a causa di un cataclisma avvenuto tempo prima. Si unisce al gruppo per non soffrire pi\u00f9 di solitudine, ma anche perch\u00e9 ha una cotta per Gidan. Durante la storia, quando Kuja cerca di impossessarsi di pi\u00f9 spiriti dell'invocazione possibili, alcuni gi\u00e0 sottratti a Daga, il rituale viene usato anche su Eiko da Son e Zon, ma fallisce e quasi la uccide, dato che Eiko ha solo sei anni: se il rituale viene usato su chi non ha compiuto sedici anni, il processo potrebbe risultare fatale. Sopravvive grazie all'intervento di Mog, che si trasforma in Maiden, il suo spirito guardiano.\nIn battaglia la sciamana \u00e8 molto abile con la magia bianca e con le invocazioni, ma la sua forza fisica \u00e8 veramente insignificante. Eiko \u00e8 in grado di evocare gli Spiriti e di lanciare magie di recupero e supporto sull'intero gruppo di alleati o nemici. La specialit\u00e0 di Eiko \u00e8 proprio quella di poter usare tantissime magie bianche di diverso tipo, pi\u00f9 potenti e numericamente superiori rispetto a quelle di Garnet. Le sue invocazioni sono poche rispetto a quelle di Garnet, ma comunque utili durante la battaglia; pu\u00f2 invocare Carbuncle, che ha un attacco diverso a seconda dell'equipaggiamento di Eiko (\"Splendore di rubino\", \"Candore di diamante\", \"Luce di smeraldo\" o \"Splendore di perla\"), Fenril, che ha l'attacco \"Ira sismica\" o \"Erosione millenaria\" a seconda che Eiko sia o no equipaggiata con l'accessorio \"Incenso\", Fenice, con l'attacco \"Fiamme vitali\", e Maiden, con l'attacco \"Meteosisma\".\nAmarant Coral.\nAmarant Coral (nome italiano e inglese), nome originale , era una guardia alla Casa d'Aste di Toleno. Gidan riesce a compiere un furto nella Casa, riuscendo a scamparla e scaricando le colpe su Amarant, che quindi diventa uno dei banditi pi\u00f9 ricercati di Toleno. In seguito, si unisce alla cacciatrice Lan\u00ec e, sotto gli ordini della Regina Brahne, d\u00e0 la caccia alla principessa Garnet per suo conto. Quando per\u00f2 vede Lan\u00ec rapire la piccola Eiko Carol con l'inganno a Madain Sari, dove ha incontrato i protagonisti, le ordina di liberare la bambina, sfidando per\u00f2 il gruppo a sconfiggerlo per ottenere in cambio Eiko. Gidan ci riesce da solo e Amarant gli chiede di ucciderlo, ma questi si rifiuta. Amarant si unisce quindi al gruppo per meglio comprendere il carattere del protagonista.\nNella versione in italiano \u00e8 detto anche \"l'uomo salamandra\", in quelle in giapponese e inglese \"Scarlet Hair\" (\"Capelli Scarlatti\") e in inglese anche \"the Flaming Amarant\" (\"Amarant il Fiammeggiante\"). Come accade per gli altri personaggi, anche lo stile di combattimento di Amarant \u00e8 quello di una classe predefinita della saga di \"Final Fantasy\", nel suo caso \"Monaco\", anche se alcune delle tecniche effettuabili col comando \"Enigma\" sono appartenenti alla classe \"Ninja\".\nAmarant \u00e8 il lupo solitario del gruppo: la sua filosofia di vita stabilisce che \"solo il pi\u00f9 forte sopravvive\" e, come lui stesso dice sul pianeta Tera, trova un senso alla sua vita solo nel combattimento. Del suo passato si sa poco o nulla; il suo ricordo pi\u00f9 lontano \u00e8 \"il volto di un tizio che dovevo combattere\". Pare che l'unico suo pensiero sia sopravvivere, difatti dopo essere stato incastrato da Gidan non si cura di vendicarsi, o di riscattare la sua reputazione.\nQuando il gruppo arriva al castello di Ipsen, Amarant mostra di essersi pentito sulla sua scelta di seguire il party, affermando che lavorare da soli \u00e8 il modo migliore, e per confermarlo sfida Gidan ad arrivare per primo nella stanza degli specchi nel castello. Amarant vince la sfida, ma sulla strada dell'uscita si ferisce cadendo da uno dei ponti del castello. Gidan torna indietro a salvarlo, il che fa avere ad Amarant un ulteriore ripensamento sulla sua filosofia. Alla fine cambia radicalmente il suo pensiero, affermando su Tera (se si trover\u00e0 nel party prima della battaglia con Kuja) \"Se segui solo la via della forza, perderai un sacco di altre cose importanti\". Nel finale fa ritorno ad Alexandria in compagnia di Lani.\nDotato di eccezionali dimensioni, Amarant fa del lancio di oggetti la sua specialit\u00e0. Il comando \"Tira\", difatti, gli consente di scagliare oggetti e/o equipaggiamento sul nemico. Amarant pu\u00f2 inoltre utilizzare tecniche speciali molto versatili chiamate \"Enigma\". Quando entra in \"Trance\", le tecniche \"Enigma\" mutano in \"Dharma\", estendendo i loro effetti sia alla squadra nemica che a quella alleata. Lo status \"Trance\" incrementa inoltre la potenza d'attacco.\nInizialmente \u00e8 l'unico personaggio della saga di \"Final Fantasy\" a non avere una posa di vittoria: rimane infatti nella sua posa da combattimento anche a battaglia conclusa. Ottiene poi una posa di vittoria dopo gli avvenimenti del castello di Ipsen: vinta una battaglia, si siede a gambe incrociate e si porta la mano al mento, in segno di meditazione.\nPersonaggi non giocabili.\nKuja.\n \u00e8 il principale antagonista del gioco, il nemico contro il quale Gidan e i suoi amici dovranno combattere per evitare la distruzione del loro pianeta.\nLa sua esistenza viene rilevata nell'ultimo filmato del primo CD. Nel secondo CD comincia ad attuare i suoi piani di distruzione imbrogliando la regina Brahne, di cui poi ruber\u00e0 l'anima, e facendo impazzire Bahamut.\nDal terzo CD in poi le origini e i veri poteri di Kuja cominciano a prendere forma; ottiene il suo status \"Trance\", con il quale riesce, grazie ad un solo attacco, a sfinire gli eroi e a causare sconvolgimenti incredibili nel mondo. Viene anche rivelato un rapporto di \"parentela\" col protagonista. Si riveler\u00e0 essere anche lui appartenente alla razza dei Jenoma.\nKuja si rivela essere un personaggio affascinante, elegante, altezzoso, narcisista, egocentrico ed eccentrico. Ha un'identit\u00e0 androgina e una grazia nelle movenze che ricordano lo stile visual kei giapponese.\nBrahne.\n \u00e8 la regina di Alexandria e la madre di Garnet. Il suo sogno \u00e8 di conquistare nuove terre e non esita a mettere a rischio la stessa vita della figlia, utilizzando un rituale magico per strapparle gli spiriti dell'invocazione.\nBrahne improvvisamente muta il suo comportamento, diventa crudele e malvagia nei confronti di tutti ed aspira a diventare sempre pi\u00f9 potente. \nLa sua brama di conquista \u00e8 forte a tal punto da allearsi addirittura con il perfido Kuja, che nutre gli stessi piani di conquista della donna, che alla fine gli si rivolter\u00e0 contro, scagliandole contro le sue stesse armi. Kuja verso la fine del secondo CD strega Bahamut e lo mette contro alla stessa regina che l'ha evocato, nei pressi dell'Albero di Iifa.\nPer conquistare i vari territori, la regina utilizza vari tipi di armi: i maghi neri creati da Son e Zon, una flotta navale tra le pi\u00f9 potenti, gli spiriti dell'invocazione sottratti a Garnet, l'esercito reale (formato da donne, a esclusione dei Pluto) e una flotta area sottratta a Lindblum.\nIn punto di morte la regina capisce i suoi errori e chiede perdono alla figlia Garnet.\nAltri.\nNel gioco, anche se non \u00e8 giocabile, apparir\u00e0 anche Alexander: \u00e8 l'Eidolon supremo e pu\u00f2 essere invocato da due invocatori. Lo si vedr\u00e0 sventare l'attacco di Kuja, che ha evocato Bahamut contro il Regno di Alexandria, per poi venire distrutto dall'aeronave Invincible."}
{"id": "3938468", "revid": "1494169", "url": "https://it.wikipedia.org/wiki?curid=3938468", "title": "Scuderi", "text": ""}
{"id": "3938472", "revid": "287204", "url": "https://it.wikipedia.org/wiki?curid=3938472", "title": "Jake Locker", "text": " Fu scelto come 8\u00ba assoluto nel Draft NFL 2011. Al college ha giocato a football a Washington.\nCarriera universitaria.\nLocker gioc\u00f2 dal 2006 al 2010 coi Washington Huskies, squadra rappresentativa dell'Universit\u00e0 di Washington, passando per 7.693 yard totali, con 53 touchdown e 35 intercetti. Un anno prima del Draft 2011, Locker era considerato uno dei migliori prospetti in assoluto tra i quarterback, tanto che il giornalista Adam Schefter riport\u00f2 una conversazione con un general manager della NFL (rimasto anonimo) in cui tale dirigente descriveva Locker come una versione di Steve Young \"pi\u00f9 alta, pi\u00f9 grossa e destra\".\nCarriera professionistica.\nTennessee Titans.\nStagione 2011.\nLocker fu scelto come ottavo assoluto nel Draft 2011 dai Tennessee Titans. Il 29 luglio 2011, egli firm\u00f2 un contratto quadriennale del valore di 12 milioni di dollari. I Titans acquisirono per\u00f2 l'ex quarterback dei Seattle Seahawks Matt Hasselbeck, facendone il proprio titolare per la stagione 2011.\nLocker vide il suo primo reale tempo di gioco il 20 novembre contro gli Atlanta Falcons, sostituendo l'infortunato Hasselbeck. Nella sconfitta, Locker lanci\u00f2 per 2 touchdown e 140 yard. Locker termin\u00f2 la sua stagione da rookie con 4 touchdown passati, nessun intercetto ed un altro TD su corsa con un ottimo passer rating di 99,4, malgrado il poco tempo a disposizione.\nStagione 2012.\nDopo la fine della stagione 2011, il capo-allenatore Mike Munchak, nella conferenza stampa di chiusura dell'annata precedente, dichiar\u00f2 che nella stagione 2012 il posto che il posto da quarterback titolare sarebbe stato deciso in base ad una competizione tra i QB della franchigia dando di fatto a Locker la prima possibilit\u00e0 di diventare un titolare nella NFL. Il 20 agosto, all'alba della penultima gara di pre-stagione, Locker fu nominato titolare per la prima gara di stagione regolare.\nIl 9 settembre, alla prima partenza da titolare della carriera, complet\u00f2 23 passaggi su 32 tentativi per 229 yard, un touchdown e il primo intercetto subito in carriera. I Titans persero contro i New England Patriots e Jake dovette lasciare il campo nel quarto periodo a causa di un infortunio alla spalla.\nRistabilitosi dall'infortunio, Locker part\u00ec come titolare nella seconda gara della stagione persa nettamente contro i San Diego Chargers in cui complet\u00f2 15 passaggi su 30 tentativi per 174 yard, un passaggio da touchdown e un intercetto.\nNella settimana 3, i Titans vinsero la prima gara della stagione ai supplementari contro i Detroit Lions: Locker disput\u00f2 la sua prima grande partita come titolare passando 378 yard e 2 touchdown. Nel turno successivo, Jake si infortun\u00f2 nuovamente al braccio della prima gara contro i Patriots, uscendo nel primo quarto e non facendo pi\u00f9 ritorno in campo.\nLocker fece ritorno solo nella settimana 10, infliggendo ai Miami Dolphins la loro peggior sconfitta casalinga dal 1968 con un 37-3. Jake pass\u00f2 122 yard con 2 touchdown e nessun intercetto subito. Nella settimana 12 i Titans persero con la squadra che in quel momento aveva il peggior record della lega, i Jacksonville Jaguars, con Jake che pass\u00f2 pass\u00f2 261 yard e un touchdown, subendo due intercetti.\nTennessee scese a un record di 4-8 dopo la sconfitta contro gli Houston Texans in cui Locker pass\u00f2 309 yard, un touchdown ma sub\u00ec anche ben tre intercetti. La domenica successiva Locker e la squadra sprecarono un vantaggio di 13 punti finendo per perdere coi Colts con Jake che pass\u00f2 un touchdown e altri due intercetti.\nLocker guid\u00f2 i Titans alla quinta vittoria stagionale nella settimana 15 con 149 yard passate e un touchdown segnato su corsa, il primo dell'anno, salvo poi subire una sconfitta nettissima (55-7) la settimana successiva contro i Green Bay Packers in cui lanci\u00f2 un touchdown e 2 intercetti. L'ultima gara dell'anno fu una vittoria sui Jacksonville Jaguars in cui pass\u00f2 152 yard. Locker concluse una stagione al di sotto delle aspettative e rallentata dagli infortuni con 2.176 yard passate, 10 passaggi da touchdown e 11 intercetti in 11 presenze.\nStagione 2013.\nI Titans aprirono la stagione battendo in trasferta gli Steelers con Locker che pass\u00f2 125 yard senza touchdown e intercetti. La settimana successiva persero ai supplementari contro i Texans col quarterback che pass\u00f2 148 yard e 2 touchdown. Nella settimana 3, Locker trascin\u00f2 Tennessee alla vittoria in rimonta con un passaggio da touchdown per il rookie Justin Hunter a 15 secondi dal termine della gara, in quella che fu la prima vittoria della franchigia sui San Diego Chargers dal 1992.\nNella settimana 4, Locker pass\u00f2 3 touchdown nel primo tempo nella vittoria sui New York Jets ma, mentre stava disputando forse la miglior gara della carriera fino a quel momento, nel terzo quarto dovette uscire dal campo ed essere portato in ospedale per un infortunio all'anca subito dopo un colpo di Muhammad Wilkerson, prima, e Quinton Coples, poi. Per questo motivo perse le successive due partite, tornando in campo nella settimana 7 contro i San Francisco 49ers in cui pass\u00f2 326 yard e 2 touchdown, subendo il primo intercetto stagionale nella sconfitta.\nNella settimana 9 i Titans interruppero una striscia negativa di tre sconfitte consecutive battendo i St. Louis Rams con Locker che termin\u00f2 la gara con 185 yard passate, un touchdown segnato su corsa e 2 intercetti subiti. La settimana seguente sub\u00ec un grave infortunio a un piede contro i Jacksonville Jaguars, che lo costrinse a chiudere la stagione.\nStagione 2014.\nNella partita di debutto del nuovo allenatore Ken Whisenhunt, Locker guid\u00f2 i Titans alla vittoria in trasferta sui Chiefs passando 266 yard e 2 touchdown. Seguirono due sconfitte contro Cowboys e Bengals in cui sub\u00ec complessivamente 4 intercetti a fronte di un solo touchdown, prima di essere costretto a saltare la gara della settimana 4 per un infortunio al polso. Torn\u00f2 titolare nella settimana 5 contro i Browns, completando 8 dei primi 11 passaggi con un touchdown e portando i suoi in vantaggio sul 14-3. Nel finale del primo tempo per\u00f2, si infortun\u00f2 a un pollice e fu costretto ad abbandonare la gara, con la sua squadra che sprec\u00f2 tutto il vantaggio accumulato. Dopo quella gara fu sostituito come titolare dal rookie Zach Mettenberger, non scendendo pi\u00f9 in campo fino all'infortunio di questo nel secondo tempo della settimana 12, dove comunque Locker non brill\u00f2, subendo due intercetti in poco pi\u00f9 di un quarto nella sconfitta coi Texans. Mettemberger continu\u00f2 a partire come titolare sino alla settimana 14, quando sub\u00ec un infortunio contro i Giants che pose fine alla sua stagione. Tornato come partente per\u00f2, lo stesso Locker dur\u00f2 pochi minuti nella sfida contro i Jets, venendo costretto a lasciare il campo per infortunio, non facendovi pi\u00f9 ritorno. Il 15 dicembre fu inserito in lista infortunati per il tutto il resto della stagione.\nIl 10 marzo 2015, Locker annunci\u00f2 a sorpresa la sua intenzione di ritirarsi all'et\u00e0 di 26 anni e dopo sole quattro stagioni da professionista.\nStatistiche.\nStagione regolare\n\"Legenda\":"}
{"id": "3938474", "revid": "1318658", "url": "https://it.wikipedia.org/wiki?curid=3938474", "title": "Arsenal (disambigua)", "text": ""}
{"id": "3938483", "revid": "767487", "url": "https://it.wikipedia.org/wiki?curid=3938483", "title": "Yours Faithfully (singolo)", "text": "Yours Faithfully \u00e8 un singolo della cantante statunitense Rebbie Jackson, primo estratto dall'album omonimo \"Yours Faithfully\".\nTornata sulla scena musicale dopo dieci anni, la cantante pubblic\u00f2 con l'etichetta del fratello Michael sia l'album che il singolo nel 1998. Il video del brano venne diretto da Billie Woodruff il 30 gennaio 1998 e fu il quarto e ultimo di Rebbie.\nLe recensioni della critica furono favorevoli ma il brano non ottenne molto successo commerciale, raggiungendo solamente la posizione 76 nella classifica rhythm and blues statunitense e in quella britannica."}
{"id": "3938488", "revid": "110157", "url": "https://it.wikipedia.org/wiki?curid=3938488", "title": "Museo ebraico dei bambini", "text": "Il Jewish Children's Museum (in ital. Museo ebraico dei bambini) \u00e8 il pi\u00f9 grande museo per bambini degli Stati Uniti in tema ebraico. Ha l'obiettivo di fornire una prospettiva positiva e una consapevolezza del patrimonio ebraico ai bambini di tutte le fedi e culture, favorendo la tolleranza e la comprensione. La collezione permanente espone articoli progettati per essere sia educativi che divertenti per i bambini, spesso impiegando multimedia interattivi. Nel campo da golf in miniatura sul tetto del museo, ad esempio, ogni buca rappresenta una tappa della vita ebraica.\nIl museo \u00e8 ospitato dalla comunit\u00e0 chassidica Chabad di Crown Heights a Brooklyn, al 792 Eastern Parkway, Brooklyn, (New York), vicino al quartier generale Lubavitch di 770 Eastern Parkway. Il museo \u00e8 stato inaugurato nel 2004. Nel 2005 era tra le 406 istituzioni di Arti e Servizi Sociali di New York che hanno ricevuto una parte dei $20 milioni in sussidi dalla Carnegie Corporation, grazie al donativo del Sindaco di New York, Michael Bloomberg.\nStoria.\nIn conseguenza dei drammatici disordini di Crown Heights nel 1991 e dell'omicidio terrorista dello studente ebreo sedicenne Ari Halberstam nella sparatoria sul ponte di Brooklyn del 1994, il museo \u00e8 stato costruito con lo scopo di creare un sistema didattico adatto a far capire meglio ai bambini locali il loro quartiere e i loro vicini.\nLa pianificazione dei contenuti in mostra, \u00e8 stata fatta con la collaborazione di vari educatori religiosi e laici, approvati dalla direzione ebraica ortodossa del museo.\nL'attivista comunitaria Devorah Halberstam, madre di Ari, ha svolto un ruolo importante nella creazione del Museo. Il museo \u00e8 ufficialmente dedicato alla memoria di Ari.\nLa parte anteriore del museo espone un gigantesco collage di immagini di bambini. Visti da lontano, formano la foto gigante di un unico bambino."}
{"id": "3938494", "revid": "125891901", "url": "https://it.wikipedia.org/wiki?curid=3938494", "title": "Red (romanzo)", "text": "Red (\"Rubinrot\") \u00e8 un romanzo scritto da Kerstin Gier nel 2009. In Italia \u00e8 stato pubblicato nel 2011 dalla casa editrice Corbaccio. \u00c8 il primo dei tre volumi della \"Trilogia delle gemme\", una serie fantasy per giovani adulti che in Europa ha venduto diversi milioni di copie.\nTrama.\nGwendolyn Shepherd ha sedici anni e vive a Londra in un grande palazzo insieme alla sua numerosa famiglia, formata dalla madre Grace Montrose, dai fratellini Caroline e Nick, dalla nonna Lady Arisa, dalla prozia Maddy, dalla zia Glenda e dall'arrogante cugina Charlotte. Nella famiglia di Gwen si tramanda da secoli il gene che permette di viaggiare nel tempo e tutti stanno aspettando con ansia il primo salto nel tempo di Charlotte, che avviene una volta compiuto il sedicesimo anno d'et\u00e0 e si preannuncia con mancamenti e mal di testa. Anche Gwen non si sente bene e un giorno, uscendo di casa, si ritrova nel passato e si rende conto che i calcoli fatti molti secoli prima erano sbagliati e che \u00e8 lei la portatrice del gene. La ragazza ne parla subito con la migliore amica Leslie Hay, che le consiglia di dirlo il prima possibile a Grace; quella sera, una visione della prozia Maddy, in cui un corvo nasce da un uovo di zaffiro, impedisce alla ragazza di confidarsi con la madre, e, durante la notte, fa un secondo viaggio incontrollato nel tempo, stavolta nel 1851. Un altro salto nel tempo il giorno dopo a scuola, durante il quale Gwen vede se stessa baciare un ragazzo misterioso, la spinge infine a raccontare tutto alla madre, che la porta alla loggia dei Guardiani, una specie di setta segreta che ha sede a Temple e si occupa di proteggere i dodici viaggiatori. Qui Gwen incontra un altro viaggiatore nel tempo, il diciottenne Gideon de Villiers, nel quale riconosce il ragazzo che si \u00e8 vista baciare nel passato, e scopre di essere nata lo stesso giorno di Charlotte, ma che Grace ha pagato la levatrice per falsificare il certificato di nascita.\nInizialmente la maggior parte dei membri della loggia, tra cui il dottor White e il Gran Maestro Falk de Villiers, non crede che Gwen sia la dodicesima viaggiatrice, il rubino che possiede la misteriosa magia del corvo, ma un nuovo salto nel tempo della ragazza, durante il quale Gwen sottrae una chiave dall'archivio della loggia, conferma le parole di Grace. Gwen viene cos\u00ec iniziata ai segreti della loggia, fondata dal conte di Saint Germain, il quinto viaggiatore, che scopr\u00ec il cronografo e il modo in cui utilizzarlo per controllare i viaggi nel tempo. Nati a coppie (uno nella famiglia de Villiers e uno nella famiglia Montrose) in epoche diverse, la missione dei viaggiatori \u00e8 completare il cronografo con il sangue di tutti e dodici. Poich\u00e9 Gwen \u00e8 l'ultima viaggiatrice, il suo sangue dovrebbe chiudere il cerchio magico il cui completamento rappresenta un mistero noto solo al conte; tuttavia, la coppia di viaggiatori che ha preceduto Gwendolyn e Gideon, Lucy Montrose e Paul de Villiers, sedici anni prima ha rubato il primo cronografo, completo del sangue di tutti i viaggiatori esistiti fino a quel momento, rifugiandosi nel passato per impedire la chiusura del cerchio. A Gideon e Gwendolyn viene dunque lasciato il compito di completare il secondo cronografo con il sangue dei quattro viaggiatori che Gideon non ha ancora trovato nel passato, tra i quali ci sono anche Lucy e Paul. Il fatto che Grace abbia mentito sulla data di nascita della figlia, che abbia nascosto Lucy e Paul per un breve periodo e che Lucy abbia rubato il cronografo porta la loggia, per\u00f2, a non fidarsi pienamente di Gwen e a non rivelarle l'ubicazione del nuovo cronografo. Intanto, Gwen \u00e8 del tutto ignara delle usanze dei Guardiani e di come comportarsi durante i viaggi nel passato poich\u00e9 non \u00e8 stata istruita, ed \u00e8 per questo che Leslie decide di cercare informazioni sulle cose che le racconta Gwen stessa, raccogliendole in un grande quaderno ad anelli, che viene per\u00f2 sequestrato da Mr Whitman, l'insegnante di storia e letteratura, un altro membro della loggia.\nIl primo viaggio controllato di Gwen avviene nel 1782 allo scopo di incontrare il conte di Saint Germain, noto per essere in grado di leggere nella mente. Senza farsi accorgere da nessuno, il conte minaccia Gwen strangolandola con la mente e la avverte di non infrangere le sue regole, iniziando a far dubitare la ragazza dei veri propositi dell'uomo. Durante il tragitto di ritorno verso Temple in attesa di tornare nel presente, Gideon e Gwendolyn vengono attaccati da alcuni uomini e, per salvare il compagno, la ragazza ne uccide uno trafiggendolo con una spada. Tornati nel presente, Gideon consola Gwen, sconvolta per l'accaduto, mostrandole un lato di s\u00e9 diverso da quello presuntuoso e supponente ostentato fino a quel momento. Il giorno seguente, i due viaggiano nel 1912 per incontrare Margret Tilney, una viaggiatrice del tempo che Gideon ha provato pi\u00f9 volte a persuadere a dargli una goccia del suo sangue, ma che si \u00e8 sempre rifiutata, chiedendo, invece, di poter parlare con Gwendolyn, della cui esistenza \u00e8 presumibilmente venuta a sapere da Lucy e Paul. Nonostante il pericolo che l'incontro con Margret sia una trappola ordita da Lucy e Paul per prelevare il sangue di Gwen e Gideon per completare il primo cronografo, fanno comunque visita alla donna e, poco dopo il loro arrivo, sopraggiungono Lucy e Paul. Questi ultimi raccontano a Gideon e Gwen che i piani del conte di Saint Germain non sono limpidi come sembrano e che non devono assolutamente permettere che il cronografo venga completato; quando Lucy apprende con sgomento che Gwen ha gi\u00e0 incontrato il conte, le dice di non fargli scoprire la magia del corvo e che deve chiedere a nonno Lucas del cavaliere verde, ignara che l'uomo sia morto da alcuni anni. Al contrario di Gwen, Gideon non si fida affatto di Lucy e Paul e, minacciandoli con una pistola, riesce a scappare dalla casa con Gwen. In attesa di tornare nel presente, i due si rifugiano nel confessionale della vicina chiesa di Santa Trinit\u00e0, dove iniziano un flirt che si conclude in un bacio appassionato.\nAdattamento cinematografico.\nDal libro \u00e8 stato tratto un film tedesco, \"Ruby Red\", uscito in Germania il 14 marzo 2013. Nei ruoli di Gwen e Gideon ci sono, rispettivamente, Maria Ehrich e Jannis Niew\u00f6hner."}
{"id": "3938497", "revid": "1318658", "url": "https://it.wikipedia.org/wiki?curid=3938497", "title": "Anaciclosi", "text": "L'anaciclosi (in greco antico: \u1f00\u03bd\u03b1\u03ba\u03cd\u03ba\u03bb\u03c9\u03c3\u03b9\u03c2, \"anak\u00fdkl\u014dsis\", \"ciclo\") \u00e8 una teoria storiografica circa l'evoluzione ciclica dei regimi politici che, deteriorandosi man a mano, si susseguirebbero secondo un andamento circolare nel tempo e, quando giunti all'ultimo stadio, ritornerebbero alla forma iniziale di partenza riprendendone lo sviluppo.\nLe forme di governo.\nPer primo Erodoto, nel suo \u03bb\u03cc\u03b3\u03bf\u03c2 \u03c4\u03c1\u03b9\u03c0\u03bf\u03bb\u03b9\u03c4\u03b9\u03ba\u03cc\u03c2 del Libro III delle \"Storie\", identifica nella monarchia, nell'aristocrazia e nella democrazia le tre possibili forme del governo dello Stato e della loro degenerazione:\nLa degenerazione e l'evoluzione.\nL'anaciclosi afferma che tre forme fondamentali di governo \"benigno\" (monarchia, aristocrazia e democrazia) sono intrinsecamente deboli e instabili, di solito tendono a degenerare rapidamente nelle tre forme fondamentali di governo \"maligno\" (tirannide, oligarchia e oclocrazia).\nSecondo la teoria i governi \"benigni\" hanno a cuore gli interessi di tutti, mentre i governi \"maligni\" hanno a cuore gli interessi di pochi eletti. Tuttavia, tutti e sei i regimi sono considerati transitori perch\u00e9, a causa della corruzione politica, i primi tre si trasformano rapidamente e sempre in quelli negativi.\nSecondo Platone ed Aristotele infatti ogni forma di governo \u00e8 destinata a corrompersi e a dar luogo necessariamente, dopo la caduta nella forma degenerata, alla successiva pi\u00f9 evoluta; cos\u00ec dal regime monarchico si passa a quello aristocratico e da questo a quello democratico. \nL'unico Stato che non ha obbedito a questa successione \u00e8 Sparta, rimasta sempre fedele alla forma di governo istituita da Licurgo, sintesi di elementi monarchici (la diarchia), aristocratici (la gherusia), democratici (l'apella).\nCos\u00ec si esprime Domenico Fisichella a riguardo:\"Il riferimento canonico dal quale prendere le mosse \u00e8 quel brano del libro terzo della \"Politica\" ove vengono indicate le sei forme tipologiche di governo, tre rette e tre degenerate: sono rette quelle forme nelle quali l\u2019uno, i pochi o i molti esercitano il potere in vista dell\u2019interesse comune, mentre quando l\u2019uno o i pochi o i molti esercitano il potere nel loro privato interesse, allora si hanno le deviazioni. In particolare, precisa Aristotele, abbiamo l\u2019abitudine di chiamare regno quel governo dell\u2019uno che si propone il bene pubblico, e aristocrazia il governo di pochi quando si propone il bene comune. Inoltre, quando i molti reggono il governo in vista del bene pubblico, a questa forma politica si d\u00e0 il nome di \"polit\u00eca\". Le degenerazioni delle precedenti forme di governo sono la tirannide rispetto al regno, l\u2019oligarchia rispetto all\u2019aristocrazia, la democrazia rispetto alla \"polit\u00eca\". Infatti la tirannide \u00e8 il governo dell\u2019uno esercitato a favore dell\u2019uno, \u00abl\u2019oligarchia mira all\u2019interesse dei ricchi, la democrazia a quello dei poveri; ma nessuna di queste forme mira all\u2019utilit\u00e0 comune\u00bb\".\nLa teoria di Polibio.\nIl greco Polibio dall'analisi della storia della Repubblica romana esposta nei 40 libri delle sue \"Storie\", arriv\u00f2 a formulare la teoria dell'anaciclosi. \nSecondo lo storico le tre costituzioni fondamentali si possono sdoppiare in una benigna e in una maligna che si succedono involutivamente dalla migliore alla peggiore, come avviene nel ciclo biologico e in ottemperanza al principio di decadimento, per il quale ogni cosa prodotta dall'uomo \u00e8 destinata a degenerare.\nSecondo Polibio l'ordine dell'evoluzione dei sei tipi di governo \u00e8 il seguente: \nIl \"perfetto\" regime romano.\nSecondo Polibio, Roma, come Sparta, non sarebbe degenerata nel suo buon governo perch\u00e9 la sua costituzione si fondava sull'equilibrio delle tre forme politiche \"benigne\": il consolato, che rappresentava il potere monarchico, il Senato quello aristocratico ed infine i tribuni e l'istituzione dei concili della plebe quello democratico.\nI consoli, come il monarca, comandano l'esercito e governano le spese di Roma (un'eccezione di rilievo all'autorit\u00e0 consolare \u00e8 rappresentata dai tribuni della plebe). Il Senato \u00e8 responsabile per la nomina e l'elezione dei consoli e dei censori ed \u00e8 la forza trainante degli affari che si svolgono in citt\u00e0 e in materia di politica estera. Naturalmente, tutto ci\u00f2 non pu\u00f2 avvenire senza la censura del popolo e nessuno si pu\u00f2 insediare in qualunque carica senza il voto del popolo.\nLa teoria di Polibio sar\u00e0 successivamente ripresa da Marco Tullio Cicerone nel suo \"De re publica\".\nPolibio in realt\u00e0 analizzava le strutture esteriori delle magistrature trascurando e sottacendo la vera natura del potere romano dove le cariche pubbliche erano riservate agli aristocratici e ai plebei arricchiti, che tra il II e il I secolo a.C. finirono col costituire una vera e propria oligarchia che non fu sostituita da una democrazia, secondo quanto prevedeva la teoria dell'anaciclosi, ma da una particolare forma di monarchia-tirannia: l'Impero o Principato.\nL'anaciclosi in Machiavelli.\nLa teoria dell'anaciclosi \u00abenorme fortuna [...] conobbe nel mondo antico e in et\u00e0 umanistico-rinascimentale\u00bb con Machiavelli che conferma la visione circolare polibiana dei regimi politici ma vi introduce un elemento nuovo. Le variazioni infatti delle forme di governo avvengono \u00aba caso tra gli uomini\u00bb\nMentre allora il ciclo storico polibiano si svolgeva con la stessa necessit\u00e0 naturale di una legge biologica nella concezione di Machiavelli il caso permette di concepire una storia non rigidamente predeterminata.\nInfatti nonostante la forza e l'astuzia del Principe nel mantenere saldo il suo Stato, Niccol\u00f2 Machiavelli ritiene che, per la teoria dell'anaciclosi, questi sia s\u00ec destinato a corrompersi: \u00absogliono le province, il pi\u00f9 delle volte, nel variare che le fanno, dall'ordine venire al disordine e di nuovo poi dal disordine all'ordine trapassare [...] e cos\u00ec sempre da il bene si scende al male, e da il male si sale al bene. Perch\u00e9 la virt\u00f9 partorisce quiete, la quiete ozio, l'ozio disordine, il disordine rovina; e similmente dalla rovina nasce l'ordine, dall'ordine virt\u00f9, da questa gloria e buona fortuna.\u00bb Ma il cerchio della storia pu\u00f2 interrompersi: \u00abquesto \u00e8 il cerchio nel quale girando tutte le republiche si sono governate e si governano: ma rade volte ritornano n\u00e9 governi medesimi; perch\u00e9 quasi nessuna republica pu\u00f2 essere di tanta vita, che possa passare molte volte per queste mutazioni, e rimanere in piede. Ma bene interviene che, nel travagliare, una republica, mancandole sempre consiglio e forze, diventa suddita d'uno stato propinquo, che sia meglio ordinato di lei: ma, posto che questo non fusse, sarebbe atta una republica a rigirarsi infinito tempo in questi governi.\u00bb"}
{"id": "3938498", "revid": "1745361", "url": "https://it.wikipedia.org/wiki?curid=3938498", "title": "Filtro di sigaretta", "text": "Il filtro di sigaretta \u00e8 un piccolo cilindro che si trova all'estremit\u00e0 di una sigaretta. \u00c8 composto in genere da acetato di cellulosa, una sostanza fibrosa che serve a bloccare meccanicamente l'inalazione delle foglie di tabacco e di certi agenti dannosi prodotti dalla combustione della carta e del tabacco stesso.\nI filtri sono venduti sfusi per chi si fa le sigarette manualmente, e sono di solito un componente di quelle fatte industrialmente. Il filtro non \u00e8 tuttavia un componente essenziale di una sigaretta, ed esistono in commercio qualit\u00e0 che ne sono sprovviste.\nRischi e benefici.\nIl filtro \u00e8 stato introdotto nelle sigarette a partire dagli anni '50 del XX secolo, principalmente con lo scopo di ridurre i danni alla salute causati dal fumo. Sebbene alcuni studi dimostrino che il filtro riduce il rischio di carcinoma del polmone, riducendo la quantit\u00e0 di catrame e di nicotina inalate, esso \u00e8 invece inefficente nel rimuovere i gas a basso peso molecolare, come il monossido di carbonio.\nUn importante effetto collaterale dell'uso dei filtri di sigaretta \u00e8 dato dal danno ambientale. Il filtro non viene consumato, e costituisce pertanto un rifiuto, noto come mozzicone di sigaretta. I mozziconi di sigaretta sono i rifiuti di origine antropica pi\u00f9 disseminati al mondo. Ogni anno nel mondo vengono fumate circa 5,6 trilioni di sigarette. Di questi, si stima che 4,5 trilioni di mozziconi di sigaretta diventino rifiuti. L'acetato di cellulosa, principale componente dei filtri di sigaretta, si biodegrada lentamente, e dopo il loro abbandono, i mozziconi possono rilasciare nell'ambiente diverse sostanze tossiche, tra cui nicotina, arsenico, idrocarburi policiclici aromatici e metalli pesanti."}
{"id": "3938502", "revid": "28592", "url": "https://it.wikipedia.org/wiki?curid=3938502", "title": "Jewish Children's Museum", "text": ""}
{"id": "3938503", "revid": "47949954", "url": "https://it.wikipedia.org/wiki?curid=3938503", "title": "Wansen", "text": ""}
{"id": "3938506", "revid": "1087849", "url": "https://it.wikipedia.org/wiki?curid=3938506", "title": "Croda Montanaia", "text": "La Croda Montanaia (2.548 - detta anche \"Monfalcon di Montanaia\") \u00e8 la montagna pi\u00f9 alta del gruppo dei Monfalconi nelle Dolomiti Friulane. Si trova tra la provincia di Belluno (Veneto) e la provincia di Pordenone (Friuli-Venezia Giulia).\nCaratteristiche.\nLa montagna \u00e8 collocata poco ad est della \"Forcella Montanaia\" e sopra il Bivacco Giuliano Perugini."}
{"id": "3938508", "revid": "461846", "url": "https://it.wikipedia.org/wiki?curid=3938508", "title": "Filtro (sigaretta)", "text": ""}
{"id": "3938512", "revid": "24443", "url": "https://it.wikipedia.org/wiki?curid=3938512", "title": "Monfalcon di Montanaia", "text": ""}
{"id": "3938515", "revid": "1543377", "url": "https://it.wikipedia.org/wiki?curid=3938515", "title": "Draft NFL 1997", "text": "Il draft NFL 1997 si \u00e8 tenuto dal 19 al 20 aprile 1997.\nL'ordine del draft \u00e8 costituito in questo modo: per le prime venti squadre che non si sono qualificate per i play-off viene invertito l'ordine della stagione regolare 1996, quindi dalla squadra che ha ottenuto meno vittorie a quella con pi\u00f9 vittorie, poi a seguire si aggiungono le squadre in base al turno in cui sono state eliminate ai playoff, fino ad arrivare alle ultime due scelte (30\u00aa e 31\u00aa) che sono assegnate rispettivamente alla perdente e alla vincente del Super Bowl XXXI.\nIn caso di parit\u00e0 di vittorie si tenne conto come prima cosa la difficolt\u00e0 del calendario che le squadre con lo stesso numero di vittorie hanno dovuto affrontare. In caso di ulteriore parit\u00e0 si consider\u00f2 il numero delle vittorie raggiunte all'interno della propria \"division\" o \"conference\". Se la parit\u00e0 avesse continuato a persistere, la decisione sarebbe stata presa con il lancio della monetina."}
{"id": "3938516", "revid": "406085", "url": "https://it.wikipedia.org/wiki?curid=3938516", "title": "Aeroporto di Bydgoszcz", "text": ""}
{"id": "3938518", "revid": "228587", "url": "https://it.wikipedia.org/wiki?curid=3938518", "title": "Parco delle valli d'Argon", "text": "Il parco delle valli d'Argon \u00e8 un parco locale di interesse sovracomunale (PLIS) che si sviluppa nell'area collinare a cavallo dei comuni di Albano Sant'Alessandro, Cenate Sotto, San Paolo d'Argon, Torre de' Roveri, in provincia di Bergamo.\nIl parco.\nIl primo passo verso la costituzione del parco risale al 1983, quando venne introdotta una legge regionale (n. 86 /1983) la quale introdusse accanto ai parchi regionali i parchi locali di interesse sovracomunale (Plis). Questa ordinanza ha dato la possibilit\u00e0 ai comuni di promuovere l'istituzione di zone protette.\nTra queste venne inclusa anche l'area in questione, che venne riconosciuta ufficialmente il 23 marzo 2006 tramite la delibera numero 116 della giunta provinciale.\nLa gestione del parco \u00e8 affidata al comune di San Paolo d'Argon.\nL'obiettivo comune \u00e8 salvaguardare il patrimonio paesaggistico e ambientale del territorio collinare conservandone le biodiversit\u00e0 in un territorio sottoposto ad un'intensa cementificazione, promuovere l'educazione ambientale, valorizzare le attivit\u00e0 agricole presenti, sviluppare e integrare il sistema delle connessioni con altri parchi esistenti, creando una soluzione di continuit\u00e0 con l'attiguo Parco del monte Bastia e del Roccolo e la vicina Oasi WWF di Valpredina.\nEd ancora recuperare sia le zone degradate che i sentieri e le mulattiere, istituendo nuovi percorsi e cercando di promuovere le attivit\u00e0 turistiche tramite la pratica di attivit\u00e0 sportive quali mountain bike, trekking ed equitazione.\nTerritorio.\nIl PLIS si sviluppa nella zona centrale della provincia di Bergamo, nella fascia pedemontana che rappresenta una cerniera tra la pianura e le valli.\nPosta ai margini dell'hinterland della citt\u00e0 di Bergamo, da cui dista una decina di chilometri in direzione nord-est, si estende sulle colline che fanno capo al \"monte d'Argon\", estrema propaggine del monte Misma che funge da divisoria tra le valli Seriana e Cavallina.\nI limiti territoriali sono dati, nella fascia che va da sud-ovest verso sud-est, dagli abitati di Torre de' Roveri, Albano S.Alessandro e San Paolo d'Argon, a nord dal corso del Rio Seniga, in territorio di San Paolo d'Argon e ad ovest dal colle che delimita la valle Serradesca.\nIl tutto per una superficie totale pari a 648,5 ettari (Albano Sant'Alessandro 198.5, Cenate Sotto 60, San Paolo d'Argon 120 e Torre de' Roveri 270) e con un dislivello altimetrico compreso tra i 248 metri s.l.m. ai 482 metri s.l.m. del colle d'Argon.\nDi particolare pregio sono gli edifici religiosi posti alle estremit\u00e0 del crinale del colle d'Argon, collegati tra loro da un ampio ed agevole sentiero: l'eremo di santa Maria d'Argon ed il santuario di San Giorgio, che domina il sottostante paese di Albano S.Alessandro.\nLungo questa direttrice l'ambito orografico assume una disposizione definita \"a ventaglio\", che permette lo sviluppo di numerose piccole valli in differenti direzioni:\nla valle del Rio Seniga che segue un andamento da nord-est a sud-ovest, totalmente differente dallo sviluppo est-ovest della Valle di Albano, della valle di Torre de'Roveri e dalla valle Serradesca.\nConseguentemente numerosi sono i corsi d'acqua che compongono la rete fluviale: i principali, che comunque mantengono caratteristiche torrentizie, sono il \"Rio Seniga\", che solca l'omonima valle compresa tra il monte d'Argon e la Costa dei Brugaletti, e la \"Valle di Albano\" che prende il nome dalla valle dove scorre, entrambi tributari del torrente Zerra, che nasce nella val Serradesca. Sono inoltre presenti, in modo meno importante, il \"Fosso Gambarone\" ed il \"Tadone\".\nDal punto di vista geologico la zona \u00e8 composta da depositi originari del Cretaceo, in un periodo compreso tra l'Albiano Superiore ed il Pleistocene superiore, a cui si sono sovrapposti strati calcarei di natura alluvionale.\nVegetazione.\nLa vegetazione del parco si differenzia prevalentemente in base all'esposizione del versante in cui si trova: sui declivi esposti a nord \u00e8 predominante la presenza di boschi (che ricoprono circa il 35% dell'intera superficie del PLIS), cos\u00ec come nelle fasce lungo il corso dei torrenti, mentre nelle zone assolate esposte a sud dominano le colture della vite e dell'ulivo. A tal riguardo la zona \u00e8 inclusa nell'area di produzione enologica denominata Valcalepio, con produzione che va dal Pinot al Chardonnay, dal Merlot al Cabernet, e che vede come elemento caratterizzante il Moscato di Scanzo.\nNumerose sono le specie arboree: il carpino bianco e nero, l'orniello, la roverella, il nocciolo, l'ontano nero, il salice, il platano ed alcuni esemplari plurisecolari di querce di rilevanza naturalistica.\nLe specie alto arbustive presenti sono: la sanguinella, la lentaggine, il ligustro, la cornetta, l'erba trinit\u00e0, il ciclamino delle Alpi, l'elleboro bianco, i carici, l'amelanchier, il ginepro, il crespino, il citiso, il prugnolo selvatico, il pallon di maggio, il sambuco, l'equiseto dei campi e la robinia.\nFauna.\nAvifauna.\nTra tutti i gruppi faunistici, il pi\u00f9 numeroso \u00e8 sicuramente quello degli uccelli, che vede circa 57 specie nidificanti, il 77% delle quali appartiene ai passeriformi, ed il 40% delle stesse \u00e8 soggetta a migrazione.\nMolto diffusi sono la tortora dal collare orientale, il cuculo, il rondone, il balestruccio, la ballerina bianca, il merlo, la capinera, il pigliamosche, la cinciallegra, la cornacchia grigia, lo storno, la passera d\u2019Italia, il fringuello, il verzellino, il verdone ed il cardellino.\nNegli ambienti boschivi si possono trovare la poiana, il colombaccio, l'allocco, lo scricciolo, il pettirosso, l'usignolo, il tordo bottaccio, il codibugnolo, la cincia mora, la cinciarella, il lu\u00ec bianco, il lu\u00ec piccolo ed il lu\u00ec verde, il picchio muratore, il rigogolo e la ghiandaia; mentre negli ambienti aperti vi sono il fagiano, la civetta, il succiacapre, l'upupa, il torcicollo, l'allodola, il prispolone, la ballerina gialla, il codirosso, lo stiaccino, il saltimpalo, l'usignolo di fiume, il canapino, la sterpazzola, l'averla piccola e l'averla capirossa, la gazza, la passera mattugia, lo zigolo giallo e lo strillozzo.\nDi particolare interesse sono specie rare quali la bigia grossa e la bigia padovana, il calandro e l'assiolo.\nMammiferi.\nI mammiferi presenti si dividono tra roditori quali la Crocidura minore, il moscardino, l'arvicola, il topo selvatico, il topo dal collo giallo, il toporagno, i Myotis, lo scoiattolo rosso eurasiatico ed il surmolotto; carnivori come la donnola, la volpe, il tasso, la faina, ed altri tra cui il riccio, la lepre, il capriolo ed il cinghiale, con quest'ultimo in rapida espansione.\nRettili ed anfibi.\nPer quanto riguarda i rettili, i pi\u00f9 diffusi sono l'orbettino, il biacco, il colubro di Esculapio, il ramarro occidentale, la lucertola muraiola e la biscia d'acqua.\nTra gli anfibi vi sono la raganella padana, la rana verde, il rospo comune, il rospo smeraldino, la rana agile e la salamandra pezzata."}
{"id": "3938526", "revid": "228587", "url": "https://it.wikipedia.org/wiki?curid=3938526", "title": "Ford Laser", "text": "La Ford Laser \u00e8 un'autovettura prodotta dalla Ford dal 1981 al 2003 in cinque serie. La versione berlina del modello \u00e8 nota come Ford Meteor, che \u00e8 stata commercializzata con questo nome in Australia dal 1981 al 1987 ed in Sudafrica fino al 1995.\nIl contesto.\nLa Laser \u00e8 stata una vettura compact venduta dalla Ford in Asia, Oceania, in alcune nazioni del Sud America e in Africa. Le versioni pi\u00f9 comuni furono berlina e hatchback, sebbene furono disponibili su alcuni mercati anche vetture cabriolet, familiari e pick-up.\nLa Laser era in sostanza una versione ridisegnata della Mazda 323. La Ford infatti acquist\u00f2 il 25% della Mazda nel 1979, ed il modello fu uno dei frutti della collaborazione tra le due case automobilistiche.\nIn Australia e Nuova Zelanda, dove la Ford aveva una forte presenza anche organizzativa, le vendite della Laser superarono quelle della quasi gemella giapponese, ma in nazioni asiatiche vicine, come Singapore, Malaysia, Giappone ed Hong Kong, era il contrario. Per\u00f2, le sinergie con Mazda permisero alla Ford di mantenere una certa posizione commerciale anche in quelle zone. Ci\u00f2 successe in Sud America, Africa e nei Caraibi, dove la Laser venne venduta e, in alcuni casi, anche prodotta.\nLa Laser venne assemblata, oltre che negli Stati Uniti, ad Oakville (Canada), a Taiwan, a Shah Alam e Selangor (Malaysia), a H\u1ea3i D\u01b0\u01a1ng (Vietnam), a Rayong (Thailandia), a Sydney (Australia), in Giappone, in Nuova Zelanda, in Indonesia, in Messico ed a Valencia (Venezuela).\nLe varie generazioni della Laser furono prodotte in \u201csottoserie\u201d, che erano contraddistinte da una sigla; KA/KB per la prima generazione, KC/KE per la seconda, ecc..\nLa prima serie - KA/KB (1981\u20131985).\nQuesta generazione di Laser venne prodotta in due \u201csottoserie\u201d, che erano contraddistinte con due sigle: KA, che venne prodotta dal 1981 al 1983, e KB, commercializzata dal 1983 al 1985.\nI motori disponibili furono i seguenti:\nLa seconda serie - KC/KE (1985\u20131990).\nAnche questa generazione di Laser venne prodotta in due \u201csottoserie\u201d, che erano contraddistinte con due sigle: KC, che venne prodotta dal 1985 al 1987, e KE, commercializzata dal 1987 al 1990.\nIl primo importante aggiornamento Laser/Meteor fu nel 1985, con il lancio della sottoserie KC. Tutte le versioni di carrozzeria vennero confermate, con l'aggiunta della familiare nel 1986. Una nuova variante, la \"TX3\" (omologa della Ford Escort XR3 venduta in Europa), fu aggiunta, andando a posizionarsi tra gli allestimenti \"GL\" e \"Ghia\". Sostitu\u00ec la variante \"Sport\" della serie precedente. A differenza della \"Sport\", la \"TX3\" era offerta solamente in versione tre porte. Le versioni \"L\" e \"GL\" non erano pi\u00f9 disponibili con carrozzeria tre porte. Un cambiamento importante fu l'introduzione di motori che potevano funzionare con benzina senza piombo, che divent\u00f2 obbligatoria in Australia nel 1986. Il motore da 1,5 L di cilindrata, che nella generazione KB era opzionale sulle \"GL\" ma di serie sulla \"Ghia\", fu rimpiazzato da un nuovo propulsore da 1,6 L. Per la prima volta, l'iniezione elettronica era disponibile come \"optional\" sulle \"Ghia\" e sulle \"TX3\". I clienti che ordinavano il cambio automatico con questo motore, ricevevano un cambio controllato elettronicamente a quattro velocit\u00e0, che era relativamente avanzato per una vettura di piccole dimensioni del 1985. Il motore da 1,3 L era montato di serie sulla \"L\" (solo sulla hatchback, dato sulla familiare era installato il propulsore da 1,6 L). Il motore da 1,6 L era montato di serie sulla \"GL\", sulla \"Ghia\" e sulla \"TX3\". L'iniezione era un \"optional\" sulla \"Ghia\" (di serie sulla familiare) e sulla \"TX3\".\nLa gamma offerta per la sottoserie KC fu:\nNell'ottobre del 1987, la Ford introdusse una rivisitazione della sottoserie KC, la KE. Nell'occasione, ci furono diverse novit\u00e0. Il nome \"Metor\" venne eliminato dalle versioni berlina e familiare, e ci\u00f2 signific\u00f2 che esse ora erano denominate \u201cLaser\u201d come le hatchback. La \"TX3\" era ora anche disponibile con motore sovralimentato. Su tutte le versioni era offerta, come \"optional\", la trazione integrale. La \"TX3\" con trazione anteriore fu molto rara, ed in seguito \u00e8 diventata molto ricercata dai collezionisti. Gli esemplari con trazione anteriore erano importate dal Giappone, mentre tutti gli altri modelli erano fabbricati in un sobborgo di Sydney, Homebush.\nLa sottoserie KE era facilmente distinguibile dalla precedente KC da alcune differenze riguardanti la calandra, i fanali anteriori e posteriori, le protezioni anteriori e, per alcuni modelli, le ruote. Il cruscotto ed il quadro strumenti furono ridisegnati, e gli interni furono disponibili in colori differenti. A met\u00e0 1989, in preparazione alle nuove norme australiane per la progettazione delle autovetture che erano previste per il 1990, tutti i modelli ebbero in dotazione di serie la terza luce di \u201cstop\u201d. Quando la nuova generazione KF debutt\u00f2 nel marzo del 1990, la familiare continu\u00f2 ad essere offerta solo in versione \"GL\" fino al 1994, quando in Australia cess\u00f2 la produzione della Laser.\nLa versione \"L\" \u00e8 abbastanza rara, dato che era principalmente rivolta alle flotte aziendali. Essa aveva delle ruote in acciaio color argento di 13 pollici di diametro senza coprimozzo, un orologio analogico nel pannello strumenti, gli interni in vinile, ed era senza specchio retrovisore lato passeggero, protezioni posteriori, tergicristallo del lunotto ed infine lo schienale abbattibile dei sedili posteriori era ad un pezzo unico. La radio era solamente AM, e non c'era il riproduttore di cassette. L'aria condizionata non era disponibile. L'unico motore offerto era quello da 1,3 L di cilindrata, che era accoppiato ad un cambio manuale a quattro rapporti (non era disponibile il cambio automatico). La versione \"L\" familiare aveva lo stesso livello di allestimento, ma un motore diverso, da 1,6 L, anche se il cambio era il medesimo.\nLa versione \"GL\" fu la pi\u00f9 popolare. Essa montava le stesse ruote della \"L\", ma con coprimozzi con cromatura satinata a met\u00e0 larghezza (che coprivano solo il centro della ruota), un orologio digitale, gli interni in tessuto, delle protezioni laterali, il tergicristallo posteriore, i pannelli rivestiti di castoro ed il divanetto posteriore frazionabile. L'autoradio era in grado di trasmettere le frequenze AM/FM ed aveva il riproduttore di musicassette. L'aria condizionata era offerta come \"optional\". Il motore installato di serie era quello di 1,6 L di cilindrata, che era accoppiato con una cambio manuale a quattro velocit\u00e0 (il cambio manuale a cinque rapporti e la trasmissione automatica a tre velocit\u00e0 erano offerte come \"optional\"). Le berline e le familiari avevano di serie il cambio a cinque rapporti.\nL'allestimento \"Ghia\" era al top dell'offerta. Erano in dotazione delle ruote nere da 14 pollici con copriruota di plastica che rivestiva l'intera ruota, il servosterzo, i paraurti e gli specchietti in tinta, gli interni in velluto, il contagiri, una console centrale con emblema della \"Ghia\", un alloggiamento porta-guanti, il sedile del guidatore con sagomatura a supporto della regione lombare regolabile in altezza, un cassetto sotto il sedile anteriore del passeggero, gli interni particolarmente ricercati, lo specchietto sul parasole lato passeggero, il portabiglietti nel parasole lato guidatore, i poggiatesta posteriori, delle spie aggiuntive nel quadro strumenti, chiusura centralizzata con blocchetto illuminato lato conducente, specchietti esterni regolabili dall'interno, tasche posizionate sulle portiere anteriori e sui sedili, inserti cromati sulle modanature e sui paraurti. L'aria condizionata ed i vetri elettrici erano offerti come \"optional\". La radio era digitale e poteva ricevere sia frequenze AM che FM, ed era completata da un riproduttore di cassette e da un sistema audio Dolby. Era installato di serie un motore da 1,6 L di cilindrata con l'iniezione come \"optional\" (era per\u00f2 di serie sulla familiare) ed un cambio manuale a cinque rapporti o automatico a tre velocit\u00e0. In caso di motore ad iniezione, il cambio automatico era a quattro rapporti.\nLa \"TX3\" era la via di mezzo tra la \"GL\" e la \"Ghia\". Era equipaggiata da ruote di 14 pollici in lega di cromo satinato, interni sportivi in tessuto, inserti rossi sulle modanature laterali e sui paraurti, portellone del bagagliaio nero e pannelli delle portiere in castoro. L'iniezione era di serie, ed il cambio automatico non era disponibile. La \"TX3\" possedeva anche una calandra integrale con fari sdoppiati e frecce incorporate nelle plastiche degli indicatori di direzione (le \"L\"/\"GL\"/\"Ghia\" avevano infatti le frecce inglobate nei fari anteriori) e la verniciatura a due colori.\nA met\u00e0 della gamma KE, la Ford introdusse due versioni speciali a numero di esemplari limitato, la \"Redline\" e la \"Livewire\". La Redline era basata sulla \"GL\" hatchback, mentre la Livewire era impostata sulle \"GL\" berlina e hatchback. La Redline possedeva le ruote in lega della \"TX3\", una verniciatura a due colori e degli inserti rossi sulle modanature laterali e sui paraurti, l'aria condizionata ed il contagiri. La Livewire aveva invece gli inserti appena citati di colore giallo. Entrambe le versioni avevano un cambio manuale a cinque velocit\u00e0, che si contrapponeva a quello a quattro rapporti offerto come standard sulle Laser ordinarie, ed un cambio automatico a tre velocit\u00e0.\nLa KE era offerta nelle seguenti versioni:\nLa hatchback e la berlina vennero prodotte dal 1985 al 1990, mentre la familiare dal 1986 al 1994.\nI motori offerti furono:\nLa terza serie - KF/KH (1989\u20131995).\nI motori offerti per questa serie furono:\nLa quarta serie - KJ/KL (1994\u20131998).\nLa nuova sottoserie della Laser, la KJ, era completamente diversa dalla precedente KH. Fabbricata in Giappone, la KJ Laser fu introdotta nel 1994 con una nuova linea ed un rinnovato gruppo motopropulsore. La KJ fu la prima Laser fabbricata interamente nel Paese asiatico, dato che la Ford decise di chiudere gli impianti di Homebush. La KJ non vendette molto per presenza della pi\u00f9 piccola Festiva, ed a causa di altri economici modelli coreani, a cui molti clienti dai gusti tradizionali si orientavano.\nI motori offerti per questa serie furono:\nLa quinta serie - KN/KQ (1999\u20132003).\nLa KN/KQ Laser \u00e8 stata l'ultima generazione di questo modello di autovettura. Lanciata in Australia nel maggio del 1999, era pressoch\u00e9 identica alla KJ/KL. Con la KN, la Laser divenne quasi completamente identica alla Mazda 323, su cui era basata, e ci\u00f2 era la prima volta che capitava dall'epoca della KE Laser. Nel febbraio 2001 la KN fu rivista, ed il risultato fu una nuova sottoserie che fu denominata KQ. La novit\u00e0 pi\u00f9 importante fu la commercializzazione di un nuovo motore a quattro cilindri in linea da 2 L di cilindrata per una nuova versione di Laser, che fu chiamata \"SR2\". Essa rappresent\u00f2 la prima variante sportiva dal 1996, anno in cui termin\u00f2 la produzione dell'impopolare Laser Lynx. Appena sotto a questo nuovo allestimento, venne nel contempo introdotta la versione \"SR\". La KQ poteva essere riconosciuta dalla precedente KN per la nuova calandra con modanature cromate, i nuovi fanali anteriori e posteriori, i differenti colori esterni ed altre modifiche agli interni. Nel marzo 2002, a causa del forte calo delle vendite, la Ford fece un tentativo di riportare il livello di popolarit\u00e0 della Laser al tenore di un tempo, e annunci\u00f2 aggiornamenti per l'allestimento \"SR2\", che consistevano, tra l'altro, in tre nuovi colori esterni. Tre motori erano disponibili: quello da 1,6 L di cilindrata che era installato sulla \"LXi\", quello da 1,8 L che era disponibile sulla \"GLXi\" e sulla \"SR\", e quello da 2 L che era montato sull'esclusiva versione \"SR2\". Nonostante la Laser avesse una buona reputazione tra il pubblico e malgrado gli sforzi della Ford di far rinascere l'interesse di un tempo nel modello, le vendite non migliorarono sufficientemente. Nel settembre 2002, la Ford decise di terminare la produzione della Laser, sostituendola con la Focus.\nI modelli commercializzati furono:\nInvece i motori disponibili furono:\nI mercati di vendita.\nGiappone.\nIl pianale e la linea di assemblaggio erano condivisi dalla Mazda Familia, che era localmente prodotta, e ci\u00f2 permise alla Laser di essere offerta con una vasta gamma di motori, di colori della carrozzeria e di allestimenti che non erano disponibili per nessuna altra Laser commercializzata in altri mercati. Questo fu particolarmente evidente negli anni ottanta, quando vennero offerte versioni sovralimentate, cabriolet, e a trazione integrale che erano disponibili in Giappone prima che in altri mercati.\nInsieme alle Ford Telstar e Ford Festiva, che erano prodotte in Giappone, la Laser venne venduta attraverso ad una speciale rete di vendita, chiamata \"Autorama\".\nLe prime Laser entrarono in produzione nella seconda parte del 1982 come sottoserie BE, che era identica alla KB Laser australiana. Nel luglio 1983 vennero aggiunti all'offerta l'iniezione e la sovralimentazione. Queste varianti non vennero mai offerte fuori dal Giappone.\nNel gennaio 1985 fu lanciata la BF (KC/KE in altri mercati). Per la prima volta venne offerta una versione Diesel, oltre che una due porte cabriolet, una versione sportiva con motore a 16 valvole e doppio albero a camme in testa, ed un potente modello con propulsore sovralimentato a trazione integrale (identico, quest'ultimo, alla contemporanea Mazda Familia \"BFMR\"). Questo port\u00f2 ad una gamma estremamente variegata e per certi tratti contorta, che venne snellita nel 1987 con un restyling. In questa occasione vennero cambiati i motori e furono eliminati gli allestimenti e le versioni che vendevano poco. Oltre a questo, furono operati cambiamenti minori.\nLa serie BG (KF/KH in altre versioni), che venne prodotta dal 1989 al 1994, fu la generazione della Laser pi\u00f9 popolare e venduta in Giappone. Questa serie annoverava anche la versione coup\u00e9, che fu un successo immediato. La variante particolarmente potente ed a trazione integrale sopraccitata venne nuovamente offerta, questa volta insieme ad un'altra versione con motore da 1,8 L e 178 CV.\nTutti i modelli sportivi furono ritirati dal mercato quando la nuova generazione BHA (KJ/KL in altri mercati) venne messa sul mercato nel 1995 sulla scia delle scarse vendite e dei ritorni finanziari, poich\u00e9 la Mazda ridimension\u00f2 i suoi programmi e cerc\u00f2 di reinquadrare gli obiettivi del mercato. Come risultato, la Laser fu rinominata \u201cLaser Lidea\u201d. Le vendite per\u00f2 continuarono a calare, nonostante il lancio della nuova serie BJ (KN/KQ in altri mercati), che fu in produzione fino al 2002. La Laser quindi sostituita dalla Focus, che era in produzione dal 2000.\nAustralia.\nIn Australia la Laser sostitu\u00ec la Escort nel 1981. Le versioni pi\u00f9 popolari furono la hatchback tre e cinque porte, oltre alla berlina, che era conosciuta come Ford Meteor. La Ford Australia la commercializz\u00f2 come un modello separato per essere in competizione con la Toyota Corolla. Il nome Meteor fu soppresso in Australia quando fu lanciata la KE Laser nel 1987, ma sopravvisse in Sudafrica fino al 1995.\nLa produzione della Laser in Australia cess\u00f2 nel 1994, quando la Ford chiuse il sito produttivo di Homebush, sobborgo di Sydney, ed inizi\u00f2 l'importazione della vettura dal Giappone. La Laser venne sostituita dalla Focus nel 2002.\nNuova Zelanda.\nIn Nuova Zelanda, la Laser venne venduta sia in versione hatchback e berlina, e fu pi\u00f9 tardi assemblata insieme alla Mazda 323 a Wiri, sobborgo di Manukau grazie ad una joint venture tra la Ford neozelandese e la Mazda. Anche la versione familiare della KC/KE Laser fu prodotta localmente, insieme alla Mazda 323, fino al 1996. Quando il sito produttivo chiuse nel 1997, la Ford tolse dal mercato neozelandese la Laser ed introdusse la Escort hatchback e berlina, dato che la familiare era gi\u00e0 in vendita. Nel 1999 venne reintrodotta la Laser, che venne sostituita dalla Focus nel 2003.\nSud Africa.\nLa Laser fu introdotta in Sudafrica nel 1986 in versione hatchback. La berlina venne commercializzata con il nome Meteor. Sostitu\u00ec la Escort e venne prodotta insieme alla Mazda 323 dalla Samcor. La Laser era gi\u00e0 venduta in Zimbabwe, dove la serie precedente venne introdotta nel 1981. La KC/KE Laser e la Meteor rimasero in produzione in Sud Africa fino al 1995, quando la Escort venne reintrodotta. Comunque, la Ford lancio un modello di bassa gamma, la Tonic, che era una versione rimarchiata della sesta generazione della Mazda 323 a due volumi, che fu venduta fino al 2003.\nNord America.\nNel 1987, una versione della Laser costruita in Messico fu esportata negli Stati Uniti d'America, dove fu commercializzata come Mercury Tracer. In Canada, la Ford opt\u00f2 di importare la Mercury Tracer da Taiwan. La Laser fu la base per la Escort venduta in Nord America, che venne prodotta in seguito e non va confusa con l'omonimo modello commercializzato in Europa, costui in produzione dal 1968. Nel 1991 la Escort statunitense fu sostituita, in sostanza, da una Laser/323, sebbene il modello continu\u00f2 a chiamarsi Escort.\nAmerica latina e Carabi.\nLa Ford Laser fu anche assemblata e venduta in alcuni Paesi del Sud America, come ad esempio la Colombia ed il Venezuela, e fu commercializzata con guida a destra nei Caraibi, in Giamaica e a Trinidad e Tobago.\nAsia.\nOltre ad essere prodotta in Giappone, la Laser venne anche assemblata in Malaysia ed in Indonesia (con guida a destra). \u00c8 stata fabbricata con guida a sinistra per i mercati di Taiwan e Filippine. A Taiwan, dove era anche prodotta, la Laser berlina fu sostituita dalla \u201cTierra\u201d. Una versione aggiornata di quest'ultima fu anche venduta in Thailandia come \u201cLaser Tierra\u201d, mentre in Malesia venne denominata \u201cLynx\u201d. In Indonesia fu utilizzata dalle compagnie locali di taxi prima di essere sostituita dalla Toyota Soluna e dalla Toyota Vios.\nEuropa.\nNel 1981 la Laser fu anche venduta a Cipro. La vettura venduta in questo Paese era simile al modello commercializzato in Australia.\nLe eredi.\nLa Laser \u00e8 stata rimpiazzata in molti mercati dalla Ford Focus. La sostituta della Mazda 323, la Mazda 3, era anch'essa basata sulla stessa piattaforma della nuova Focus.\nDella Laser vennero anche prodotte delle versioni aggiornate, come la Laser, la Laser Tierra, la Laser Lance, la Laser Lynx RS, la Laser RS e la Tierra, che vennero vendute in Vietnam, in Thailandia, nelle Filippine, in Malaysia, in Indonesia, a Singapore ed a Taiwan, e furono sostituite dalla Ford Focus."}
{"id": "3938527", "revid": "339392", "url": "https://it.wikipedia.org/wiki?curid=3938527", "title": "Aeroporto di Cracovia-Balice Giovanni Paolo II", "text": ""}
{"id": "3938528", "revid": "1632387", "url": "https://it.wikipedia.org/wiki?curid=3938528", "title": "Incarnate (The Obsessed)", "text": "Incarnate \u00e8 una compilation del gruppo doom metal dei The Obsessed. In essa sono incluse tracce provenienti da diversi loro lavori discografici: \"Sodden Jackal\", \"Altamont Nation\", la compilation \"What the Hell!\" pubblicata dalla Hellhound Records e alcune demo inedite. Il disco comprende anche due cover: \"On the Hunt\" dei Lynyrd Skynyrd e \"Inside-Looking Out\" dei The Animals, gi\u00e0 reinterpretata dai Grand Funk Railroad."}
{"id": "3938531", "revid": "406085", "url": "https://it.wikipedia.org/wiki?curid=3938531", "title": "Aeroporto di \u0141\u00f3d\u017a-W\u0142adys\u0142aw Reymont", "text": ""}
{"id": "3938533", "revid": "126257", "url": "https://it.wikipedia.org/wiki?curid=3938533", "title": "Ford Meteor", "text": ""}
{"id": "3938536", "revid": "599013", "url": "https://it.wikipedia.org/wiki?curid=3938536", "title": "Jorge Hirano", "text": "Carriera.\nClub.\nFormatosi nelle giovanili dell'Uni\u00f3n Huaral, tra il 1977 e il 1981 gioc\u00f2 in club a regime dilettantistico tra cui il Fujita Kogyo, club giapponese con cui vinse il titolo nazionale nel 1981. Ottenuto un contratto professionistico nel 1982, l'anno successivo approd\u00f2 allo Sporting Cristal dove vinse il titolo nazionale, per poi trasferirsi nel 1986 in Bolivia al Bol\u00edvar nelle cui file segn\u00f2 125 reti (di cui 19 nella stagione 1991, in cui si laure\u00f2 capocannoniere del torneo) che gli valsero il diciassettesimo posto nella classifica dei marcatori del campionato peruviano.\nNazionale.\nConta 36 presenze in nazionale peruviana, esordendo nel 1984 in occasione di un match valevole per le qualificazioni ai Mondiali del 1986. Gioc\u00f2 la \nsua ultima gara in Nazionale subito dopo la Copa Am\u00e9rica 1991, totalizzando undici reti in sette anni.\nDopo il ritiro.\nRitiratosi dal calcio giocato nel 1994, dopo aver militato nel Deportivo Sipesa e nello Sport Boys Association, si trasfer\u00ec in Giappone dove si occupa dell'insegnamento di tecnica calcistica."}
{"id": "3938537", "revid": "406085", "url": "https://it.wikipedia.org/wiki?curid=3938537", "title": "Aeroporto di Pozna\u0144-\u0141awica", "text": ""}
{"id": "3938539", "revid": "767487", "url": "https://it.wikipedia.org/wiki?curid=3938539", "title": "Tony Sly", "text": "Biografia.\nOltre alla quasi totalit\u00e0 delle pubblicazioni con i No Use for a Name, a partire dal 2004 aveva iniziato una carriera solista parallelamente all'attivit\u00e0 con i No Use for a Name, che \u00e8 stata composta di quattro album studio (\"\" in collaborazione con Joey Cape, \"12 Song Program\" del 2010, \"Sad Bear\", del 2011 e \"Acoustic Vol. 2\" del 2012, sempre con Joey Cape) e da un EP (\"Tony Sly/Joey Cape Split 7\"\", del 2011, nuovamente con la partecipazione di Joey Cape). Nel 2011 Tony, insieme a Joey Cape, Brian Wahlstrom e Jon Snodgrass, ha creato la band Scorpios, con i quali ha pubblicato l'album omonimo \"Scorpios\", che ha dimostrato continuit\u00e0 con le sue produzioni acustiche da solista.\nIl 19 giugno 2012 per \"Joey Cape * Tony Sly: Acoustic\" \u00e8 stata annunciata una nuova versione in vinile colorato.\n\u00c8 scomparso il 31 luglio 2012 all'et\u00e0 di 41 anni durante il sonno, stando a quanto riferito dalla Fat Wreck Chords.\nNell'aprile 2013 \u00e8 stato annunciato un album tributo in suo onore, \"\", pubblicato il 29 ottobre dello stesso anno, a cui hanno partecipato 26 gruppi punk."}
{"id": "3938543", "revid": "406085", "url": "https://it.wikipedia.org/wiki?curid=3938543", "title": "Aeroporto di Stettino-Goleni\u00f3w", "text": ""}
{"id": "3938547", "revid": "767487", "url": "https://it.wikipedia.org/wiki?curid=3938547", "title": "Ta\u00e7a de Portugal 1964-1965", "text": "La Ta\u00e7a de Portugal 1964-1965 fu la 25\u00aa edizione della Coppa di Portogallo. La squadra vincitrice fu il Vit\u00f3ria Set\u00fabal (primo titolo nazionale della sua storia) che riusc\u00ec a battere i campioni in carica e vice-campioni d'Europa del Benfica nella finale del 4 luglio 1965 presso lo Stadio nazionale di Jamor.\nSquadre partecipanti.\nIn questa edizione erano presenti tutte le squadre di Primeira Divis\u00e3o e di Segunda Divis\u00e3o e i campioni delle Azzorre, di Madera, di Angola e di Guinea portoghese i quali andarono direttamente al terzo turno."}
{"id": "3938553", "revid": "121332311", "url": "https://it.wikipedia.org/wiki?curid=3938553", "title": "Cima Both", "text": "La Cima Both (2.437 ) \u00e8 la montagna pi\u00f9 alta degli Spalti di Toro nelle Dolomiti Friulane. Si trova tra la provincia di Belluno (Veneto) e la provincia di Pordenone (Friuli-Venezia Giulia).\nCaratteristiche.\nLa Cima Both \u00e8 collocata appena ad ovest della \"Forcella Montanaia\". Prende il nome da J. Both che insieme a F. Koegel la sal\u00ec per primo. Per l'ascesa si pu\u00f2 utilizzare come punto di appoggio il bivacco Giuliano Perugini."}
{"id": "3938555", "revid": "47950896", "url": "https://it.wikipedia.org/wiki?curid=3938555", "title": "Kurtwitz", "text": ""}
{"id": "3938557", "revid": "47950922", "url": "https://it.wikipedia.org/wiki?curid=3938557", "title": "Prieborn", "text": ""}
{"id": "3938562", "revid": "1543377", "url": "https://it.wikipedia.org/wiki?curid=3938562", "title": "Draft WNBA 2008", "text": "Il Draft WNBA 2008 fu il dodicesimo draft tenuto dalla WNBA. Il 6 febbraio 2008 si svolse un \"expansion draft\" a favore delle Atlanta Dream, appena entrate nella lega, mentre il 9 aprile 2008 si svolse il draft vero e proprio."}
{"id": "3938563", "revid": "729019", "url": "https://it.wikipedia.org/wiki?curid=3938563", "title": "Fieseler Fi 97", "text": "Il Fieseler Fi 97 era un monomotore quadriposto da turismo sportivo ad ala bassa sviluppato dall'azienda tedesca Gerhard-Fieseler-Werke negli anni trenta.\nRealizzato su richiesta del Ministero dell'aria tedesco del periodo (RLM) per la partecipazione all'edizione del 1934 del Challenge International de Tourisme venne prodotto in soli cinque esemplari.\nStoria del progetto.\nTra gli anni venti e gli anni trenta, la capacit\u00e0 e le intuizioni di aziende e progettisti ebbero la possibilit\u00e0 di essere testate grazie alla partecipazione delle manifestazioni aeronautiche, le quali assunsero negli anni una connotazione sempre pi\u00f9 sportiva. In occasione del quarto Challenge internazionale destinato a velivoli da turismo organizzato dalla F\u00e9d\u00e9ration A\u00e9ronautique Internationale (FAI), la federazione che aveva assunto il compito di gestire l'aviazione sportiva internazionale, da disputarsi in Polonia, con partenza da Varsavia, tra il 28 agosto ed il 16 settembre 1934, il Reichsluftfahrtministerium (RLM), che dopo l'avvento del nazismo aveva assunto l'intera gestione dell'aviazione tedesca, decise di emettere una specifica per la realizzazione di un nuovo velivolo adatto a rappresentare la Germania nazista nella competizione. Tra le caratteristiche richieste, oltre all'utilizzo delle tecnologie pi\u00f9 avanzate allora disponibili, il modello doveva essere un monomotore a velatura monoplana.\nAlla richiesta risposero tre aziende aeronautiche nazionali, la Bayerische Flugzeugwerke che stava cercando un'occasione per riproporsi sul mercato dopo un difficile periodo, la Gerhard-Fieseler-Werke e la Leightflugzeugbau Klemm che vantava una notevole esperienza nel settore, presentando rispettivamente il biposto BFW 37, ed i quadriposto Fi 97 e Klemm Kl 36. Il primo, bench\u00e9 non si fosse in seguito rivelato tra i modelli meglio piazzati, dar\u00e0 origine con poche modifiche al quadriposto Messerschmitt Bf 108 prodotto in grande serie ed adottato nel ruolo di aereo da collegamento ed addestramento dalla Luftwaffe.\nIl prototipo venne portato in volo per la prima volta nell'aprile 1934."}
{"id": "3938565", "revid": "125153660", "url": "https://it.wikipedia.org/wiki?curid=3938565", "title": "Accademia degli Erranti", "text": "L'Accademia degli Erranti fu un'accademia letteraria fondata a Brescia nel 1619 da un gruppo di intellettuali.\nStoria.\nLa sede dell'accademia fu presso il Teatro Grande, area concessa dalla repubblica di Venezia nel 1643.\nTra i letterati che vi presero parte si annoverano Ottavio Rossi, Pietro Paolo Ormanico, Carlo Francesco Pollarolo, Bartolomeo Dotti. Tra i musicisti compare Francesco Corbetta. Fortunato da Brescia fu incaricato di una lettura di matematica nel 1734."}
{"id": "3938575", "revid": "461846", "url": "https://it.wikipedia.org/wiki?curid=3938575", "title": "Filtrini", "text": ""}
{"id": "3938579", "revid": "1543377", "url": "https://it.wikipedia.org/wiki?curid=3938579", "title": "Camper Mitzvah", "text": "Il Camper Mitzvah (chiamato in ingl. Mitzvah Tank, lett. \"Carro Mitzvah\") \u00e8 un veicolo usato dai chassidim ebraico-ortodossi Chabad come \"centro mobile educativo e assistenziale\" e anche \"mini-sinagoga\", per raggiungere gli ebrei non-osservanti ed estraniati. Questi Camper Mitzvah hanno circolato per le strade di New York City dal 1974. Attualmente si trovano in circolazione in tutto il mondo, ovunque sia attivo il movimento Chabad-Lubavitch.\nTerminologia.\nLa parola Mitzvah significa \"comandamento\" della Torah nell'Ebraismo ortodosso, ma possiede anche la connotazione di \"buona azione\". I fedeli Lubavitch usano questi e camper per diffondere gli insegnamenti dell'ebraismo tra le masse ebree in un modo quasi \"militare\", dove \"campagne\" e \"battaglie\" sono affrontate - ecco quindi il perch\u00e9 dei camper chiamati in inglese tank (carro, carro armato)\".\nTale strategia di \"campagne\" e \"carri itineranti\" fu organizzata e incoraggiata dal settimo Rebbe di Chabad Lubavitch, Rabbi Menachem Mendel Schneerson (1902\u20131994).\nDescrizione.\nI Camper Mitzvah sono di solito delle autocaravan, ma possono essere anche roulotte, camioncini, rimorchi e simili. Durante le festivit\u00e0 di Sukkot, questi veicoli vengono equipaggiati con Sukkah portatili. I camper vengono messi in azione durante le vigilie delle principali feste ebraiche e nei venerd\u00ec prima dello Shabbat. I camper mettono spesso in mostra grandi scritte o emblemi sulle pareti, illustrando certi aspetti dell'ebraismo o immagini di Rabbi Schneerson. Alcuni Camper Mitzvah hanno degli altoparlanti installati esternamente ed usati per diffondere musica klezmer. I camper, normalmente guidati da giovani studenti Chabad della Yeshiva Tomchei Temimim, parcheggiano in zone di molto traffico pedonale e cercano di identificare gli ebrei e fare una \"Mitzvah\", chiedendo ai passanti: \"Lei \u00e8 ebreo?\"\nScopo.\nI chassidim Chabad che gestiscono il camper, di solito distribuiscono opuscoli o schede con informazioni su come eseguire \"mitzvot\". Incoraggiano i passanti ad eseguire mitzvot e assistono coloro che sono disposti a svolgere rituali religiosi, come ad esempio l'imposizione dei tefillin (filatteri) per uomini e ragazzi che hanno passato il Bar mitzvah; inoltre distribuiscono a donne e ragazze candele e istruzioni sulla loro accensione in onore del Shabbat. Durante la festa di Chanukah vengono consegnate molte menorah con candele, permettendo cosi\u00ec a molte persone di portare la luce della Chanukah in casa propria. Alcuni camper, sempre durante questa festa, offrono anche cibi tradizionali ebraici, come le ciambelle e i bomboloni."}
{"id": "3938581", "revid": "327094", "url": "https://it.wikipedia.org/wiki?curid=3938581", "title": "Mogami (incrociatore)", "text": "Il \u00e8 stato un incrociatore pesante appartenente alla Marina imperiale giapponese, prima ed eponima unit\u00e0 della stessa classe e cos\u00ec chiamato in onore del fiume omonimo che segnava il confine tra le vecchie province di Uzen e di Ugo. Fu varato dal cantiere di Kure nel marzo 1934 come incrociatore leggero e assunse il suo aspetto definitivo dopo che, nel 1939-1940, fu dotato di cinque torri binate con cannoni da 203\u00a0mm.\nAppartenente alla 7\u00aa Divisione incrociatori, nel corso degli anni trenta prest\u00f2 servizio nel teatro di guerra cinese. Con l'inizio delle ostilit\u00e0 sul fronte del Pacifico fu assegnato con le navi sorelle alla 2\u00aa Flotta e scort\u00f2 diversi convogli militari e, nella notte del 28 febbraio-1\u00ba marzo, ebbe parte determinante nella battaglia dello Stretto della Sonda. Dopo aver partecipato attivamente alla riuscita incursione giapponese nell'Oceano Indiano (prima decade di aprile), torn\u00f2 in patria e, raddobbato, fece parte della grande armata navale riunita dall'ammiraglio Isoroku Yamamoto per occupare l'atollo di Midway: nel corso dell'omonima battaglia speron\u00f2 il gemello \"Mikuma\" e rimase gravemente danneggiato da tre attacchi aerei. Riusc\u00ec a tornare alla base di Truk e poi in Giappone, dove fu trasformato in \"incrociatore-portaerei\" tramite la rimozione delle artiglierie di poppa e l'aggiunta di un ponte di volo (furono caricati una decina di idrovolanti). Tornato operativo nell'aprile 1943, da allora in avanti fu assegnato direttamente ai comandi di flotta: nel corso dell'anno, per\u00f2, si limit\u00f2 a scortare convogli, seguire esercitazioni e prendere parte a due vane sortite. All'inizio di novembre accus\u00f2 danni di una certa entit\u00e0 dopo essere rimasto coinvolto nel bombardamento di Rabaul, dove era stato inviato per condurre un contrattacco alla testa di ponte americana su Bougainville.\nNel febbraio 1944 rientr\u00f2 in servizio e rimase nelle vicinanze di Singapore con il resto delle forze da battaglia, impegnato in regolari esercitazioni e addestramento al tiro. A fine maggio salp\u00f2 assieme alle altre unit\u00e0 della 2\u00aa e 3\u00aa Flotta e fu presente alla battaglia del Mare delle Filippine (19-20 giugno), cui sopravvisse illeso; torn\u00f2 quindi nelle ex Indie orientali olandesi. Al momento dell'attacco statunitense alle Filippine (17-18 ottobre), fu assegnato alla formazione distaccata del viceammiraglio Sh\u014dji Nishimura, che doveva passare dallo Stretto di Surigao e aggredire le spiagge di Leyte, affollate di trasporti e mezzi anfibi statunitensi. Nella notte tra il 24 e il 25 ottobre la formazione tent\u00f2 di forzare il passaggio, fallendo con perdite disastrose. Il \"Mogami\", in un primo momento rimasto indenne, fu ripetutamente colpito dagli incrociatori americani e incass\u00f2 anche due bombe; nella mattinata del 25, completamente fuori uso, fu abbandonato e il cacciatorpediniere , preso a bordo l'equipaggio (tranne 190 morti circa, incluso il comandante) lo mand\u00f2 a fondo con un siluro.\nCaratteristiche.\nIl \"Mogami\" formava con i gemelli \"Mikuma\", \"Suzuya\" e la classe omonima, derivata da un progetto che la stipula del trattato navale di Londra, nell'aprile 1930, aveva costretto a mettere da parte. Pensata inizialmente come gruppo di incrociatori leggeri, prevedeva sei esemplari da tonnellate, dotati di quindici cannoni da 155\u00a0mm in cinque torri trinate, dodici tubi lanciasiluri da 610\u00a0mm e capaci di 37 nodi di velocit\u00e0. Inoltre lo stato maggiore generale impose di concepire le navi perch\u00e9 fosse possibile, in futuro, rimuovere le torri originarie per imbarcarne altre con pezzi da 203\u00a0mm. Sin da subito si comprese che le specifiche erano esagerate e gi\u00e0 nel 1931 fu preventivato un dislocamento di tonnellate: allo scopo di contenere il peso (obiettivo del tutto mancato), fu introdotta massicciamente la saldatura e la struttura portante dello scafo fu ridotta in maniera drastica.\nIl \"Mogami\" presentava una lunghezza alla linea di galleggiamento di 197 metri (201,50 fuori tutto), una larghezza massima di 18 metri e un pescaggio di 5,50 metri. Il dislocamento a pieno carico durante le prove in mare fu calcolato in //. L'unit\u00e0 era gestita da un equipaggio di 860 tra ufficiali, sottufficiali e marinai. L'armamento principale comprendeva quindici cannoni Type 3 da 155\u00a0mm lunghi 60 calibri (L/60) suddivisi in cinque torri, disposte due a poppa sovrapposte e tre a prua: di queste, la centrale era la pi\u00f9 bassa e poteva sparare solo in bordata. Sul primo ponte (nella sezione compresa tra le torri poppiere e l'imponente fumaiolo, altra peculiarit\u00e0 della classe) furono ricavate quattro camere \u2013 due per murata \u2013 dove furono posti altrettanti impianti trinati di lanciasiluri da 610\u00a0mm brandeggiabili, equipaggiati con un sistema di ricarica rapida. Numerosa era la dotazione contraerea, con due impianti binati in torri corazzate ospitanti pezzi Type 10 da 120\u00a0mm L/45, quattro installazioni doppie di cannoni Type 96 da 25\u00a0mm L/60 e due doppie di mitragliatrici pesanti Type 93 da 13,2\u00a0mm. Sul ponte di poppa, infine, si trovavano due catapulte e due hangar per il ricovero di quattro idrovolanti da ricognizione.\nL'apparato motore era costituito da dieci caldaie Kanpon che alimentavano quattro turbine a ingranaggi a vapore, a ciascuna delle quali era vincolato un albero motore con elica; era erogata una potenza totale di \u00a0shp e la velocit\u00e0 massima toccava i 37 nodi. La riserva di carburante arrivava a tonnellate di olio combustibile, permettendo un'autonomia pari a miglia alla velocit\u00e0 di 14 nodi. La corazzatura aveva rinunciato alle linee curve delle precedenti classi e presentava uno spessore di 100\u00a0mm alla cintura (65\u00a0mm per la parte sommersa), cui erano solidali controcarene spesse 65\u00a0mm (25\u00a0mm nella fascia inferiore, dove si trovava lo scafo a doppio fondo); cintura e controcarene arrivavano a 140\u00a0mm in corrispondenza delle riservette. Le paratie stagne trasversali allo scafo erano spesse 105\u00a0mm, attorno le macchine di governo 100 e 35\u00a0mm; il ponte di coperta era spesso 60 (zone orizzontali) o 35\u00a0mm (aree inclinate), il primo ponte 40\u00a0mm, torri d'artiglieria e barbette 25\u00a0mm. La torre di comando era racchiusa in un guscio spesso 100\u00a0mm, dimezzato per il tetto.\nGi\u00e0 in fase di completamento il \"Mogami\" e il resto della classe cominciarono a essere modificati: dopo l'incidente occorso alla torpediniera \"Tomozuru\" due giorni prima del varo (il 12 marzo 1934 si rovesci\u00f2 durante una tempesta, a causa del baricentro troppo alto e del rapporto negativo tra larghezza e dislocamento), gli hangar furono eliminati e gli idrovolanti ridotti a tre, la torre di comando, le sovrastrutture di prua e l'albero di trinchetto ridimensionati. Durante le prove di tiro in mare nel marzo 1935, per\u00f2, si ebbero rotture e deformazioni lungo le saldature dello scafo. Danni simili, ma pi\u00f9 estesi, si ebbero durante il cosiddetto incidente della 4\u00aa Flotta, quando tale squadra fu investita da un violento tifone durante un'esercitazione tra Hokkaid\u014d e le isole Curili, riportando danni anche molto gravi su numerose navi. Il \"Mogami\" fu perci\u00f2 trasferito alla riserva e subito posto in bacino di carenaggio per un'accurata ricostruzione, che dur\u00f2 sino al gennaio 1938: quasi tutte le giunzioni saldate furono rimpiazzate con i pi\u00f9 tradizionali rivetti, le paratie trasversali furono irrobustite, furono aggiunte controcarene pi\u00f9 larghe su quelle originarie, le sovrastrutture furono ulteriormente abbassate e la riserva di siluri fu ridotta ad appena sei ordigni; tuttavia i pezzi Type 10 furono rimossi in favore di quattro cannoni Type 89 da 127\u00a0mm L/40, montati a coppie in due impianti corazzati. A lavori terminati il dislocamento era salito a tonnellate a pieno carico, il pescaggio a 5,90 metri e la larghezza a 19,20 metri, a detrimento della velocit\u00e0 massima (35 nodi).\nDopo la denuncia del trattato del 1930 e il rifiuto del suo rinnovo, si pot\u00e9 procedere tra il 1939 e la primavera 1940 alla sostituzione delle artiglierie principali con cinque torri binate, ospitanti dieci cannoni Type 3 modello 2 da 203\u00a0mm L/50: il \"Mogami\" fu cos\u00ec riclassificato incrociatore pesante, increment\u00f2 il dislocamento a tonnellate e la larghezza dello scafo a 20,20 metri. Durante quest'intervento furono inoltre introdotti i siluri Type 93 da 610\u00a0mm nei lanciatori (con scorta di dodici armi) e rimpiazzate le catapulte con modelli recenti pi\u00f9 capaci.\nServizio operativo.\nCostruzione e primi anni.\nL'incrociatore leggero \"Mogami\" fu ordinato nell'anno fiscale edito dal governo giapponese nel 1931. La sua chiglia fu impostata nel cantiere navale di Kure, il 27 ottobre dello stesso anno e il varo avvenne il 14 marzo 1934; fu completato e immesso in servizio il 28 luglio 1935.\nNon appena iscritto nei registri della Marina imperiale giapponese, fu unito con il \"Mikuma\" nella 7\u00aa Divisione incrociatori e posto alle dipendenze della 4\u00aa Flotta, circostanza che lo coinvolse nell'incidente del settembre 1935. All'inizio del 1938 rientr\u00f2 in servizio e con il \"Mikuma\", il \"Suzuya\" e il \"Kumano\" (nel frattempo completati) riform\u00f2 la 7\u00aa Divisione, che spese il successivo anno in operazioni di pattugliamento e appoggio lungo le coste della Cina; di nuovo fermo in porto in vista del potenziamento dell'artiglieria principale, il \"Mogami\" si riun\u00ec ai gemelli nella 7\u00aa Divisione il 1\u00ba maggio 1940. Dopo altri mesi di azioni nel Mar Cinese Orientale, fu inviato nelle acque dell'Indocina francese allo scopo di fare pressione sul locale governo coloniale e favorire la mediazione nipponica nella guerra franco-thailandese, tornando in patria in febbraio. Tra il 1935 e il 1941 il \"Mogami\" fu al comando dei seguenti capitani di vascello: Tomoshige Samejima (1\u00ba febbraio - 15 novembre 1935), che si era anche occupato dell'allestimento finale dell'unit\u00e0; Seiichi It\u014d (15 novembre 1935 - 15 aprile 1936), Tetsuri Kobayashi (15 aprile - 1\u00ba dicembre 1936), un ufficiale rimasto ignoto (1\u00ba dicembre 1936 - 15 novembre 1939), Shunji Isaki (15 novembre 1939 - 28 novembre 1940) e un secondo ufficiale sconosciuto.\n1941-1942.\nIl 16 luglio 1941 la 7\u00aa Divisione al completo, capitanata dal contrammiraglio Takeo Kurita issante le sue insegne sul \"Kumano\", salp\u00f2 da Kure, raggiunse il 22 Samah (Hainan) e forn\u00ec copertura a distanza all'occupazione giapponese dell'Indocina; attese dunque l'arrivo di un convoglio carico di truppe e lo scort\u00f2 sino a Saigon assieme all'incrociatore pesante \"Ashigara\" e alla 2\u00aa Divisione portaerei (\"Soryu\", \"Hiryu\"): arrivato il 30, il \"Mogami\" ripart\u00ec il giorno dopo con i gemelli e si ferm\u00f2 dal 7 al 19 agosto nella baia di Sukomo in Giappone, prima di procedere per Kure dove, il 15 settembre, pass\u00f2 agli ordini del capitano di vascello Akira Sone. Il 20 novembre il \"Mogami\" fu trasferito con il resto della divisione alle dipendenze della 4\u00aa Flotta del viceammiraglio Shigeyoshi Inoue: salp\u00f2 subito alla volta di Samah, seguito anche dall'incrociatore pesante ma non dal \"Kumano\", che si accod\u00f2 il 23. Una volta riunitasi, il 2 dicembre la divisione fu posta sul piede di guerra e il 4 salp\u00f2 inquadrata nel gruppo navale del viceammiraglio Jisabur\u014d Ozawa, comprendente inoltre il \"Chokai\", l'incrociatore leggero e i cacciatorpediniere \"Fubuki\", \"Shirakumo\", , \"Isonami\", \"Shikinami\", \"Shirayuki\", \"Murakumo\" e \"Hatsuyuki\". L'8 dicembre il \"Mogami\" copr\u00ec gli sbarchi nipponici a Singora, Patani e Kota Bharu, poi si prepar\u00f2 a combattere contro la Forza Z britannica ma, poich\u00e9 tale formazione fu respinta con gravi perdite dall'11\u00aa Flotta aerea, ebbe nuovi ordini di recarsi in Indocina e scortare un secondo scaglione di trasporti per la Malesia (12-19 dicembre). Il 22 lasci\u00f2 la baia di Cam Ranh assieme al \"Mikuma\" e appoggi\u00f2 il giorno successivo i facili sbarchi a Kuching, nel Borneo britannico; il 29 rientr\u00f2 alla base. Il 16 gennaio 1942, accompagnati dagli incrociatori \"Chokai\", \"Yura\", e vari cacciatorpediniere, il \"Mogami\" e le unit\u00e0 sorelle effettuarono una sortita contro forze navali nemiche, che per\u00f2 rimase senza esito. Tra il 23 e il 28 gennaio, invece, il \"Mogami\" fu impegnato nella vigilanza alle operazioni anfibie a Endau assieme al \"Mikuma\"; poi il 10 febbraio salp\u00f2 con il resto della divisione e il \"Chokai\" di scorta a un convoglio di venticinque cargo, che tre giorni dopo effettu\u00f2 un riuscito sbarco a Palembang e sull'isola di Bangka. Il 17 febbraio il \"Mogami\" lanci\u00f2 un idrovolante che localizz\u00f2 due unit\u00e0 olandesi (affondate da aerei imbarcati), quindi recuper\u00f2 il velivolo e segu\u00ec la divisione alle isole Anambas, ove si procedette al rifornimento di carburante e munizioni. La settimana successiva il \"Mogami\" e il \"Mikuma\" mollarono gli ormeggi e si unirono al gruppo occidentale per l'invasione di Giava, composto da cinquantasei trasporti e scorta. Nella notte tra il 28 febbraio e il 1\u00ba marzo dettero un contributo fondamentale nella battaglia dello Stretto della Sonda, chiudendo la via di fuga ai due incrociatori e , poi affondati a colpi di cannone e siluri in collaborazione con il 5\u00ba Squadrone cacciatorpediniere. Il \"Mogami\" rimase illeso.\nIl 4 marzo la 7\u00aa Divisione lasci\u00f2 le acque dell'isola e si port\u00f2 alla base navale di Singapore, dove attese il \"Chokai\" prima di intraprendere, il 12, la copertura agli sbarchi nella Sumatra settentrionale. Rientrati a Singapore, il \"Mogami\" e gli altri quattro incrociatori ne ripartirono il 20 alla volta di Mergui (Birmania), ove si riun\u00ec la 1\u00aa Flotta aerea del viceammiraglio Ch\u016bichi Nagumo e una parte della 2\u00aa Flotta del viceammiraglio Nobutake Kond\u014d per condurre vaste operazioni nell'Oceano Indiano. Il 1\u00ba aprile salp\u00f2 inquadrato nella squadra del viceammiraglio Ozawa, che riuniva anche il \"Chokai\", lo \"Yura\", la portaerei leggera e quattro cacciatorpediniere, incaricata di attaccare il traffico mercantile nel Golfo del Bengala: il \"Mogami\", distaccato con il \"Mikuma\" e il cacciatorpediniere \"Amagiri\", contribu\u00ec all'affondamento dei mercantili britannici \"Dardanus\" e \"Gandara\", le navi norvegesi \"Elsa\", \"Dagfred\" e \"Hermod\". L'11 aprile il \"Mogami\" e i gemelli fecero il loro ingresso a Singapore, quindi due giorni dopo salparono con destinazione Kure, ove gettarono le \u00e0ncore il 22. Dal 4 al 12 maggio rimase in bacino di carenaggio per revisione e pulizia dello scafo, poi dal 15 al 18 complet\u00f2 un'esercitazione con le navi da battaglia , e nella rada di Hashirajima. Il 22 l'intera 7\u00aa Divisione part\u00ec e arriv\u00f2 quattro giorni dopo a Guam, dove si stava concentrando la 2\u00aa Flotta (cui apparteneva) per formare un solido schermo al convoglio d'invasione per l'atollo di Midway, guidato dal contrammiraglio Raiz\u014d Tanaka e forte di dodici trasporti e uomini. Nel dettaglio, il \"Mogami\" fu affiancato al gruppo portaidrovolanti (, \"Kamikawa Maru\") del contrammiraglio Ruitar\u014d Fujita e l'operazione ebbe inizio il 28 maggio. La battaglia delle Midway, iniziata bene per le armi giapponesi, degener\u00f2 nella mattina del 4 giugno in una grave disfatta con tre delle portaerei della 1\u00aa Flotta aerea colpite e distrutte. Nel pomeriggio del 4 l'ammiraglio Isoroku Yamamoto, in un tentativo estremo di neutralizzare le pericolose forze aeree statunitensi basate sull'atollo, ordin\u00f2 di condurre un bombardamento notturno: Kond\u014d invi\u00f2 la 7\u00aa Divisione e l'8\u00aa Divisione cacciatorpediniere che, vista la grande distanza dall'obiettivo, si lanciarono ad alta velocit\u00e0 a nord-est; poco dopo la mezzanotte, comunque, il \"Mogami\" e il resto della divisione (mancavano solo 90 miglia a Midway) ricevettero ordine di tornare indietro. Durante la navigazione con rotta ovest-nord-ovest fu scorto il sommergibile , navigante in superficie, e Kurita ordin\u00f2 un'accostata a destra di 45\u00b0; il \"Mikuma\", in terza posizione, dirott\u00f2 invece di 90\u00b0 e il \"Mogami\", che chiudeva la fila, non si avvide di tale errore e si schiant\u00f2 sulla dritta del \"Mikuma\", all'altezza della plancia. L'urto gli schiacci\u00f2 malamente la prua fino alla torre numero uno, mentre l'altro incrociatore, eccettuate alcune perdite ai serbatoi, accus\u00f2 danni tutto sommato leggeri. Kurita ebbe poco dopo ordini di lasciare le due unit\u00e0 danneggiate con i cacciatorpediniere \"Arashio\" e \"Asashio\" e di riunirsi alla 2\u00aa Flotta.\nIl comando statunitense a Midway, informato dal sommergibile, aveva fatto intanto decollare dodici quadrimotori Boeing B-17 Flying Fortress, sei bombardieri in picchiata Douglas SBD Dauntless e sei aerosiluranti Vought SB2U Vindicator (gli ultimi disponibili dell'aeronautica dei Marine sulle isole): gli aerei attaccarono la mattina del 5, ma la contraerea ne svi\u00f2 la mira e n\u00e9 il \"Mikuma\" n\u00e9 il \"Mogami\" furono colpiti. A sera la Task force 16, con le due portaerei e , indirizz\u00f2 le proprie ricognizioni nell'area che il \"Tambor\" aveva segnalato e, all'alba del 6 giugno, scov\u00f2 il \"Mogami\" e il \"Mikuma\" che procedevano a bassa velocit\u00e0. I due incrociatori furono oggetto di tre attacchi aerei consecutivi, portati da un totale di ottantuno bombardieri in picchiata Dauntless, ventotto caccia Grumman F4F Wildcat e tre aerosiluranti Douglas TBD Devastator. Il \"Mogami\" fu centrato da cinque ordigni lanciati dai Dauntless e i danni furono gravissimi ma, al contrario del \"Mikuma\" annientato dall'esplosione dei suoi stessi siluri, non affond\u00f2. Assieme ai due cacciatorpediniere, del pari colpiti, il \"Mogami\" raccolse 240 naufraghi e l'8 giugno raggiunse la 7\u00aa Divisione con la quale, il 14, fece ingresso alla base aeronavale di Truk nelle isole Caroline. Fu subito ormeggiato a fianco della nave officina , che complet\u00f2 riparazioni provvisorie. Intanto la divisione era passata al comando del contrammiraglio Sh\u014dji Nishimura e il 14 luglio fu trasferita alla nuovamente attiva 3\u00aa Flotta, erede della 1\u00aa Flotta aerea e dunque riunente le superstiti portaerei di squadra della marina imperiale. L'11 agosto il \"Mogami\" arriv\u00f2 a Sasebo, dove rimase inattivo un paio di settimane in attesa che l'arsenale si liberasse e lo stato maggiore decidesse cosa farne.\n1943.\nDal 1\u00ba settembre 1942 il \"Mogami\" fu oggetto di un profondo intervento, atto a trasformarlo in \"incrociatore-portaerei\". Per prima cosa furono sbarcate le torri diroccate di poppa, sul cui piano fu inchiavardato un ponte di volo dotato di due grandi catapulte: esse servivano a lanciare gli undici idrovolanti Aichi E16A1 che formarono il gruppo imbarcato standard del \"Mogami\", recuperabili mediante un argano. Infine l'armamento contraereo leggero fu del tutto reimpostato su dieci impianti trinati di cannoni Type 96 da 25\u00a0mm e fu implementato un radar Type 21 da ricerca aerea (non utile quindi a dirigere il tiro).\nIl 14 aprile il capitano di vascello Ichir\u014d Aitoku divenne nuovo comandante del \"Mogami\" e il 30 l'unit\u00e0 fu ufficialmente reimmessa in servizio con la 1\u00aa Flotta, oltre a rientrare nei ranghi della 7\u00aa Divisione: salp\u00f2 il 1\u00ba maggio e dal giorno seguente fu impegnato in continue esercitazioni di battaglia nella rada di Hashirajima. Il 20, per\u00f2, il \"Mogami\" e i gemelli salparono da Tokuyama e si portarono il 22 a Yokosuka, dove l'ammiraglio Mineichi K\u014dga \u2013 successore di Yamamoto, ucciso a met\u00e0 aprile, alla testa della Flotta Combinata \u2013 aveva riunito la 1\u00aa (\"Shokaku\", \"Zuikaku\", \"Zuiho\") e la 2\u00aa Divisione portaerei (\"Junyo\", \"Hiyo\"), la corazzata , l'8\u00aa Divisione incrociatori (, ) e una decina di cacciatorpediniere condotti dagli incrociatori e \"\u014cyodo\" per ingaggiare battaglia presso l'isola di Attu, sulla quale era sbarcata una divisione statunitense l'11 maggio. Il 30, comunque, Attu cess\u00f2 la resistenza e l'operazione fu annullata: il giorno dopo il \"Mogami\" lasci\u00f2 la baia di Tokyo e dal 2 giugno riprese l'addestramento nel Mare interno di Seto; l'8, ancorato a Hashirajima, mise in mare numerose scialuppe per trarre in salvo eventuali superstiti della \"Mutsu\", saltata in aria a causa dell'errato stoccaggio delle munizioni da 410\u00a0mm: i sopravvissuti furono per\u00f2 recuperati dalla corazzata . Il 9 luglio il \"Mogami\" prese a bordo un distaccamento di truppe imperiali e rifornimenti presso Ujina e, assieme alla 1\u00aa Divisione portaerei, all'8\u00aa Divisione incrociatori, alla portaerei di scorta \"Chuyo\", gli incrociatori \"Agano\", \"Oyodo\", la portaidrovolanti e sei cacciatorpediniere salp\u00f2 alla volta di Truk, raggiunta il 19 dopo aver evitato due attacchi di sommergibili. Subito il \"Mogami\" ripart\u00ec affiancato dalla \"Nisshin\", dai quattro incrociatori e da cinque cacciatorpediniere, arrivando il 21 alla base di Rabaul ove le truppe scesero a terra; cinque giorni dopo rientr\u00f2 a Truk con le altre unit\u00e0, eccettuati alcuni dei cacciatorpediniere. Il 18 settembre il \"Mogami\" fu aggregato a un'imponente puntata offensiva della 2\u00aa e 3\u00aa Flotta verso l'atollo di Eniwetok, in risposta ai pesanti raid compiuti dalla Task force 15 della Quinta Flotta statunitense: lo schieramento comprendeva anche la \"Yamato\", la 1\u00aa Divisione portaerei e gli incrociatori pesanti della 5\u00aa (, ) e 4\u00aa Divisione (, , , \"Chokai\"), ma non fu registrato alcun contatto e il 25 la formazione rientr\u00f2 a Truk. Un'altra uscita in forze del genere, guidata dall'ammiraglio K\u014dga in persona e che coinvolse sia il \"Mogami\", sia il \"Suzuya\", avvenne il 17 ottobre: intercettazioni radio avevano suggerito che una Task force nemica avrebbe ripetuto l'attacco all'Isola di Wake avvenuto il 5-6 del mese, ma le forze giapponesi attesero invano a sud dell'isola e il 26 tornarono alla rada atollina.\nIl 3 novembre il \"Mogami\" con resto della divisione d'appartenenza, la 4\u00aa e l'8\u00aa Divisione incrociatori salp\u00f2 alla volta di Rabaul: K\u014dga aveva deciso di distaccarvi le forze da battaglia per recare aiuto all'8\u00aa Flotta, la quale aveva subito una sconfitta nella notte tra il 1\u00ba e il 2 e non era riuscita a eliminare la testa di ponte che la squadra del viceammiraglio William Halsey aveva stabilito su Bougainville. Il gruppo di incrociatori arriv\u00f2 la mattina presto del 5 nella rada e si ormeggi\u00f2, ma lo spostamento era stato localizzato da ricognitori statunitensi e il viceammiraglio Halsey aveva ottenuto dall'ammiraglio Chester Nimitz che le portaerei e gli fossero temporaneamente affidate, allo scopo di colpire subito le unit\u00e0 nipponiche. Alle 09:00 del 5 fece dunque partire un'ondata di 97 velivoli, che giunse alle 11:15 su Rabaul e complet\u00f2 un riuscito attacco: il \"Mogami\" fu centrato in pieno da una bomba da 500 libbre (circa 230 chili) sganciata da un Dauntless della \"Saratoga\" e a bordo si svilupp\u00f2 un violento incendio; diciannove uomini rimasero uccisi. Domate le fiamme, il giorno seguente il \"Mogami\" lasci\u00f2 Rabaul al seguito dell'intatto \"Suzuya\" e, arrivato l'8 a Truk, fu sottoposto a un raddobbo d'emergenza da parte della \"Akashi\", durato sino al 16 dicembre. Salp\u00f2 subito dopo e il 21 raggiunse Kure, nel cui arsenale fu tratto in secca il giorno seguente per le riparazioni necessarie. Nel corso dei lavori si provvide ad aggiungere otto cannoni Type 96 da 25\u00a0mm, tutti su affusti individuali.\n1944 e l'affondamento.\nIl 17 febbraio 1944 il \"Mogami\" torn\u00f2 in acqua e l'8 marzo part\u00ec verso i mari meridionali assieme alla \"Zuikaku\", alla 3\u00aa Divisione corazzate (, ) e ai cacciatorpediniere \"Akigumo\", \"Asagumo\", \"Kazagumo\"; il 12 fu dirottato con la portaerei a Singapore, ove depose un carico di rifornimenti per la locale guarnigione prima di raggiungere il resto delle forze battaglia all'ancoraggio delle isole Lingga, poco lontano dalla citt\u00e0. Da questa rada protetta il \"Mogami\" oper\u00f2 per i mesi seguenti, prendendo parte a continue esercitazioni combinate, e il 10 aprile pass\u00f2 al comando del capitano di vascello Ryo Toma. Tra l'11 e il 14 maggio segu\u00ec la 2\u00aa e 3\u00aa Flotta nello spostamento alla base di Tawi Tawi nel Borneo nord-orientale, ove riprese l'addestramento. Circa un mese pi\u00f9 tardi, dinanzi al massiccio attacco statunitense alle isole Marianne, il comando della Flotta combinata (ammiraglio Soemu Toyoda) attiv\u00f2 il piano \"A-G\u014d\": secondo queste direttive, la 2\u00aa Flotta del viceammiraglio Kurita si pose in testa e dietro segu\u00ec la 3\u00aa Flotta del viceammiraglio Ozawa, divisa in due scaglioni; il \"Mogami\" fu aggregato a quello del contrammiraglio Takatsugu J\u014djima, costituito attorno la 2\u00aa Divisione portaerei (\"Junyo\", \"Hiyo\", \"Ryuho\") e comprendente anche la corazzata \"Nagato\" e una numerosa scorta di cacciatorpediniere. Questa imponente formazione fece rifornimento il 14 a Guimaras, il 16, appena penetrata dallo Stretto di San Bernardino nel Mare delle Filippine, fu raggiunta dalla squadra del viceammiraglio Matome Ugaki e il 19 impegn\u00f2 una grande battaglia aeronavale contro la Task force 58 a ovest dell'arcipelago; le perdite furono elevate e non fu ottenuto alcun risultato. La sera seguente il gruppo di J\u014djima fu oggetto di un nutrito attacco dei reparti imbarcati statunitensi: la portaerei \"Hiyo\" fu gravemente colpita e subito and\u00f2 alla deriva, mentre il \"Mogami\" e la \"Nagato\" cercavano di prestarle assistenza. In preda alle fiamme e squarciata da numerose esplosioni, l'unit\u00e0 in ultimo affond\u00f2.\nDopo aver vigilato sui cacciatorpediniere che trassero in salvo i naufraghi, il \"Mogami\" si accod\u00f2 alla flotta e ripieg\u00f2 a nord, verso la baia Nakagusuku a Okinawa, toccata il 22; da qui tutte le navi proseguirono per la rada di Hashirajima e il 25 il \"Mogami\" si ferm\u00f2 all'arsenale di Kure per un incremento della dotazione contraerea: furono aggiunti quattro impianti tripli e dieci singoli di cannoni Type 96 da 25\u00a0mm e, sulle sovrastrutture, furono posti un radar Type 22 da ricerca aerea/ direzione del tiro e un apparato Type 13, rivolto all'individuazione di bersagli di superficie. Il 25 luglio salp\u00f2 inquadrato in una nutrita formazione detta \"gruppo B\" (comprendeva quattro corazzate, tra cui la \"Yamato\", la 4\u00aa e la 7\u00aa Divisione incrociatori, alla quale erano stati uniti il \"Tone\" e il \"Chikuma\", e numeroso naviglio leggero), che doveva recare un importante carico di rinforzi e materiali a Manila: dopo una tappa a Okinawa, arriv\u00f2 il 14 a destinazione. Il 17 la squadra ripart\u00ec e si ferm\u00f2 due giorni dopo alle isole Lingga, ove rimase per i mesi successivi in addestramento. Il 18 ottobre la 2\u00aa Flotta fu mobilitata secondo le direttive del piano \"Sh\u014d-G\u014d 1\", un complesso contrattacco navale all'invasione statunitense dell'isola di Leyte e quindi alla minaccia gravante sulle Filippine. Dal grosso fu separata una squadra indipendente detta \"forza C\" o \"forza meridionale\", affidata al viceammiraglio Nishimura e comprendente, oltre al \"Mogami\", la 2\u00aa Divisione corazzate (, ) e quattro cacciatorpediniere; sua missione era forzare da sud lo Stretto di Surigao e piombare, in sincrono con il resto della flotta proveniente da nord, sulle spiagge di sbarco. Il mattino presto del 24, entrato nel Mar di Bohol, il \"Mogami\" lanci\u00f2 un idrovolante che localizz\u00f2 una parte della Settima Flotta statunitense (quattro corazzate, due incrociatori, dieci cacciatorpediniere), deputata a proteggere gli sbarchi e fornire appoggio tattico alle truppe. Tra le 09:00 e le 10:00 velivoli provenienti dalle portaerei e effettuarono un infruttuoso attacco e il \"Mogami\" accus\u00f2 danni solo superficiali dopo essere stato mitragliato e mancato di misura da alcuni razzi. L'avvistamento di unit\u00e0 giapponesi fece s\u00ec che il viceammiraglio Thomas Kinkaid concentrasse all'imbocco settentrionale dello Stretto di Surigao la squadra di supporto del contrammiraglio Jesse Oldendorf, forte di sei vecchie corazzate, otto incrociatori tra pesanti e leggeri, ventuno cacciatorpediniere e trentanove motosiluranti, dislocate all'entrata sud per fungere da sentinelle avanzate.\nNel corso del 24 Nishimura procedette verso lo stretto senza essere pi\u00f9 disturbato e alle 21:00 invi\u00f2 in avanguardia il \"Mogami\" con i cacciatorpediniere \"Michishio\", \"Yamagumo\", \"Asagumo\". Il \"Mogami\" inizi\u00f2 a percorrere lo Stretto di Surigao attorno alla mezzanotte del 25 ottobre e respinse con le artiglierie, assieme ai cacciatorpediniere, i reiterati attacchi delle motosiluranti statunitensi; aument\u00f2 poi la velocit\u00e0 a 20 nodi. Nel frattempo i messaggi di allarme avevano fatto s\u00ec che il contrammiraglio Oldendorf fosse pronto alla battaglia ed egli, inoltre, autorizz\u00f2 l'invio in sequenza di tre divisioni cacciatorpediniere per scompaginare la squadra nipponica mediante lanci di siluri. Nel corso di tali azioni, consumatesi tra le 03:00 e le 03:30, quasi tutte le navi nipponiche furono messe fuori combattimento o colate a picco, ma il \"Mogami\" rimase indenne e, pur non colpendo nessuna delle unit\u00e0 nemiche con le proprie salve, prosegu\u00ec verso nord e cozz\u00f2 contro lo schieramento di corazzate e incrociatori statunitensi; esso apr\u00ec il fuoco alle 03:52. Immediatamente il \"Mogami\" fu inquadrato e quattro proietti da 203\u00a0mm esplosero a bordo: la centrale di direzione del tiro contraereo fu distrutta, la plancia devastata, il capitano Toma e il vicecomandante capitano di vascello Uroku Hashimoto rimasero uccisi. Il capitano di fregata Giichir\u014d Arai (l'ufficiale del tiro) prese allora il controllo, invert\u00ec la rotta e tent\u00f2 la fuga assieme allo \"Shigure\", unico altro superstite della squadra di Nishimura. Intanto, sin dalle 03:20 circa, era sopraggiunta la 5\u00aa Flotta del viceammiraglio Kiyohide Shima che prese una rotta nord, incontrando lo \"Shigure\" e resti di navi in fiamme; le vedette giapponesi, per\u00f2, si accorsero troppo tardi del \"Mogami\" che, a 8 nodi, stava ritirandosi lungo una rotta coincidente con quella della formazione. Nonostante la brusca manovra ordinata da Shima, alle 04:29 la sua ammiraglia \"Nachi\" speron\u00f2 a tutta forza il \"Mogami\" sulla dritta, ove si apr\u00ec una falla al galleggiamento. Poco dopo alcuni siluri, raggiunti dal fuoco che non era stato estinto, saltarono in aria e distrussero le macchine di destra. Le due unit\u00e0 riuscirono comunque a districarsi e la squadra di Shima ripieg\u00f2 poco dopo.\nSempre meno capace di manovrare, tra le 05:30 e le 05:35 il \"Mogami\" fu bersagliato dagli incrociatori , e , che lo colpirono con una decina di granate senza per\u00f2 inseguirlo a lungo. Il viceammiraglio Shima ordin\u00f2 allora al cacciatorpediniere di assistere l'incrociatore e scortarlo sino a Coron (Palawan), punto d'incontro per le unit\u00e0 superstiti della battaglia. Il \"Mogami\" inizi\u00f2 a trascinarsi fuori dallo stretto ma, alle 08:30 circa, le restanti caldaie e turbine, sottoposte a uno sforzo eccessivo, si guastarono e lo lasciarono alla deriva. Alle 09:02 sopraggiunsero diciassette Grumman TBF Avenger inviati dal Task group 77.1, che piazzarono due bombe da 500 libbre sulle sovrastrutture e resero la situazione della nave disperata. Il capitano Arai ordin\u00f2 l'abbandono nave alle 10:47, lo \"Akebono\" accolse a bordo 700 membri dell'equipaggio (192 erano morti) e alle 12:40 lanci\u00f2 un siluro allo scafo devastato: alle 13:07 il \"Mogami\" sprofond\u00f2, non lontano dall'entrata meridionale dello stretto ().\nIl 20 dicembre 1944 il \"Mogami\" fu depennato dai registri del naviglio in servizio con la Marina imperiale.\nRelitto.\nIl relitto del \"Mogami\" \u00e8 stato localizzato dalla nave di ricerca \"Petrel\" l'8 maggio 2019 a una profondit\u00e0 di metri."}
{"id": "3938583", "revid": "717966", "url": "https://it.wikipedia.org/wiki?curid=3938583", "title": "Mitzvah Tank", "text": ""}
{"id": "3938585", "revid": "155634", "url": "https://it.wikipedia.org/wiki?curid=3938585", "title": "Torneo God\u00f3 2005 - Doppio", "text": "Il doppio del torneo di tennis Torneo God\u00f3 2005, facente parte dell'ATP Tour, ha avuto come vincitori Leander Paes e Nenad Zimonji\u0107 che hanno battuto in finale Feliciano L\u00f3pez e Rafael Nadal 6-3, 6-3."}
{"id": "3938588", "revid": "767487", "url": "https://it.wikipedia.org/wiki?curid=3938588", "title": "Freedom (gruppo musicale)", "text": "I Freedom sono stati un gruppo musicale britannico attivo dal 1967 al 1972.\nStoria.\nI Freedom nacquero come una costola dei Procol Harum. Dopo la realizzazione di \"A Whiter Shade of Pale\", il chitarrista Ray Royer e il batterista Bobby Harrison si distaccarono dalla formazione originaria per dar vita a un nuovo gruppo. Come ricorda Royer, era la tarda estate del 1967 quando si svolsero i provini per completare la \"lineup\": furono scelti Steve Shirley che divenne il bassista e la voce principale, e il tastierista Tony Marsh, presto sostituito da Mike Lease proveniente da esperienze musicali con Jimmy Page e John Paul Jones.\nDopo aver realizzato due singoli nel 1968, produttore Dino De Laurentis li volle per la colonna sonora della pellicola \"Attraction / Black on White\", registrata sotto la supervisione di Glyn Johns in qualit\u00e0 di tecnico del suono. Ma il \"soundtrack\", nonostante le soluzioni innovative, non ebbe grande fortuna nemmeno in Italia, pur restando un buon esempio del clima psichedelico inglese di fine anni sessanta. Poco dopo la formazione venne sciolta e rifondata da Harrison che ne rimase l\u2019elemento originario, e negli anni a seguire registr\u00f2 altri album in cui risaltava un sound pi\u00f9 duro secondo le tendenze del momento, ma senza riuscire a emergere come avvenne invece ad altri gruppi a loro contemporanei. I Freedom suonarono anche come gruppo di spalla nelle tourn\u00e9e americane di Black Sabbath e Jethro Tull, per poi sciogliersi definitivamente nel 1972.\nStile musicale.\nL\u2019organo e il pianoforte predominanti nelle sonorit\u00e0 di partenza dei Freedom, fuse con allo stile rock del chitarrista Royer, contribuirono a dare al \"sound\" del gruppo un sapore di psichedelica che si indirizzava verso il progressive e li rendeva affini ai Traffic, e che fu il tratto costitutivo della colonna sonora del film di De Laurentis. Pi\u00f9 tardi la formazione si orient\u00f2 in direzione di quegli stili rock misti al blues che caratterizzavano una tendenza del periodo."}
{"id": "3938589", "revid": "155634", "url": "https://it.wikipedia.org/wiki?curid=3938589", "title": "Internazionali BNL d'Italia 2005 - Doppio maschile", "text": "Il doppio maschile del torneo di tennis Internazionali BNL d'Italia 2005, facente parte dell'ATP Tour, ha avuto come vincitori Micha\u00ebl Llodra e Fabrice Santoro che hanno battuto in finale Bob Bryan e Mike Bryan 6-4, 6-2."}
{"id": "3938590", "revid": "1543377", "url": "https://it.wikipedia.org/wiki?curid=3938590", "title": "Butterfly (L'Arc-en-Ciel)", "text": "Butterfly \u00e8 il dodicesimo album del gruppo giapponese L'Arc~en~Ciel. \u00c8 stato pubblicato l'8 febbraio 2012 in due versioni: regolare e limitata, con quest'ultima contenente l'album del gruppo alter ego P'unk-en-Ciel intitolato \"P'unk Is Not Dead\", ed un DVD. L'album \u00e8 stato inoltre pubblicato in vari mercati europei, partendo dal 5 marzo 2012 nel Regno Unito e finendo con il 17 marzo in Spagna e Polonia.\nEssendo il primo album in studio del gruppo da quattro anni, il disco contiene tutti e sei i singoli pubblicati fra il 2008 ed il 2011. \"Butterfly\" ha debuttato alla prima posizione della classifica Oricon degli album pi\u00f9 venduti in Giappone, vendendo oltre 170.000 copie nella prima settimana."}
{"id": "3938592", "revid": "109918823", "url": "https://it.wikipedia.org/wiki?curid=3938592", "title": "Radio 2 Days", "text": "Radio 2 Days \u00e8 una trasmissione radiofonica ideata da Michele Cucuzza e Michele Afferrante in onda su Rai Radio 2 ogni sabato e domenica dalle 18:00 alle 19:30 in diretta dagli studi di Via Asiago in Roma.\n\u00c8 un rotocalco leggero, ma allo stesso tempo ricco di contenuti, attento all'attualit\u00e0, aperto alle originalit\u00e0 e alle particolarit\u00e0. L'intento \u00e8 quello di informare e intrattenere in maniera intelligente, prestando attenzione ad argomenti talvolta ingiustamente dimenticati o trattati superficialmente.\nNella prima edizione (2010-2011) il programma \u00e8 stato condotto da Michele Cucuzza e Chiara Conti (con l'innesto, per un breve periodo, di Federica Cifola). A partire da gennaio 2011 la conduzione passa a Michele Cucuzza e Chiara Giallonardo.\nTanti gli ospiti della trasmissione: dall'attore e regista Carlo Verdone al matematico Piergiorgio Odifreddi, dallo scrittore Erri De Luca al cantante Mario Biondi, dal sacerdote don Luigi Ciotti alla sindacalista Susanna Camusso, dal conduttore televisivo Paolo Bonolis al giornalista Gianni Riotta.\nNel corso della trasmissione vengono letti e commentati alcuni messaggi dei radioascoltatori chiamati a inviare messaggi sms su precisi argomenti.\nNell'edizione 2011-2012 il programma si caratterizza per una maggiore attenzione alla stretta attualit\u00e0 con collegamenti in diretta (dimissioni di Silvio Berlusconi e nascita del governo di Mario Monti, manifestazione Occupy Wall Street, zone colpite dall'emergenza neve, terremoto in Emilia, ecc.).\nIl programma \u00e8 scritto da Michele Afferrante e Filippo Mauceri."}
{"id": "3938593", "revid": "155634", "url": "https://it.wikipedia.org/wiki?curid=3938593", "title": "Hamburg Masters 2005 - Doppio", "text": "Il doppio del torneo di tennis Hamburg Masters 2005, facente parte dell'ATP Tour, ha avuto come vincitori Jonas Bj\u00f6rkman e Maks Mirny che hanno battuto in finale Micha\u00ebl Llodra e Fabrice Santoro 4-6, 7-6(2), 7-6(3)."}
{"id": "3938595", "revid": "106908", "url": "https://it.wikipedia.org/wiki?curid=3938595", "title": "Tram GTT serie 2800", "text": ""}
{"id": "3938598", "revid": "106908", "url": "https://it.wikipedia.org/wiki?curid=3938598", "title": "Tram GTT serie 5000", "text": ""}
{"id": "3938599", "revid": "106908", "url": "https://it.wikipedia.org/wiki?curid=3938599", "title": "Chaunt\u00e9 Howard Lowe", "text": ""}
{"id": "3938601", "revid": "61051", "url": "https://it.wikipedia.org/wiki?curid=3938601", "title": "Aeroporto di Biarritz-Anglet-Bayonne", "text": ""}
{"id": "3938603", "revid": "155634", "url": "https://it.wikipedia.org/wiki?curid=3938603", "title": "Stella Artois Championships 2005 - Doppio", "text": "Il doppio del torneo di tennis Stella Artois Championships 2005, facente parte dell'ATP Tour, ha avuto come vincitori Bob Bryan e Mike Bryan che hanno battuto in finale Jonas Bj\u00f6rkman e Maks Mirny 7-6(9), 7-6(4)."}
{"id": "3938604", "revid": "1043175", "url": "https://it.wikipedia.org/wiki?curid=3938604", "title": "Manabu Sait\u014d", "text": "Caratteristiche tecniche.\nGioca come ala sinistra, ma anche come centrocampista, di piede destro. \u00c8 reattivo e possiede un buon controllo di palla, riesce a rendersi pericoloso nelle azioni offensive, con il suo buon dribbling combinato ai suoi passaggi precisi, inoltre ha discrete capacit\u00e0 come marcatore riuscendo a trovare la rete calciando dalla media-lunga distanza.\nCarriera.\nClub.\nYokohama F Marinos e Ehime FC.\nHa fatto il suo debutto nel professionismo giocando per lo Yokohama F\u00b7Marinos ha disputato la sua prima partita ne 2008 in J1 League nella vittoria per 1-0 contro il Consadole Sapporo. \u00c8 nel 2010, nella Coppa del Giappone, che segna la sua prima rete, nel pareggio per 1-1 contro il Vissel Kobe. Nel 2011 viene ceduto in prestito al Ehime FC dove, nella seconda divisione segner\u00e0 quattordici reti, la prima nella vittoria per 2-1 ai danni del Tokyo Verdy, e sar\u00e0 autore di ben tre doppiettam una sempre contro il Tokyo Verdy vincendo sempre per 2-1, un'altra nella vittoria per 4-2 contro il Gainare Tottori e un'altra nel pareggio per 2-2 con il Giravanz Kitakyushu. Torner\u00e0 a giocare per lo Yokohama F Marinos segnando nell'edizione 2012 della J1 League a sua prima rete nel campionato nel pareggio per 3-3 contro il Kashiwa Reysol. Nel 2016 stabilir\u00e0 un record personale con dieci reti in J1 League, segnando il gol del 2-1 vincendo contro l'Albirex Niigata, sar\u00e0 autore di una rete anche nella vittoria per 5-1 contro il J\u00fabilo Iwata, un'altra vincendo contro il Kashiwa Reysol per 3-0, inoltre segner\u00e0 una doppietta nella vittoria per 4-2 prevalendo contro il Ventforet Kofu. Sempre nel 2016 segner\u00e0 per la prima volta nella Coppa dell'Imperatore, con un rigore trasformato vincendo per 2-1 contro il Gamba Osaka.\nKawasaki Frontale e Nagoya Grampus.\nA partire dal 2018 giocher\u00e0 nel Kawasaki Frontale, dove vincer\u00e0 l'edizione 2018 della J1 League, segnando una sola rete nella vittoria contro il Vissel Kobe per 5-3. Nella AFC Champions League segner\u00e0 la rete con cui la squadra vincer\u00e0 di misura per 1-0 contro il Sydney FC. Vincer\u00e0 pure l'edizione 2020 del campionato giapponese, segnando un solo, sar\u00e0 infatti autore della rete del 5-0 contro il Gamba Osaka con la quale la squadra vincer\u00e0 la J1 League con quattro giornate di anticipo.\nNel 2021 giocher\u00e0 per il Nagoya Grampus.\nNazionale.\nViene convocato per giocare nella Nazionale Under-17 ottenendo a vittoria dell'edizione 2006 del campionato giovanile asiatico segnando una rete nella vittoria per 2-0 in semifinale contro la Siria.\nCon la nazionale maggiore vincer\u00e0 la Coppa d'Asia orientale nel 2013, aprendo le marcature nella vittoria per 3-2 contro l'Australia."}
{"id": "3938605", "revid": "106908", "url": "https://it.wikipedia.org/wiki?curid=3938605", "title": "Tram GTT serie 7000", "text": ""}
{"id": "3938607", "revid": "61051", "url": "https://it.wikipedia.org/wiki?curid=3938607", "title": "Aeroporto di Grenoble Saint-Geoirs", "text": ""}
{"id": "3938608", "revid": "61051", "url": "https://it.wikipedia.org/wiki?curid=3938608", "title": "Aeroporto di Grenoble-Is\u00e8re", "text": ""}
{"id": "3938614", "revid": "486946", "url": "https://it.wikipedia.org/wiki?curid=3938614", "title": "Aeroporto di Figari-Sud Corse", "text": ""}
{"id": "3938617", "revid": "599013", "url": "https://it.wikipedia.org/wiki?curid=3938617", "title": "Johan S\u00e6tre", "text": "Biografia.\nDebutt\u00f2 in campo internazionale in occasione della tappa del Torneo dei quattro trampolini di Oberstdorf del 30 dicembre 1973 (45\u00b0). In Coppa del Mondo esord\u00ec il 30 dicembre 1979 a Oberstdorf (11\u00b0), ottenne il primo podio il 1\u00ba gennaio 1980 a Garmisch-Partenkirchen (3\u00b0) e l'unica vittoria il 23 gennaio 1981 a Gstaad.\nIn carriera prese parte a due edizioni dei Giochi olimpici invernali, (18\u00b0 nel trampolino normale, 13\u00b0 nel trampolino lungo) e (14\u00b0 nel trampolino normale, 31\u00b0 nel trampolino lungo) e a una dei Campionati mondiali, vincendo una medaglia."}
{"id": "3938618", "revid": "287204", "url": "https://it.wikipedia.org/wiki?curid=3938618", "title": "Johan Saetre", "text": ""}
{"id": "3938624", "revid": "287204", "url": "https://it.wikipedia.org/wiki?curid=3938624", "title": "Draft WNBA 2009", "text": "Il Draft WNBA 2009 fu il tredicesimo draft tenuto dalla WNBA. L'8 dicembre 2008 si svolse un \"dispersal draft\" per assegnare le giocatrici delle Houston Comets, fallite il 1\u00ba dicembre, mentre il 9 aprile 2009 si svolse il draft vero e proprio."}
{"id": "3938632", "revid": "599013", "url": "https://it.wikipedia.org/wiki?curid=3938632", "title": "Pie in the Sky", "text": ""}
{"id": "3938633", "revid": "125019", "url": "https://it.wikipedia.org/wiki?curid=3938633", "title": "Pie in the Sky (serie televisiva)", "text": "Pie in the Sky \u00e8 una serie televisiva britannica in 40 episodi trasmessi per la prima volta nel corso di 5 stagioni dal 1994 al 1997.\n\u00c8 una serie poliziesca leggera incentrata su Henry Crabbe, che oltre a servire come poliziotto (contro la sua volont\u00e0 dato che vorrebbe ritirarsi, ma i suoi superiori non acconsentono) gestisce, da capocuoco, il suo ristorante \"Pie in the Sky\" nella citt\u00e0 fittizia inglese di Middleton.\nProduzione.\nLa serie, ideata da Andrew Payne, fu prodotta da British Broadcasting Corporation, Nicework, SelecTV e Witzend Productions e girata in Inghilterra. Le musiche furono composte da Colin Towns.\nRegisti.\nTra i registi della serie sono accreditati:\nDistribuzione.\nLa serie fu trasmessa nel Regno Unito dal 13 marzo 1994 al 17 agosto 1997 sulla rete televisiva BBC1. In Italia sono stati trasmessi 32 episodi con il titolo \"Pie in the Sky\"."}
{"id": "3938637", "revid": "3082", "url": "https://it.wikipedia.org/wiki?curid=3938637", "title": "Erode Filippo I", "text": ""}
{"id": "3938638", "revid": "599013", "url": "https://it.wikipedia.org/wiki?curid=3938638", "title": "Hansj\u00f6rg Sumi", "text": "Biografia.\nDebutt\u00f2 in campo internazionale in occasione della tappa del Torneo dei quattro trampolini di Oberstdorf del 30 dicembre 1976 (66\u00b0). In Coppa del Mondo esord\u00ec nella gara inaugurale del 27 dicembre 1979 a Cortina d'Ampezzo (4\u00b0), ottenne il primo podio il 4 gennaio 1980 a Innsbruck (2\u00b0) e l'unica vittoria il 20 febbraio 1980 a Gstaad.\nIn carriera prese parte a due edizioni dei Giochi olimpici invernali, (9\u00b0 nel trampolino normale, 7\u00b0 nel trampolino lungo) e (32\u00b0 nel trampolino normale, 22\u00b0 nel trampolino lungo) e a una dei Campionati mondiali."}
{"id": "3938639", "revid": "124123", "url": "https://it.wikipedia.org/wiki?curid=3938639", "title": "Morti nel 666", "text": ""}
{"id": "3938640", "revid": "287204", "url": "https://it.wikipedia.org/wiki?curid=3938640", "title": "Hansjorg Sumi", "text": ""}
{"id": "3938641", "revid": "287204", "url": "https://it.wikipedia.org/wiki?curid=3938641", "title": "Nokia 500", "text": "Il Nokia 500 \u00e8 uno smartphone prodotto da Nokia.\n\u00c8 stato commercializzato in Italia a partire dal settembre 2011, mentre l'intera gamma di modelli \u00e8 stata resa disponibile col finire dell'anno. Gli aggiornamenti automatici del sistema operativo a Nokia Belle sono stati pubblicati da met\u00e0 febbraio 2012 in poi.\nSpecifiche.\n\u00c8 caratterizzato da un processore a 1\u00a0GHz, da uno schermo full touch a 3,2 pollici e da una fotocamera a 5 megapixel; inoltre, ha anche a disposizione la rete 3,5G e la connettivit\u00e0 Wi-Fi.\nDispone di una memoria flash di 2 GB, e di un alloggiamento per microSD espandibile sino a 32 GB.\nUtilizza il sistema operativo Symbian Belle e supporta applicazioni 3D e 2D. Il sistema operativo fornisce quattro schermate personalizzabili con widget di differenti tipologie e dimensioni. \u00c8 disponibile una gamma di app per la navigazione, la connettivit\u00e0, i social network.\nCon un peso inferiore ai 100 grammi e dimensioni ridotte, permette una comoda portabilit\u00e0."}
{"id": "3938643", "revid": "104458", "url": "https://it.wikipedia.org/wiki?curid=3938643", "title": "Hansjoerg Sumi", "text": ""}
{"id": "3938646", "revid": "86599", "url": "https://it.wikipedia.org/wiki?curid=3938646", "title": "Cratere Himeros", "text": "Himeros \u00e8 il maggiore cratere d'impatto presente sulla superficie dell'asteroide 433 Eros.\nEsso rappresenta una cavit\u00e0 profonda 1,5\u00a0km e larga 11\u00a0km circa, posta in prossimit\u00e0 della sella dell'asteroide.\n\u00c8 stato cos\u00ec chiamato da Imero, uno degli aiutanti di Eros nella mitologia greca."}
{"id": "3938648", "revid": "1793900", "url": "https://it.wikipedia.org/wiki?curid=3938648", "title": "Oliebol", "text": "Le Oliebollen (letteralmente \"pallotte di olio\"), chiamate anche in Belgio croustillons (letteralmente \"croccantine\"), smoutebollen o Schmalzkugeln (\"pallotte di lardo\"), sono frittelle dolci di forma sferica tipiche della notte di Capodanno e delle fiere di paese. In inglese sono tradotte spesso come \"Dutch Doughnuts\" (\"ciambelle olandesi\").\nSono fatte a partire da un impasto lievitato di farina e uova, talvolta con uvetta, ribes, scorzette d'arancia candite e mele, il quale, dopo esser stato lievitato per circa un'ora, \u00e8 raccolto con un cucchiaio da gelato e gettato nell'olio, nel burro o nella margarina bollente. Una loro variante \u00e8 l\"'appelbeignet\" o \"appelflap\", che contiene anche una fetta di mela.\nDopo la frittura vengono ricoperti con zucchero a velo. \nSono venduti ai chioschi o preparati in casa, dove sono serviti tradizionalmente assieme al caff\u00e8."}
{"id": "3938649", "revid": "599013", "url": "https://it.wikipedia.org/wiki?curid=3938649", "title": "Zuppa di piselli", "text": "Con zuppa di piselli si indica una zuppa a base di piselli (generalmente essiccati) di colore verde o giallo a seconda della specie di \"Pisum sativum\" utilizzata. \nStoria.\nQuesto tipo di pietanza \u00e8 parte della tradizione culinaria di molte culture ed \u00e8 mangiata fin dall'antichit\u00e0. Essa \u00e8 menzionata anche ne \"Gli uccelli\" di Aristofane. La ricetta \u00e8 anche riportata su \"L'arte de ben cucinare\" (1662) di Bartolomeo Stefani, noto per essere stato il cuoco dei Gonzaga, cos\u00ec come in un'opera di Fran\u00e7ois Pierre de La Varenne.\nGermania.\nLa \"Erbsensuppe\" \u00e8 un piatto comune in tutta la Germania. Spesso contiene carne, come pancetta, salsiccia o Kassler (salumi e affumicato) a seconda delle variet\u00e0 regionali.\nPaesi Bassi.\nL\"'erwtensoep\" o \"snert\" \u00e8 una zuppa molto densa di piselli secchi, la cui ricetta originale pare risalire al XVII secolo. Contiene patate, porri, aromi (santoreggia o prezzemolo) e vari tagli di maiale (lardo, piedini, cotica, pancetta fresca, bacon, pancetta affumicata) o \"rookworst\" (salsiccia affumicata). Si serve in genere con pane di segale: \"roggebrood\" e burro.\nScandinavia.\nDal momento che la Finlandia era fino al 1809 parte del Regno di Svezia, i due Paesi condividono molte tradizioni culinarie inclusa quella della zuppa di piselli (svedese \"\u00e4rtsoppa\"; finlandese \"hernekeitto\" ; norvegese \"ertesuppe\"; danese \"gule \u00e6rter\"). In Svezia e Finlandia \u00e8 tradizionalmente consumata il gioved\u00ec, servita con maiale, mostarda (a parte), seguita da pancake di marmellata di fragola o mirtillo per dessert. In Svezia \u00e8 accompagnata con del liquore \"punsch\" caldo. In Finlandia la zuppa \u00e8 a base di piselli verdi, in Svezia gialli.\nLa tradizione di servire la zuppa il gioved\u00ec con carne, alcolici e dolci \u00e8 precedente alla riforma protestante ed \u00e8 legata alla tradizione del digiuno del venerd\u00ec. Si tratta di una tradizione molto sentita nella storia e nella societ\u00e0 di questi paesi: il primo ministro svedese Per Albin Hansson (1885\u20131946) possedeva una cerchia di amici, noti come \"peralbinerna\", che per molti anni furono invitati a casa sua ogni gioved\u00ec per mangiare zuppa di piselli, bere \"punsch\" e giocare a bridge, e la zuppa compare nel tradizionale menu del gioved\u00ec nelle caserme della F\u00f6rsvarsmakten e del puolustusvoimat (le forze armate). Anche la morte di re Erik XIV secondo la tradizione fu dovuta a una scodella di zuppa avvelenata."}
{"id": "3938652", "revid": "767487", "url": "https://it.wikipedia.org/wiki?curid=3938652", "title": "Leyden (formaggio)", "text": "Il Leyden, in olandese \"Leidse kaas\", \u00e8 un formaggio a pasta gialla semidura contenente cumino, prodotto nei Paesi Bassi, nella zona di Leida, a partire da latte vaccino semi-scremato.\nCaratteristiche.\nIl \"Leidse kaas\" \u00e8 il pi\u00f9 comune tipo di \"komijnekaas\" (formaggi aromatizzati al cumino) dei Paesi Bassi.\nLa sua forma \u00e8 molto simile al Gouda, ma le sue forme sono pi\u00f9 spigolose. Ha inoltre una minore percentuale di grassi (dal 30 al 40%). Il peso delle sue forme varia dai 3 kg ai 9\u00a0kg.\nComposizione: acqua 40,6%, grassi 13,5%, proteine 37,3%"}
{"id": "3938653", "revid": "124939728", "url": "https://it.wikipedia.org/wiki?curid=3938653", "title": "Hockey Sarzana", "text": "LHockey Sarzana \u00e8 una societ\u00e0 italiana di hockey su pista con sede a Sarzana. I suoi colori sociali sono il nero e il rosso. Fu costituita nel 1993 dalla fusione di due societ\u00e0 sarzanesi preesitenti; l'Associazione Pattinatori Sarzanesi e Pro Sarzana. La formazione rossanera si \u00e8 aggiudicata due Federation Cup; a livello europeo il risultato pi\u00f9 prestigioso \u00e8 stata la finale di Coppa WSE 2018-2019.\nStoria.\nLe origini.\nLa prima societ\u00e0 sarzanese di hockey a rotelle fu l'Associazione Pattinatori Sarzanesi (APS), costituitasi ufficialmente il 15 settembre 1946; l'hockey in citt\u00e0 ottenne un buon impatto, dovuto anche al poco seguito che i cittadini dedicavano al ben pi\u00f9 noto calcio.\nNonostante ci\u00f2, inizialmente si fatica a trovare uno spazio adatto al gioco, causa la problematica degli impianti, costringendo la squadra ad allenarsi alla Spezia. La prima pista dedicata totalmente all'hockey a rotelle \u00e8 la \"Lazzarini\", edificata nel 1966, a cui segue la Nuova Pista del Carmine nel 1972.\nQuesta maggiore disponibilit\u00e0 di impianti produsse una scissione nella squadra: nasce dunque la Hockey Pro Sarzana che sfider\u00e0 l'APS in numerosi ed affollatissimi derbies; questo periodo si chiude con l'obbligo della FIHP di giocare su piste al coperto, facendo perdere pubblico ed attenzione verso questo sport.\nCon la costruzione della Palestra Provinciale di via dei Molini rifiorisce la passione sarzanese per l'hockey, culminante con la promozione in Serie A2 dell'APS; sembra un momento magico per i liguri, ma svariati problemi, primo fra tutti la mancanza di un settore giovanile solido, portano le due societ\u00e0 sull'orlo dello scioglimento.\nNel 1993 avviene la svolta: un gruppo di appassionati atleti di APS e Pro Sarzana, guidati da un Mauro Cinquini di ritorno dall'esperienza viareggina fondono le societ\u00e0 nell'odierna Hockey Sarzana ponendosi come primo obiettivo la creazione di un vivaio giovanile solido e duraturo. Inizialmente senza risultati degni di nota, i giovani hockeisti sarzanesi cominciano a ottenere risultati concreti a partire dal 1998, raggiungendo con pi\u00f9 formazioni le finali di Coppa o Campionato. In questo stesso anno il Sarzana si trasferisce sulla Pista Vecchio Mercato.\nGli anni duemila.\nLa stagione 2001-2002 si apre con la vittoria del Trofeo \"Tiezzi\", riservato alla societ\u00e0 con i migliori e pi\u00f9 numerosi piazzamenti alle finali di Coppa e Campionato. Le giovanili si aggiudicano inoltre diversi trofei, quali il \"Cupisti\" di Forte dei Marmi ed il \"Geremia\" di Bassano. \nI numerosi sforzi profusi nel campo della scuola di hockey vengono premiati dalle convocazioni azzurre di numerosi atleti del vivaio.\nNel campionato successivo la compagine rossonera conquista l'A2 con una buona stagione, e sconfiggendo ai play-out l'Hockey Sandrigo, poi ripescato.\nIl 2003 vede alla guida della prima squadra Alessandro Ricci, poi sostituito verso met\u00e0 stagione da Paolo De Rinaldis; il campionato sembra guastato dall'infortunio del portiere Paolo Vannucci, ma le ottime prestazioni del sostituto Buselli e del bomber argentino Goransky consentono alla societ\u00e0 di guadagnare la salvezza matematica ad una giornata dalla fine, condannando alla retrocessione il .\nNel 2005 il Sarzana si dimostra forte in casa ma concedendo troppo in trasferta, complice anche qualche infortunio di troppo: vengono lanciati i giovani Alessandro Rossi e Francesco de Rinaldis, che affiancano gli argentini Scanio e Angriman in prima squadra. La formazione Juniores vince la Coppa Italia.\nIl 2006 segna le partenze del funambolo Vega (verso il Roller Bassano) e del giovane De Rinaldis (al Forte dei Marmi), mentre arrivano gli argentini Pintos e Ramirez, ed il portiere Gianassi; la prima squadra chiude un brutto campionato verso met\u00e0 classifica, mentre gli Juniores si ripetono vincendo per la seconda volta la Coppa Italia.\nL'estate del 2007 permette ai liguri di aggiudicarsi James Taylor, il capitano della nazionale inglese. La squadra affronter\u00e0 i play-off giocandosi la promozione col Roller Bassano, portando i veneti a gara tre, nella quale per\u00f2 vengono sconfitti, consentendo alla squadra dell'ex Vega di restare nel massimo campionato nazionale. La formazione Juniores colleziona la terza Coppa Italia consecutiva.\nLuca Sterpini approda fra i rossoneri nel 2008, che si riveler\u00e0 un buon anno, nonostante alcuni infortuni di peso: la squadra affronta l'Hockey Thiene nella finale di Coppa di Lega, soccombendo solo al golden goal. Il culmine stagionale arriva per\u00f2 verso la fine del campionato e vede contrapposti i rossoneri al Correggio, in una sorta di spareggio poich\u00e9 per entrambe le compagini la vittoria significherebbe la promozione in Serie A1: la partita finisce in pareggio. Nonostante tutto gli emiliani sconfiggono la rivale diretta Montebello, ragalando anche ai liguri la tanto agognata promozione. \u00c8 anche l'anno d'oro delle giovanili: l'Under 20 conquista il meritato Scudetto, mentre l'Under 23 alza al cielo la Coppa Italia.\nGli anni duemiladieci.\nPer la stagione 2009-2010 ritornano Taylor (che partir\u00e0 l'anno successivo, destinazione Bassano Hockey 54) e Sturla, assieme all'argentino Bertran ed all'esperto portiere Stagi: nonostante Sarzana sia \"l'ultima arrivata\" esegue delle buone prestazioni, sconfiggendo squadre di calibro come Viareggio e Follonica. Under 20 e Under 23 si ripetono, vincendo rispettivamente Campionato e Coppa Italia.\nIl ritorno di Stagi al Forte dei Marmi lascia scoperta la porta ligure: a difendere i pali rossoneri per il campionato 2011-2012 sar\u00e0 Giovanni Fontana, figlio d'arte, acquistato dai lombardi dell'Hockey Seregno, che assieme a Michele Achilli va a costituire l'ossatura esperta di una squadra basata principalmente su giovani talentuosi.\nVerso met\u00e0 stagione Mauro Cinquini assume il ruolo di allenatore, portando la squadra alla salvezza ai playout giocati contro il Roller Bassano e confermando la volont\u00e0 societaria di continuare a competere nel massimo campionato nazionale.\nColori e simboli.\nL'uniforme principale di gioco \u00e8 formata da: maglia a strisce verticali rosse e nere, pantaloncini rossi e calzettoni neri. La seconda tenuta \u00e8 bianca con due inserti rosso e neri all'altezza delle spalle; i pantaloncini sono neri mentre e i calzettoni sono rossi. Il simbolo della squadra \u00e8 un giocatore di hockey pista su sfondo rosso e nero.\nStrutture.\nL'impianto interno dell'Hockey Sarzana \u00e8 la Pista Vecchio Mercato, che pu\u00f2 ospitare 400 spettatori.\nPalmar\u00e8s.\nCompetizioni nazionali.\n2 trofei\nOrganico.\nGiocatori.\n\"Dati tratti dal sito internet ufficiale della Federazione Italiana Sport Rotellistici aggiornato alla stagione 2020-2021.\""}
{"id": "3938656", "revid": "287204", "url": "https://it.wikipedia.org/wiki?curid=3938656", "title": "Draft WNBA 2010", "text": "Il Draft WNBA 2010 fu il quattordicesimo draft tenuto dalla WNBA. Il 14 dicembre 2009 si svolse un \"dispersal draft\" per assegnare le giocatrici delle Sacramento Monarchs, fallite il 20 novembre, mentre l'8 aprile 2010 si svolse il draft vero e proprio."}
{"id": "3938657", "revid": "1818798", "url": "https://it.wikipedia.org/wiki?curid=3938657", "title": "Regno di Lori", "text": "Il Regno di Lori (in armeno: \u053c\u0578\u057c\u0578\u0582 \u0569\u0561\u0563\u0561\u057e\u0578\u0580\u0578\u0582\u0569\u0578\u0582\u0576), noto anche come il Regno del Tashir-Dzoraget o Regno di Albania, era un Regno armeno del X-XII secolo, formatosi durante la disgregazione dell'Armenia bagratide. Fu fondato dalla famiglia dei \"Kiurikidi\", ramo cadetto della famiglia dei Bagratidi.\nIl Regno includeva i territori del nordest dell'attuale Armenia, dell'Azerbaigian e della Georgia.\nFino alla sua caduta nel 1113, il reame conobbe un periodo di pace che propizi\u00f2 lo sviluppo della vita culturale, concretizzatosi poi con la fondazione di parecchi monasteri, tra i quali vi sono Haghpat e Sanahin.\nStoria.\nNel 972, il Re d'Armenia Ashot III don\u00f2 al figlio cadetto Gurgen I la provincia di Lori, assieme al titolo nobiliare di Principe. \nNel 979, o nel 980 (o anche nel 982), Gurgen assunse il titolo di Re, inaugurando la linea dinastica dei sovrani bagratidi di Lori. \nAshot costitu\u00ec questo Regno probabilmente con l'intento di \"armenizzare\" politicamente e culturalmente i confini armeno-georgiani.\nDalla fine del X secolo, quando i Regni bagratidi e ar\u00e7rouni della Grande Armenia caddero l'uno dopo l'altro nelle mani bizantine (il Taron nel 968, il Tayk nel 1001, il Vaspourakan nel 1021 o nel 1022, Ani nel 1045, Kars nel 1065), solamente Lori sfugg\u00ec agli imperatori. Il Regno, che conobbe il suo apice sotto il Regno di David I, si estendeva verso nordest e sosteneva l'emiro di Tiflis.\nDavid fond\u00f2 una nuova citt\u00e0, Lori, in cui suo figlio Gurgen II trasfer\u00ec la capitale.\nIl Regno si mantenne, ma dovette far fronte alla comparsa dei Selgiuchidi e Gurgen si sottomise a Alp Arslan nel 1064.\nLa sua capitale e i monasteri di Haghpat e Sanahin furono assaliti e devastati nel 1105. \nNel 1113, i suoi figli si rifugiarono a Tavush (abbandonata nel 1145) e a Matznaberd. \nL'ultimo dei quattro re della linea dinastica, David II trasfer\u00ec la capitale a Matsnaberd, ove govern\u00f2 fino al 1118.\nNel 1118, Lori e il monastero di Akhtala furono conquistati. L'antico Regno fu quindi riunito all'Armenia zacaride dei principi Zakaridi.\nComunque, alcuni membri della famiglia mantennero par circa un secolo i possedimenti col titolo di signori di Matznaberd.\n\u00c8 solo alla fine del secolo che, approfittando dello smembramento dell'Impero selgiuchide, i Bagratidi di Georgia, con David IV il Ricostruttore e Giorgio III, aiutati dai \"nakharark\" rifugiati in Georgia, cominciarono a liberare l'Armenia Settentrionale e quindi l'antico Regno.\nElenco dei Re di Lori.\nI sovrani del Regno di Lori (dopo il 1113, signori di Matznaberd) sono i seguenti:\nIl monastero di Haghpat ospita le tombe della maggior parte dei sovrani e dei signori di Matznaberd."}
{"id": "3938665", "revid": "287204", "url": "https://it.wikipedia.org/wiki?curid=3938665", "title": "Draft WNBA 2011", "text": "Il Draft WNBA 2011 fu il quindicesimo draft tenuto dalla WNBA e si svolse l'11 aprile 2011."}
{"id": "3938666", "revid": "697352", "url": "https://it.wikipedia.org/wiki?curid=3938666", "title": "Giuseppe Ottaviani", "text": "\u00c8 stato il primo e finora unico centenario al mondo a praticare il salto triplo nella categoria M100, gareggiando nel contempo in 11 differenti specialit\u00e0 dell'atletica leggera; per alti meriti sportivi venne nominato Commendatore della Repubblica.\nBiografia.\nFu militare nell'Aeronautica durante la seconda guerra mondiale a Torino, per dedicarsi successivamente al suo lavoro di sarto per uomo.\nIl suo impegno agonistico nell'atletica leggera inizi\u00f2 dopo il compimento dei settant'anni (fine anni 1980), anche su suggerimento dei fratelli Paolo e Giuliano Costantini allora giovani Master, pi\u00f9 volte campioni italiani di categoria nei lanci e salti. Seguito dall'insegnante di atletica Graziano Bacchiocchi nella velocit\u00e0 e nei lanci, ottenne la sua prima vittoria in un campionato italiano nel 1999; consegu\u00ec 55 titoli italiani, 1 record mondiale, 8 record europei e 13 record italiani M95, 8 record mondiali, 4 record europei e 12 record italiani M100.\nNel 2010, allenato dall'insegnante di atletica Mauro Angelini, debutt\u00f2 nel salto in alto con 0,85\u00a0m.\nNel 2011, a 95 anni, sempre allenato dal prof. Mauro Angelini, esord\u00ec anche nel salto in lungo e nel salto triplo, diventando il primo atleta novantacinquenne a superare la soglia dei 2\u00a0m nel lungo con 2,14 e dei 4\u00a0m nel triplo con 4,46 record mondiale in entrambe le specialit\u00e0 all'aperto.\nNel 2012 ottenne il record del mondo al coperto nel salto triplo con 4,37\u00a0m superando ancora per primo la soglia dei 4\u00a0m e anche nei 60\u00a0m primo a scendere sotto i 15\" con 14\"28 a quasi 96 anni, salta 2,12\u00a0m nel lungo, 4,32\u00a0m nel triplo - mondiali M96 - e 0,85\u00a0m nell'alto e lancia il disco a 17,52\u00a0m.\nNel 2013 ai campionati italiani indoor ottenne 4,33 nel triplo, 14\"90 nei 60\u00a0m e 1,58\u00a0m nel lungo - primati mondiali M96 - a quasi 97 anni. Il 16 giugno miglior\u00f2 per ben due volte il record mondiale assoluto M95 del salto triplo all'aperto portandolo per primo oltre i 4,5\u00a0m a 4,52\u00a0m e poi a 4,67\u00a0m a 97 anni compiuti;nuovo record italiano nei 100\u00a0m in 26\"69 ai campionati italiani a Orvieto 28-29 giugno. \nIl 31 agosto ad Ancona ottenne la miglior prestazione mondiale nel salto triplo 4,54 nel salto in lungo 1,86\u00a0m e nel lancio del disco 15,47\u00a0m M97. Divenne anche campione italiano nel penthatlon lanci a Bologna.\nNel 2014 ai campionati italiani indoor 14\"49 ottenne la seconda prestazione mondiale nei 60\u00a0m e primato mondiale m97; Ai Campionati Mondiali Indoor a Budapest divent\u00f2 con 10 ori l'atleta master con pi\u00f9 medaglie d'oro conquistate in un'unica manifestazione internazionale, migliorando tre record europei: nel salto in alto 82cm, nel salto in lungo 1,83\u00a0m e nei 200\u00a0m 1'56\"32 e il record mondiale nel salto triplo con 4,44\u00a0m. Ai campionati italiani di Modena si aggiudic\u00f2 tre titoli italiani: con 26\"33 nei 100\u00a0m miglior\u00f2 il suo record italiano e con 1,73\u00a0m nel salto in lungo, 4,47\u00a0m nel salto triplo migliori prestazioni mondiali M98.\nNel 2015 ai campionati italiani indoor vinse i 60\u00a0m con il tempo di 16\"19 e il salto in lungo con 1,59\u00a0m migliori risultati mondiali M99, mentre ai campionati italiani di Cassino consegu\u00ec il titolo italiano nel salto triplo con 3,45\u00a0m e nel lancio del disco con 13,42 miglior prestazione mondiale per un M99.\nNel 2016 fu il primo italiano nella storia dei Master a partecipaare a un Campionato Italiano Indoor categoria M100 stabilendo due record italiani, nel salto in lungo con 1,36\u00a0m e nei 60\u00a0m con 21\"63; a marzo partecip\u00f2 ai Campionati Europei indoor ad Ancona conquistando la medaglia d'oro nei 200\u00a0m con il record italiano di 2'00\"23, la medaglia d'argento nel lungo con 1,29\u00a0m e nei 60\u00a0m con 18\"65 record italiano. Il 20 maggio al Palaindoor di Ancona in occasione de l'OTTAVIANI DAY gareggi\u00f2 in 5 gare e riport\u00f2 5 record mondiali indoor M100: 60\u00a0m 17\"52, salto triplo 3,27\u00a0m, salto in lungo 1,08, getto del peso 4,43\u00a0m e finalmente 200\u00a0m 2'15\"90. Il 30 maggio allo stadio Montefeltro di Urbino ottenne due record mondiali outdoor M100 primo atleta della storia nel salto triplo con 3,53\u00a0m e nel lancio del martello 4,92\u00a0m assieme a due record europei nel salto in lungo 1,33\u00a0m e disco 9,99\u00a0m. Fu campione italiano ad Arezzo nel lungo 1,15\u00a0m e nel salto triplo 3,52.\nNel 2017 ai campionati italiani indoor ad Ancona miglior\u00f2 il suo record del mondo nel salto in lungo saltando 1,16\u00a0m e corre i 60\u00a0m in 19\"25. Il 20 maggio festeggi\u00f2 i 101 anni a Fano, primo centenario a gareggiare nel Pentathlon dei lanci con 2533 punti, nuovo record mondiale.\nA marzo 2018 partecip\u00f2 primo italiano a 101 anni ai Campionati Europei indoor a Madrid e vince tre titoli nel salto in lungo 0,85m, triplo 2,18m e peso 3,31m. A luglio partecip\u00f2, primo italiano a 102 anni, ai Campionati Italiani ad Arezzo e vinse due titoli nel salto in lungo 0,75m e peso 2,87m. A settembre ai Campionati Mondiali a Malaga in Spagna oltre che nel salto in lungo con 0,83m, vinse l'oro nel salto triplo con 2,23m, dalle statistiche primo atleta della storia a 102 anni compiuti.\nA febbraio 2019 salt\u00f2 0,77m nel salto in lungo ai Campionati Italiani indoor ad Ancona, primo italiano a 102 anni. Il 13 settembre, a 103 anni compiuti, vinse la medaglia d'oro nel salto in lungo con 0.65m ai Campionati Europei di Jesolo.\nIl suo campo di allenamento era a Fano, a circa 25\u00a0km in cui si recava con la sua auto dal comune di residenza, Sant'Ippolito, \"il paese degli scalpellini\", in provincia di Pesaro-Urbino nelle Marche.\nI suoi motti erano \"per me lo sport \u00e8 vita, lo sport \u00e8 gioia\" e \"la curiosit\u00e0 mi spinge a vivere\"; cos\u00ec al compimento del 95\u00ba anno si regal\u00f2 un computer iniziando quindi a navigare su Internet.\nDal matrimonio con Alba Michelini, ebbe tre figli: Paolo, Matelda e Marzia maratoneta della categoria MF45 (pb 3h08'51\").\nCampionati nazionali.\n\"Dati aggiornati a febbraio 2019\"\n55 volte campione italiano master (32 outdoor e 23 indoor)"}
{"id": "3938670", "revid": "155613", "url": "https://it.wikipedia.org/wiki?curid=3938670", "title": "Mura di Livorno", "text": "Le mura di Livorno si sono sviluppate nel corso dei secoli, dal Medioevo al XIX secolo, con scopi difensivi e doganali, caratterizzando fortemente l'immagine della citt\u00e0.\nLe mura pisane.\nLa prima cinta muraria del borgo di Livorno risale al XIV secolo. Dopo le prime opere rudimentali in terra e legno, nel 1392 il doge di Pisa impose la costruzione di mura per cingere l'intero abitato, il cui scalo all'epoca affiancava il contiguo Porto Pisano.\nLa cinta, che aveva anche il compito di serrare il piccolo scalo portuale di Livorno, partiva dalla preesistente fortificazione denominata Quadratura dei Pisani (1377), che a sua volta includeva due torri rispettivamente a pianta circolare e quadrata, proseguiva ad est fino alla \"Porta a Terra\" (nei pressi della quale si trovava una torre a pianta triangolare) presso l'attuale palazzo della Camera di Commercio, volgendo quindi sul lato meridionale (parallela all'attuale via Fiume), per chiudersi in prossimit\u00e0 della \"Rocca Vecchia\" e della vicina \"Porta a Mare\" (zona dei Quattro Mori e Pamiglione). Lungo la darsena portuale si aprivano le cosiddette \"Bocca\" e il \"Varatojo\" (dove venivano costruiti e varati i navigli).\nLe mura merlate, realizzate in tufo del Monte Verruca, erano lunghe mille e seicento braccia (poco pi\u00f9 di novecento metri), ma sommate alle opere di difesa del porto superavano complessivamente le duemila braccia.\nEsse chiudevano l'area del modesto abitato posto a ridosso della via Maestra (attuale via San Giovanni) che fungeva da asse principale del castello.\nIl potenziamento delle fortificazioni e le mura medicee.\nCon il passaggio di Livorno sotto il dominio della Repubblica di Firenze il sistema difensivo fu potenziato.\nA nord dell'abitato, nei pressi delle antiche torri di Porto Pisano (come la Maltarchiata e il Magnale), fu innalzata la torre del Marzocco (XV secolo), mentre all'inizio del Cinquecento la Quadratura dei Pisani fu ampliata, dotata di bastioni e trasformata in una cittadella fortificata (in seguito nota come Fortezza Vecchia).\nCon la successiva ascesa di Cosimo I de' Medici al trono del Granducato di Toscana, le mura dei pisani furono completamente ristrutturate e dotate di tre bastioni: due sul lato orientale, ai lati della \"Porta a Terra\", e uno verso il mare, presso la \"Rocca Vecchia\".\nI lavori di rinforzo della cinta proseguirono fino alla seconda met\u00e0 del XVI secolo, quando fu decretato l'ampliamento della citt\u00e0 e del porto di Livorno.\nIl progetto fu affidato all'architetto Bernardo Buontalenti, il quale ide\u00f2 una citt\u00e0-fortezza chiusa entro un perimetro pentagonale delimitato da un fossato.\nTuttavia, i lavori, cominciati nel 1577 sotto Francesco I de' Medici, procedettero a rilento per circa un decennio; fu il suo successore, Ferdinando I, a dare maggior impulso al colossale cantiere. Frattanto il disegno buontalentiano sub\u00ec alcune importanti modifiche: al fine di potenziare l'apparato bellico furono realizzati alcuni rivellini intermedi tra i bastioni rivolti verso sud e il baluardo di nord-est fu trasformato in una cittadella isolata, che assunse il nome di Fortezza Nuova.\nNei primi anni del Seicento al cantiere del fosso circondario, diretto da Claudio Cogorano, lavoravano ben 2000 schiavi e 5000 contadini. Sotto Cosimo II de' Medici, nel 1609, i fossi e i bastioni poterono dirsi completati. La cinta muraria cos\u00ec definita aveva anche funzione doganale, in quanto delimitava l'accesso al porto franco di Livorno.\nAl contempo, le mura pisane furono smantellate, ad eccezione di alcune parti che furono integrate nelle strutture portanti di un vasto complesso noto come \"Bagno dei forzati\" (definitivamente scomparso dopo la seconda guerra mondiale).\nUna seconda sostanziale modifica si registra nei primi decenni del medesimo secolo, quando, per accrescere la presenza di aree edificabili all'interno della citt\u00e0, fu iniziata la costruzione del quartiere della Venezia Nuova (1629). Il quartiere sorse in due fasi distinte che dapprima portarono alla bonifica di un'area paludosa a nord della citt\u00e0 e successivamente allo smantellamento e alla lottizzazione di parte della Fortezza Nuova.\nA protezione del nuovo quartiere fu costruito un muraglione che, partendo dalla Fortezza Vecchia, proseguiva verso nord-est, fino ad incontrare il Forte San Pietro (1682) e l'attiguo rivellino di San Marco.\nAnche il lato meridionale, con il potenziamento del sistema portuale, sub\u00ec alcune sostanziali modifiche.\nIl cantiere della cinta portuale fu portato a termine tra il 1637 e il 1643; l'opera, nota in seguito col nome di \"Forte di Porta Murata\", fu unita al circuito buontalentiano in prossimit\u00e0 del baluardo sud-ovest. La porta che metteva in comunicazione la citt\u00e0 con il convento dei Cappuccini si trov\u00f2 cos\u00ec inglobata all'interno del nuovo fortilizio e fu chiusa (da qui il nome \"Porta Murata\"); il varco d'accesso fu sostituito con una nuova porta situata a ridosso del bastione di sud-ovest.\nInoltre, ad ovest del forte suddetto, dove si innestava il braccio fortificato del Molo di Cosimo, fu innalzato il Torrione Vittoria (in omaggio a Vittoria della Rovere moglie di Ferdinando II de' Medici), che aveva il compito di controllare le imbarcazioni che transitavano nei fossati attigui al vicino Lazzaretto di San Rocco; intorno alla met\u00e0 del Seicento, a sud del lazzaretto sorse anche una complessa opera avanzata a tenaglia.\nLungo questo perimetro si aprivano sei porte principali: la prima \"Porta San Marco\" (verso nord-est, scomparsa), la \"Porta a Pisa\" (verso est, scomparsa), la \"Porta Nuova\" (verso la Darsena Vecchia, scomparsa), la \"Porta Colonnella\" (verso il Molo Mediceo, scomparsa) e la \"Porta de' Navicelli\" in Venezia (poi sostituita dalla \"Porta Santa Trinita\", ma entrambe sono scomparse). Oltre a queste esistevano due porte secondarie, ovvero la \"Porta dei Cappuccini\" (scomparsa) e la \"Porta alla Bocca\" (scomparsa).\nLa cortina muraria era difesa da un imponente sistema di artiglieria; basti pensare che durante l'occupazione francese di fine Settecento furono tolti dalle fortezze circa 300 cannoni, che furono fatti a pezzi o venduti al Bey di Tunisi.\nQuesto assetto difensivo rimase sostanzialmente invariato fino all'Ottocento. Infatti, con la fine delle servit\u00f9 militari che gravavano nelle aree a ridosso del Fosso Reale (1776) e le esigenze legate all'espansione della citt\u00e0, furono avviate alcune importanti operazioni urbanistiche. Inizialmente riguardarono il rivellino di San Marco, dove fu realizzato un quartiere dotato di un vasto teatro, ma verso la fine degli anni venti si estesero all'area del bastione meridionale (il cosiddetto \"Casone\", dove Luigi de Cambray Digny aveva aperto un porta ed elaborato il piano di urbanizzazione delle zone limitrofe), decretando la notevole espansione dell'abitato oltre il circuito del fosso circondario.\nLe Mura Leopoldine e i successivi ampliamenti.\nVerso gli anni trenta dell'Ottocento, la crescita della citt\u00e0 e l'esigenza includere nel porto franco anche ai popolosi sobborghi, imposero la costruzione di una nuova cinta avente esclusivamente funzione doganale.\nI lavori di costruzione furono avviati nel 1835 su progetto dell'ingegner Alessandro Manetti, il quale si avvalse dell'opera di Carlo Reishammer per il disegno delle porte e delle barriere d'accesso.\nLa cinta, costituita da un semplice muro rivestito in pietra e sormontato da una cresta per impedire il passaggio delle corde dei contrabbandieri, si estendeva originariamente per circa 6 chilometri intorno alla citt\u00e0 e ai quartieri sorti oltre il Fosso Reale. A nord si congiungeva con il Forte San Pietro, mentre a sud terminava in corrispondenza del Lazzaretto di San Rocco.\nIl progetto prevedeva la realizzazione di tre barriere, due porte e una barriera fluviale: la Barriera Fiorentina a nord-est, la \"Barriera Maremmana\" a sud (scomparsa), la \"Porta a Mare\" a sud-ovest (successivamente trasformata in barriera e poi demolita), la Porta San Marco a nord, la \"Porta San Leopoldo\" a est (scomparsa) e la Dogana d'acqua sul Canale dei Navicelli (gravemente danneggiata durante la seconda guerra mondiale).\nParallelamente le autorit\u00e0 autorizzarono la rettificazione del Fosso Reale a sud della citt\u00e0 e lo smantellamento di gran parte delle fortificazioni d'epoca medicea. Scomparvero i bastioni del fronte meridionale della cinta buontalentiana, nonch\u00e9 le porte e i rivellini del sistema fortificato; al loro posto sorsero imponenti palazzi (come il Palazzo Maurogordato), nuove strade e piazze (come la piazza dei Granduchi).\nNel 1868, pur con l'abolizione del porto franco, la cinta mantenne la sua funzione, delimitando le aree soggette a dazio comunale.\nNel 1874 fu costruita la Barriera di Porto (parzialmente esistente), mentre tra il 1887 ed il 1890, durante il Regno d'Italia, lo sviluppo della citt\u00e0 verso l'allora borgo di Ardenza comport\u00f2 un ampliamento del tracciato verso sud, fino all'Accademia Navale. Ci\u00f2 determin\u00f2 la demolizione di alcuni varchi (\"Barriera Maremmana\" e \"Porta a Mare\"), che furono spostati pi\u00f9 a sud e denominati rispettivamente \"Barriera Roma\" (scomparsa) e Barriera Margherita. Una nuova barriera and\u00f2 ad affiancare la Porta San Marco, mentre all'inizio del XX secolo si lavor\u00f2 all'ampliamento della \"Porta Vittorio Emanuele\" (scomparsa), la quale era stata aperta verso il 1860 lungo il viale degli Acquedotti.\nLe trasformazioni subite nel corso del Novecento.\nRelativamente alla cinta daziaria, all'inizio del Novecento si ha descrizione di una serie di varchi minori, spesso posti lungo il sistema di fossi e canali in comunicazione con il porto di Livorno, i quali erano destinati essenzialmente al solo transito delle merci.\nTuttavia, nel 1912 il limite doganale fu posto in corrispondenza della linea ferroviaria. Ampi tratti delle Mura Leopoldine, compresa la parte realizzata dopo l'unit\u00e0 d'Italia, furono abbattuti negli anni seguenti per far posto ad ampi viali di circonvallazione, mentre furono risparmiati il tratto settentrionale (a ridosso delle aree portuali) e una piccola porzione in corrispondenza dell'area in cui sorgeva la \"Porta a Mare\"; negli anni trenta, al centro dei nuovi viali fu realizzato il percorso della linea ferroviaria Pisa - Tirrenia - Livorno, che rimase attiva fino al 1960.\nSempre negli anni trenta furono demolite le mura adiacenti alla Dogana d'acqua;\nprima della guerra, la stessa sorte tocc\u00f2 a parte della cortina muraria del Forte San Pietro.\nLa seconda guerra mondiale, invece, caus\u00f2 danni ingenti a diverse strutture, come la stessa Dogana d'acqua, la Fortezza Vecchia e la Fortezza Nuova."}
{"id": "3938671", "revid": "86599", "url": "https://it.wikipedia.org/wiki?curid=3938671", "title": "Cratere Psyche", "text": "Psyche \u00e8 il terzo cratere d'impatto per dimensioni presente sulla superficie dell'asteroide 433 Eros.\nIl cratere Psyche \u00e8 profondo circa 1\u00a0km e largo 5,3\u00a0km. Sul suo bordo si sovrappongono ben quattro crateri di circa 1\u00a0km di diametro ciascuno e ci\u00f2 suggerisce che sia molto antico. Nonostante ci\u00f2, il fondo del cratere manifesta attivit\u00e0 morfologica recente.\nIl cratere \u00e8 sicuramente precedente all'evento che ha condotto alla formazione della Charlois Regio, perch\u00e9 risulta essere stato investito dal materiale espulso nel corso dell'impatto che l'ha generata. Non \u00e8 tuttavia possibile stabilire se temporalmente ha preceduto o seguito il cratere Himeros - il maggiore presente sull'asteroide -, perch\u00e9 le loro superfici non raggiungono dimensioni tali da rappresentare un campione statisticamente significativo.\n\u00c8 stato cos\u00ec chiamato da Psiche, che nella mitologia greca \u00e8 amante di Eros e personificazione dell'anima umana."}
{"id": "3938674", "revid": "104458", "url": "https://it.wikipedia.org/wiki?curid=3938674", "title": "Henry Gla\u00df", "text": "Durante la sua carriera agonistica gareggi\u00f2 per la nazionale tedesca orientale.\n\u00c8 figlio del combinatista nordico Gerhard, a sua volta sciatore nordico di alto livello.\nBiografia.\nCarriera sciistica.\nDebutt\u00f2 in campo internazionale in occasione della tappa del Torneo dei quattro trampolini di Oberstdorf del 30 dicembre 1970 (59\u00b0). Non prese parte alla prima stagione della Coppa del Mondo salvo che nelle gare valide anche ai fini del Torneo ottenendo due podi, il primo a Innsbruck il 4 gennaio 1980. Anche nella stagione seguente, l'ultima della sua carriera agonistica, gareggi\u00f2 solo sporadicamente in Coppa.\nIn carriera prese parte a tre edizioni dei Giochi olimpici invernali, (18\u00b0 nel trampolino normale, 20\u00b0 nel trampolino lungo), (44\u00b0 nel trampolino normale, 3\u00b0 nel trampolino lungo) e (15\u00b0 nel trampolino normale, 11\u00b0 nel trampolino lungo), a una dei Campionati mondiali, vincendo una medaglia, e a una dei Mondiali di volo, vincendo una medaglia. Partecip\u00f2 alla gara a squadre sperimentale ai Mondiali di Lahti 1978, nella quale il quartetto tedesco orientale - composto anche da Harald Duschek, Jochen Danneberg e Mathias Buse - si classific\u00f2 primo.\nCarriera da allenatore.\nDal 1990 al 2006 allen\u00f2 i saltatori della Nazionale di sci nordico della Germania; fu rimosso dall'incarico alla vigilia dei XX Giochi olimpici invernali di poich\u00e9 emerse che in passato aveva collaborato attivamente con la Stasi, i servizi segreti della Germania Est. Successivamente il Comitato Olimpico Tedesco lo sospese definitivamente dall'attivit\u00e0 di allenatore; Gla\u00df si ritir\u00f2 quindi nella sua citt\u00e0 d'origine, Klingenthal, per dedicarsi all'insegnamento del salto con gli sci ai ragazzi."}
{"id": "3938675", "revid": "287204", "url": "https://it.wikipedia.org/wiki?curid=3938675", "title": "Henry Glass", "text": ""}
{"id": "3938677", "revid": "682087", "url": "https://it.wikipedia.org/wiki?curid=3938677", "title": "Henry C. De Mille", "text": "Biografia.\nNato nel Nord Carolina con il nome Henry Churchill De Mille, figlio di William Edward de Mille e Margaret Blount Hoyt, fu uomo di chiesa e di teatro. Pastore della chiesa episcopale, lavor\u00f2 come commediografo in collaborazione con il famoso impresario e scrittore David Belasco. Dal suo matrimonio con Matilda Beatrice Samuel, nacquero William C. De Mille (1878), Cecil B. De Mille (1881) e Agnes Beatrice De Mille (1891-1895).\nBeatrice, che era un'inglese di religione ebraica, apparteneva a un'importante famiglia sefardita che si oppose al suo matrimonio con De Mille. La ragazza, per potersi sposare, scapp\u00f2 negli Stati Uniti dove si convert\u00ec al cristianesimo. Il matrimonio venne celebrato a Brooklyn.\nDe Mille scrisse alcune opere teatrali, tra cui \"Lord Chumley\", che venne portata al successo da Maude Adams, una delle grandi attrici teatrali dell'epoca. Il testo venne adattato anche per il cinema, dove ebbe come protagonista la grande Lillian Gish.\nHenry C. De Mille mor\u00ec di polmonite nel 1893, lasciando Beatrice vedova con i figli da crescere (la figlia morir\u00e0 due anni dopo, nel 1895)."}
{"id": "3938678", "revid": "287451", "url": "https://it.wikipedia.org/wiki?curid=3938678", "title": "Hockey Pattinaggio Matera", "text": "LHockey Pattinaggio Matera \u00e8 una societ\u00e0 italiana di hockey su pista con sede a Matera. I suoi colori sociali sono il bianco e lazzurro. Dal 1997 al 2016, prima della rifondazione, era nota col nome di \"Pattinomania Matera\"; nel 2016 non si iscrive al campionato di Serie A1 e vengono fondate due nuove societ\u00e0: l'Hockey Club Matera e appunto l'Hockey Pattinaggio Matera\nPalmar\u00e8s.\nSettore femminile.\nTrofei nazionali.\n3 trofei"}
{"id": "3938679", "revid": "481666", "url": "https://it.wikipedia.org/wiki?curid=3938679", "title": "William C. De Mille", "text": ""}
{"id": "3938680", "revid": "123755365", "url": "https://it.wikipedia.org/wiki?curid=3938680", "title": "Eccidio di Fragheto", "text": "L'eccidio di Fragheto fu compiuto da truppe nazifasciste il 7 aprile 1944 nell'omonimo borgo, frazione del comune di Casteldelci, situato nella zona appenninica a cavallo tra Marche e Romagna. Nell'eccidio vennero trucidati 30 abitanti e 15 partigiani catturati nella zona nel corso degli scontri con la Brigata Garibaldi Romagnola.\nAl Comune di Casteldelci \u00e8 stata conferita la Medaglia d'argento al merito civile, con la seguente motivazione:\nA ricordo della strage sono state costituite due associazioni di volontariato: \"Casa Fragheto\" nel 2000 a Fragheto e \"Il Borgo della Pace\" nel 2003 a Novafeltria.\nLa strage.\nNei primi giorni di aprile del 1944, nell'ambito dell'operazione di rastrellamento che port\u00f2 alla temporanea disgregazione della Brigata Garibaldi Romagnola, il comando partigiano venne informato che ingenti forze nazifasciste avevano cominciato rastrellamenti massicci nella zona tra il monte Fumaiolo e Casteldelci. Durante l'operazione di sganciamento, la 1\u00aa Compagnia comandata da Alberto Bardi (\"Falco\"), la meglio armata e pi\u00f9 agguerrita dell'intera Brigata, si ferm\u00f2 a riposare la notte del 6 aprile a Fragheto. La mattina successiva le vedette partigiane avvisarono che truppe tedesche si stavano avvicinando al paese; i partigiani decisero di affrontare il nemico, risalirono le alture circostanti in localit\u00e0 Calanco e, giunti in posizione favorevole, attaccarono di sorpresa i reparti tedeschi.\nNello scontro a fuoco morirono numerosi tedeschi e tre partigiani. Dopo l'assalto i partigiani continuarono la loro azione di ripiegamento, che qualche giorno dopo si concluder\u00e0 con il definitivo scioglimento della Compagnia. Nelle ore successive del 7 aprile, quattordici soldati tedeschi dello Sturmbattaillon OB S\u00fcdwest coinvolto nello scontro, giunti nella frazione, entrarono in molte case e uccisero in rapida sequenza 30 persone, sterminando intere famiglie: su 75 abitanti del paese furono uccisi 15 donne, 7 bambini, 6 vecchi e 2 giovani. I giovani e gli uomini del borgo si erano in precedenza nascosti nelle vicinanze, perch\u00e9 avvisati dai partigiani di un'imminente incursione nazista e, forse sottovalutando i tedeschi, avevano pensato che nulla sarebbe stato fatto a donne, bambini e vecchi e che solo gli uomini sarebbero potuti diventare oggetto di rappresaglie in quanto possibili partigiani.\nSempre a Fragheto, durante la medesima operazione militare, furono uccisi dai tedeschi 5 partigiani catturati nei giorni precedenti. Altri 8 giovani, partigiani o renitenti alla leva repubblicana, furono fucilati dai fascisti lungo la strada durante lo spostamento verso Casteldelci, nel luogo ora denominato \"Ponte degli 8 Martiri\".\nL'eccidio di Fragheto, nelle testimonianze della popolazione e dei partigiani, costituisce un esempio di memoria divisa tra il ricordo dei partigiani e quello della popolazione: da una parte c'\u00e8 chi tende a riversare indirettamente la responsabilit\u00e0 della strage sui partigiani che il giorno precedente erano passati a Fragheto e si erano fermati per proseguire il giorno successivo, tacendo tuttavia sulla barbara ritorsione su vittime innocenti che invece fu direttamente perpetrata dai nazifascisti; dall'altra parte c'\u00e8 la memoria dei partigiani i quali, nonostante l'inferiorit\u00e0 delle proprie forze rispetto ai tedeschi che li inseguivano, ricordano di aver deciso di attaccare per primi sulle alture, ma lontani dal paese. L'episodio, nelle modalit\u00e0 in cui si svolse, si allinea ad altri eccidi simili perpetrati durante la guerra sull'Appennino centrale, tra cui quelli di Tavolicci, Civitella in Val di Chiana e Sant'Anna di Stazzema.\nIl processo.\nNel dopoguerra fu avviato un processo a carico degli autori dell'eccidio, ma venne interrotto nella fase istruttoria e i relativi incartamenti confluirono nel gruppo di fascicoli conservati per decenni nel famoso armadio della vergogna. Nel 2006 \u00e8 stato riaperto il caso da parte della Procura Militare de La Spezia. Nel 2008 il fascicolo \u00e8 passato alla Procura Militare di Verona a seguito della soppressione della Procura spezzina. Nel 2011 \u00e8 iniziato il processo in contumacia a carico dei tre unici ufficiali tedeschi appartenenti al battaglione ancora viventi (Karl Sch\u00e4fer, Karl Weis e Ernst Plege), rinviati a giudizio con l'imputazione di omicidio plurimo aggravato: in esso si sono costituiti parte civile la Provincia di Pesaro e Urbino, il Consiglio dei ministri, la Regione Emilia-Romagna, la Provincia di Rimini, l'ANPI nazionale e nove parenti delle vittime. Il 7 febbraio 2013 il Tribunale Militare di Verona in assenza di prove certe ha assolto due imputati; nessun verdetto \u00e8 stato possibile emettere sul terzo imputato, Sch\u00e4fer (che agli atti sembrava avere le maggiori responsabilit\u00e0 per l'eccidio), in quanto deceduto durante il corso del processo.\nLa memoria.\nSulla strage sono stati prodotti vari filmati, anche autoprodotti: oltre a \"Fragheto. Una strage, perch\u00e9?\", regia di Florestano Vancini (1980), alcuni decenni dopo sono stati realizzati alcuni cortometraggi: \"Una strana strage\" con la regia di Andrea e Luca Marzi (2008), \"La Fisarmonica di Fragheto\" con la regia di Giuliano Albini e Giovanni Pironi. (2015), \"E come potevamo noi cantare\" con la regia di Fabio Imola e Roberta Corsi (2017)."}
{"id": "3938682", "revid": "481666", "url": "https://it.wikipedia.org/wiki?curid=3938682", "title": "Henry Churchill De Mille", "text": ""}
{"id": "3938684", "revid": "767487", "url": "https://it.wikipedia.org/wiki?curid=3938684", "title": "Black on White", "text": "Black on White \u00e8 il primo album discografico dei Freedom, gruppo musicale Rock psichedelico britannico.\nUscito nel 1968, oltre a rappresentare il debutto in studio della band, l'album fa da colonna sonora al film di Tinto Brass, \"Nerosubianco\". Durante il lungometraggio i Freedom appaiono durante le \"visioni\" della protagonista Barbara."}
{"id": "3938685", "revid": "49876993", "url": "https://it.wikipedia.org/wiki?curid=3938685", "title": "Legge di Gauss magnetica", "text": ""}
{"id": "3938686", "revid": "110157", "url": "https://it.wikipedia.org/wiki?curid=3938686", "title": "Laurel Awards", "text": "I Laurel Awards erano dei premi cinematografici statunitensi, assegnati a film, attori, registi e compositori. Questi premi vennero creati dalla rivista \"Motion Picture Exhibitor\" e vennero assegnati dal 1958 al 1962 e, in seguito, dal 1970 al 1971.\nI risultati, che venivano pubblicati sulla rivista senza alcuna cerimonia, erano determinati dai risultati al botteghino in Canada e negli Stati Uniti. A differenza degli Oscar per questi premi non era prevista nessuna cerimonia."}
{"id": "3938689", "revid": "481666", "url": "https://it.wikipedia.org/wiki?curid=3938689", "title": "Matilda Beatrice Samuel", "text": ""}
{"id": "3938690", "revid": "729019", "url": "https://it.wikipedia.org/wiki?curid=3938690", "title": "Aeroporto di La Rochelle Isola di R\u00e9", "text": "L'aeroporto di La Rochelle Isola di R\u00e9 (IATA: LRH, ICAO: LFBH), \u00e8 un aeroporto francese situato a 2 km nord-ovest dal centro della citt\u00e0 di La Rochelle, capoluogo del dipartimento della Charente Marittima nella regione di Poitou-Charentes.\nLa struttura, posta all'altitudine di 23\u00a0m sul livello del mare, \u00e8 dotata di un terminal, una torre di controllo e di una pista con fondo in asfalto lunga 2\u00a0250\u00a0m e larga 45\u00a0m ed orientamento 09/27, dotata di sistemi di assistenza all'atterraggio, tra cui un impianto di illuminazione ad alta intensit\u00e0 (HIRL), l'indicatore di fine pista REIL e l'indicatore visivo di angolo d'approccio PAPI. Presente anche una piazzola eliporto.\nL'aeroporto, gestito dalla Chambre de commerce et d'industrie de La Rochelle, la sede della locale Camera di Commercio e dell'Industria francese, effettua attivit\u00e0 sia secondo le regole del volo a vista (VFR) che, con limitazioni, del volo strumentale (IFR) ed \u00e8 aperto al traffico turistico."}
{"id": "3938694", "revid": "584834", "url": "https://it.wikipedia.org/wiki?curid=3938694", "title": "Aeroporto di La Rochelle", "text": ""}
{"id": "3938695", "revid": "584834", "url": "https://it.wikipedia.org/wiki?curid=3938695", "title": "Aeroporto di La Rochelle-Ile de R\u00e9", "text": ""}
{"id": "3938696", "revid": "584834", "url": "https://it.wikipedia.org/wiki?curid=3938696", "title": "Aeroporto di La Rochelle Ile de Re", "text": ""}
{"id": "3938697", "revid": "584834", "url": "https://it.wikipedia.org/wiki?curid=3938697", "title": "Aeroporto di La Rochelle-\u00cele de R\u00e9", "text": ""}
{"id": "3938698", "revid": "363629", "url": "https://it.wikipedia.org/wiki?curid=3938698", "title": "Anestesia integrata", "text": "Per anestesia integrata (in lingua inglese blended anesthesia) si intende una particolare tecnica anestesiologica in cui all'anestesia generale viene associata anche l'anestesia loco-regionale, in particolar modo quella epidurale, in modo da ridurre il dosaggio dei farmaci deprimenti il sistema nervoso centrale."}
{"id": "3938699", "revid": "481666", "url": "https://it.wikipedia.org/wiki?curid=3938699", "title": "Henry C. DeMille", "text": ""}
{"id": "3938701", "revid": "61051", "url": "https://it.wikipedia.org/wiki?curid=3938701", "title": "Aeroporto di Limoges-Bellegarde", "text": ""}
{"id": "3938704", "revid": "61051", "url": "https://it.wikipedia.org/wiki?curid=3938704", "title": "Aeroporto di Lione-Saint-Exup\u00e9ry", "text": ""}
{"id": "3938706", "revid": "61051", "url": "https://it.wikipedia.org/wiki?curid=3938706", "title": "Aeroporto di Marsiglia-Provence", "text": ""}
{"id": "3938708", "revid": "521302", "url": "https://it.wikipedia.org/wiki?curid=3938708", "title": "FK Spartak MAS Sezimovo \u00dast\u00ed", "text": ""}
{"id": "3938709", "revid": "196390", "url": "https://it.wikipedia.org/wiki?curid=3938709", "title": "Aeroporto di Metz-Nancy-Lorraine", "text": ""}
{"id": "3938712", "revid": "61051", "url": "https://it.wikipedia.org/wiki?curid=3938712", "title": "Aeroporto di Montpellier-M\u00e9diterran\u00e9e", "text": ""}
{"id": "3938715", "revid": "61051", "url": "https://it.wikipedia.org/wiki?curid=3938715", "title": "Aeroporto di Montpellier", "text": ""}
{"id": "3938717", "revid": "61051", "url": "https://it.wikipedia.org/wiki?curid=3938717", "title": "Aeroporto di Nantes-Atlantique", "text": ""}
{"id": "3938719", "revid": "61051", "url": "https://it.wikipedia.org/wiki?curid=3938719", "title": "Aeroporto di N\u00eemes-Garons", "text": ""}
{"id": "3938722", "revid": "61051", "url": "https://it.wikipedia.org/wiki?curid=3938722", "title": "Aeroporto di Nizza-Costa Azzurra", "text": ""}
{"id": "3938724", "revid": "61051", "url": "https://it.wikipedia.org/wiki?curid=3938724", "title": "Aeroporto di Parigi-Orly", "text": ""}
{"id": "3938728", "revid": "6923", "url": "https://it.wikipedia.org/wiki?curid=3938728", "title": "Deus Ex (serie)", "text": "Deus Ex \u00e8 una serie di videogiochi di ruolo sviluppati da Ion Storm (dal 2000 al 2005) e Eidos Montr\u00e9al (dal 2005) e pubblicati da Square Enix.\nAl 2021 la serie conta quattro capitoli principali (\"Deus Ex\", ', ' e ') e due \"spin-off\" (' e \"Deus Ex Go\"), oltre a numerosi fumetti che espandono l'universo narrativo.\nLa serie, ambientata durante il ventunesimo secolo in un contesto distopico, ha venduto oltre cinque milioni di copie in tutto il mondo."}
{"id": "3938729", "revid": "47954151", "url": "https://it.wikipedia.org/wiki?curid=3938729", "title": "Eidos Montreal", "text": ""}
{"id": "3938730", "revid": "61051", "url": "https://it.wikipedia.org/wiki?curid=3938730", "title": "Aeroporto di Parigi-Charles de Gaulle", "text": ""}
{"id": "3938733", "revid": "61051", "url": "https://it.wikipedia.org/wiki?curid=3938733", "title": "Aeroporto di Poitiers-Biard", "text": ""}
{"id": "3938736", "revid": "61051", "url": "https://it.wikipedia.org/wiki?curid=3938736", "title": "Aeroporto di Quimper-Cornouaille", "text": ""}
{"id": "3938738", "revid": "585241", "url": "https://it.wikipedia.org/wiki?curid=3938738", "title": "Aleks\u00e1ndra Ant\u00f3nova", "text": ""}
{"id": "3938739", "revid": "287204", "url": "https://it.wikipedia.org/wiki?curid=3938739", "title": "Sasha (album)", "text": ""}
{"id": "3938748", "revid": "599013", "url": "https://it.wikipedia.org/wiki?curid=3938748", "title": "Thiago Alves (pallavolista)", "text": "Carriera.\nClub.\nLa carriera di Thiago Alves inizia nel 1996 nelle giovanili del , quando inizia a dedicarsi alla pallavolo dopo aver praticato calcio a 5, calcio e judo. Nel campionato 2003-04 inizia la carriera professionistica debuttando in Superliga col . Dopo aver disputato la Liga Nacional de Voleibol Masculino 2004 con l', centrando la promozione nella massima divisione brasiliana, nell'annata 2005-06 torna al .\nNel campionato 2006-07 gioca con l', mentre nel campionato seguente viene ingaggiato dal , dove gioca per tre stagioni e si aggiudica altrettante volte lo scudetto, oltre a una Coppa del Brasile e un Campionato Catarinense. Nella stagione 2010-11 passa al , con cui vince la Coppa San Paolo e il suo quarto scudetto consecutivo, prima di trasferirsi per la prima volta all'estero nella stagione seguente, quando approda ai giapponese dei , in V.Premier League, con cui vince la Coppa dell'Imperatore e lo scudetto.\nTorna a giocare in patria per il campionato 2012-13, ingaggiato dal , con cui vince l'ennesimo scudetto: nel corso della stagione successiva, a causa dei problemi economici del suo club, nel frattempo rinominato , va a giocare nella Voleybol 1. Ligi turca col per la seconda parte dell'annata. Nei due campionati successivi, torna a vestire rispettivamente le maglie dei , nel 2014-15, e del , nel 2015-16. Nella stagione 2016-17 approda in Italia, ingaggiato dalla di Vibo Valentia, in Superlega, ma rientra immediatamente in Brasile gi\u00e0 nella stagione seguente, difendendo i colori del , sempre nella massima divisione brasiliana.\nDopo un'operazione chirurgica alla spalla destra, gioca con l' la Superliga S\u00e9rie B 2019, centrando la promozione in massima serie; tuttavia il suo rendimento nel club di Blumenau viene compromesso dalle difficolt\u00e0 nel recupero dopo l'intervento: decide quindi di restare in divisione cadetta anche nell'annata seguente, giocando per\u00f2 con l', con cui riesce a migliorare il proprio rendimento e centra un'altra promozione in Superliga S\u00e9rie A, tornando quindi a disputare il torneo nella stagione 2020-21 col club di Guarulhos.\nNazionale.\nEntra a far parte della nazionale Under-19, con la quale di aggiudica il campionato sudamericano 2002 e il campionato mondiale 2003. Fa poi parte della nazionale Under-21, con cui nel 2004 vince il campionato sudamericano e nel 2005 \u00e8 finalista al campionato mondiale, dove viene premiato come miglior attaccante e miglior giocatore.\nNel 2007 entra a far parte della nazionale maggiore, vincendo la medaglia d'argento alla Coppa America, riuscendo a ripetersi anche nell'edizione successiva; nel 2009 vince la medaglia d'oro alla World League, al campionato sudamericano e alla Grand Champions Cup; nel 2010 vince nuovamente la World League.\nNell'estate del 2011 vince la medaglia d'oro ai XVI Giochi panamericani, la medaglia di bronzo alla XXVI Universiade e la seconda medaglia d'oro al campionato sudamericano. Conclude il ciclo olimpico con la medaglia d'argento ai Giochi della XXX Olimpiade di Londra, mentre un anno dopo si aggiudica la medaglia d'oro alla Grand Champions Cup, dove indossa per l'ultima volta la maglia verde-oro."}
{"id": "3938752", "revid": "463686", "url": "https://it.wikipedia.org/wiki?curid=3938752", "title": "Erwtensoep", "text": ""}
{"id": "3938753", "revid": "463686", "url": "https://it.wikipedia.org/wiki?curid=3938753", "title": "Erbensuppe", "text": ""}
{"id": "3938811", "revid": "419119", "url": "https://it.wikipedia.org/wiki?curid=3938811", "title": "Slavia", "text": "La parola \"Slavia\" pu\u00f2 fare riferimento a:"}
{"id": "3938825", "revid": "104458", "url": "https://it.wikipedia.org/wiki?curid=3938825", "title": "Lech am Arlberg", "text": ""}
{"id": "3938853", "revid": "28592", "url": "https://it.wikipedia.org/wiki?curid=3938853", "title": "Quartiere di Firenze", "text": ""}
{"id": "3938878", "revid": "110157", "url": "https://it.wikipedia.org/wiki?curid=3938878", "title": "Diocesi di Bac\u0103u", "text": "La diocesi di Bac\u0103u (in latino: \"Dioecesis Baccoviensis seu Bachoviensis\") \u00e8 una sede soppressa della Chiesa cattolica.\nStoria.\nIn seguito all'attivit\u00e0 missionaria condotta a partire dal XIII secolo dagli Ordini mendicanti francescano e domenicano, nei territori dell'odierna Romania si svilupparono diverse comunit\u00e0 cattoliche di rito latino. Questo indusse la Santa Sede ad erigere delle sedi episcopali, in particolare a sud e ad est dei Carpazi (ossia in Valacchia e in Moldavia), per lo pi\u00f9 di durata effimera.\nTra queste diocesi, l'ultima in ordine di tempo e la pi\u00f9 duratura fu quella di Bac\u0103u, istituita da papa Sisto V nel 1590, con sede iniziale nella citt\u00e0 di Arge\u0219 in Valacchia. Questa citt\u00e0 era stata in precedenza sede di un'altra diocesi, ormai vacante da quasi un secolo. Primo vescovo fu il francescano Bernardino, nominato da papa Gregorio XIV nel gennaio 1591.\nIn seguito all'occupazione turca della regione, prima del 1607 la sede vescovile fu trasferita a Bac\u0103u in Moldavia, regione dove fino ad un secolo prima erano esistite almeno altre tre diocesi (Milcovia, Siret e Baia o Moldavia). Inizialmente la diocesi di Bac\u0103u era suffraganea dell'arcidiocesi di Kalocsa.\nNel 1611, la diocesi risulta estendersi su un territorio assai vasto, comprensivo della Valacchia e della Moldavia. In Valacchia si trovavano 3 parrocchie e 2 monasteri (uno francescano e l'altro domenicano). In Moldavia invece v'erano 35 parrocchie, ma solo 9 avevano un prete residente. La cattedrale diocesana era dedicata alla Visitazione della Beata Vergine Maria. Il 5 luglio 1627 la diocesi viene tassata per la prima volta.\nA partire dal secondo decennio del Seicento, Bac\u0103u entr\u00f2 nell'orbita della Confederazione polacco-lituana. Questo comport\u00f2 il passaggio, dal 1621, alla sede metropolitana di Leopoli e la nomina di francescani polacchi, con l'assenso del re di Polonia, che per lo pi\u00f9 risiedevano a Leopoli, con l'obbligo di visitare almeno una volta all'anno la propria diocesi. Non di rado, per l'assenza del vescovo, veniva nominato un vicario apostolico (propriamente un vicario generale), con residenza a Ia\u0219i.\nPer l'avanzata dei Turchi, dal Settecento i vescovi spostarono la residenza verso il nord, a Ia\u0219i oppure a Snjatyn (oggi in Ucraina).\nNel 1774 la diocesi contava 10 chiese parrocchiali e circa 8.000 battezzati.\nTra la fine del Settecento e l'inizio dell'Ottocento la sede rimase vacante per circa un ventennio, a seguito della soppressione della Confederazione polacco-lituana. Successivamente, troviamo altri due vescovi Baccoviensi, fino al 1818, quando al posto della presente diocesi fu eretto il vicariato apostolico di Moldavia, a sua volta elevato al rango di diocesi con il nome di diocesi di Ia\u0219i nel 1884.\nLa sede di Bac\u0103u tuttavia fu ancora presente negli Annuari Pontifici fino al 1840."}
{"id": "3938883", "revid": "1123126", "url": "https://it.wikipedia.org/wiki?curid=3938883", "title": "Diocesi di Maragheh", "text": "La diocesi di Maragheh (in latino: \"Dioecesis Maraghensis\") \u00e8 una sede soppressa e sede titolare soppressa della Chiesa cattolica.\nStoria.\nFin dalla prima met\u00e0 del XIII secolo il papato, grazie alla mediazione dei Francescani e dei Domenicani, dopo lunghi secoli aveva ripreso il contatto con l'Oriente cristiano. Nel 1265 veniva aperto un convento di Domenicani in Cilicia. In precedenza, papa Gregorio IX (1227-1241) aveva inviato otto Domenicani in Georgia cui seguirono scambi epistolari di cortesia tra il papato ed i regnanti georgiani.\nIn questo contesto, il 1\u00ba aprile 1318 papa Giovanni XXII eresse l'arcidiocesi di Soltaniyeh, a cui il papa affianc\u00f2 sei vescovi suffraganei. Tra questi si trova il domenicano Bartolomeo, vescovo di Maragheh (Maraga), cui succedette il confratello Guglielmo. Questi sono gli unici due vescovi noti di questa sede, che scomparve in seguito alle incursioni e distruzioni apportate da Tamerlano alla fine del XIV secolo.\nA Maragheh i Domenicani avevano aperto un loro convento gi\u00e0 sul finire del XIII secolo, in concomitanza con la presenza della residenza del \"catholicos\" dei Nestoriani Yahballaha III e del khan dell'Ilkhanato. Il vescovo Bartolomeo e i suoi confratelli missionari operarono un buon numero di conversioni, forse soprattutto presso i Nestoriani, dopo che il loro patriarca si era trasferito nuovamente a Baghdad (dopo il 1317). Giordano di S\u00e9verac, che ebbe modo di visitare queste missioni nel 1328, afferma che la comunit\u00e0 cattolica era costituita da circa un migliaio di fedeli.\nAl vescovo Bartolomeo si deve la fondazione del ramo armeno dei Domenicani, chiamati \"Fratelli Uniti\" (in francese: \"Fr\u00e8res Unis ou Uniteurs\"), che sopravvissero nella loro terra fino a met\u00e0 del Settecento (vedi arcidiocesi di Naxivan).\nA partire dal 1475 si trova l'assegnazione del titolo \"Maraghensis\", che Eubel identifica con quello \"Margaritensis\". Sono 24 i vescovi titolari attribuiti a questa doppia sede."}
{"id": "3938885", "revid": "1310927", "url": "https://it.wikipedia.org/wiki?curid=3938885", "title": "Athl\u012btiko Politistiko S\u014dmateio Atrom\u012btos Gerosk\u012bpou", "text": "L'Athletiko Politistico Somateios Atromitos Geroskipou (in greco \u0391\u03b8\u03bb\u03b7\u03c4\u03b9\u03ba\u03cc \u03a0\u03bf\u03bb\u03b9\u03c4\u03b9\u03c3\u03c4\u03b9\u03ba\u03cc \u03a3\u03c9\u03bc\u03b1\u03c4\u03b5\u03af\u03bf \u0391\u03c4\u03c1\u03cc\u03bc\u03b7\u03c4\u03bf\u03c2 \u0393\u03b5\u03c1\u03bf\u03c3\u03ba\u03ae\u03c0\u03bf\u03c5 cio\u00e8 \"Societ\u00e0 Atletica Culturale Atromitos Geroskipou\"), o pi\u00f9 semplicemente Atromitos Geroskipou, \u00e8 una squadra di calcio cipriota del comune di Geroskipou nel distretto di Paphos.\nStoria.\nFondato nel 1956, ha militato nella massima divisione cipriota in una sola occasione, nella stagione 2008-2009, finendo ultimo e retrocedendo immediatamente."}
{"id": "3938889", "revid": "767487", "url": "https://it.wikipedia.org/wiki?curid=3938889", "title": "Thomas De Min", "text": "Carriera.\nHa collezionato 5 presenze in Nazionale nel 2008, mettendo a referto 18 punti complessivi. Dal gennaio 2012 milita nel Perugia Basket. Dopo 4 mesi di inattivit\u00e0, nel gennaio 2013 De Min riapproda alla Virtus Siena, dove era cominciata la sua carriera cestistica. Nella stagione 2013-14 approda alla Fortitudo Pallacanestro Bologna 103 militante in DNB."}
{"id": "3938890", "revid": "101175", "url": "https://it.wikipedia.org/wiki?curid=3938890", "title": "Team Kawasaki", "text": ""}
{"id": "3938902", "revid": "729019", "url": "https://it.wikipedia.org/wiki?curid=3938902", "title": "UFC 61", "text": "UFC 61: Bitter Rivals \u00e8 stato un evento di arti marziali miste tenuto dalla Ultimate Fighting Championship l'8 luglio 2006 al Mandalay Bay Events Center di Las Vegas, Stati Uniti.\nRetroscena.\nIl main match dell'evento \u00e8 l'atto conclusivo della trilogia tra i due campioni dei pesi massimi Tim Sylvia e Andrei Arlovski.\nHermes Franca avrebbe dovuto affrontare Roger Huerta, ma quest'ultimo s'infortun\u00f2 e venne sostituito da Joe Jordan."}
{"id": "3938906", "revid": "322321", "url": "https://it.wikipedia.org/wiki?curid=3938906", "title": "Diocesi di Bistue", "text": "La diocesi di Bistue (in latino: \"Dioecesis Bistuensis\") \u00e8 una sede soppressa e sede titolare della Chiesa cattolica.\nStoria.\nPoco o nulla si conosce di questa antica diocesi dell'Illirico, i cui resti si trovano oggi nei pressi di Zenica in Bosnia ed Erzegovina. L\"'ecclesia Bestoensis\" compare nell'elenco delle diocesi suffraganee di Salona nei sinodi che si svolsero in questa sede metropolitana nel 530 e nel 533, dove presenzi\u00f2 il vescovo Andrea, unico noto per questa sede.\nRicerche archeologiche nel corso del Novecento hanno messo in luce resti dell'antica cattedrale, edificata sulle rovine del municipio romano di Bistua.\nLa sede probabilmente venne spazzata via dalle incursioni degli Avari sul finire del VI secolo.\nDal 1989 Bistue \u00e8 annoverata tra le sedi vescovili titolari della Chiesa cattolica; dal 7 dicembre 2009 il vescovo titolare \u00e8 Theodorus Cornelis Maria Hoogenboom, vescovo ausiliare di Utrecht."}
{"id": "3938911", "revid": "322321", "url": "https://it.wikipedia.org/wiki?curid=3938911", "title": "Diocesi di Cibale", "text": "La diocesi di Cibale (in latino: \"Dioecesis Cibaliensis\") \u00e8 una sede soppressa e sede titolare della Chiesa cattolica.\nStoria.\nPoco o nulla si conosce di questa antica diocesi della Pannonia romana, suffraganea dell'arcidiocesi di Sirmio e corrispondente alla citt\u00e0 di Vinkovci in Croazia.\nBench\u00e9 non ci siano prove certe dell'esistenza di un episcopato, non si pu\u00f2 escludere che Cibale sia stata una sede episcopale. A lungo si \u00e8 attribuito a questa diocesi il vescovo Eusebio, menzionato negli atti del martirio del lettore di Cibale san Pollione, entrambi condannati a morte durante le persecuzioni all'epoca dell'imperatore Diocleziano (inizio IV secolo). Jacques Zeiller ha dimostrato che, nella redazione del martirologio geronimiano, si \u00e8 confuso il martire Eusebio di Nicomedia con un presunto vescovo martire di Cibale.\nDal 2009 Cibale \u00e8 annoverata tra le sedi vescovili titolari della Chiesa cattolica; dal 30 novembre 2009 l'arcivescovo, titolo personale, titolare \u00e8 Nikola Eterovi\u0107, nunzio apostolico in Germania."}
{"id": "3938913", "revid": "92723", "url": "https://it.wikipedia.org/wiki?curid=3938913", "title": "Diocesi di Clazomene", "text": "La diocesi di Clazomene (in latino: \"Dioecesis Clazomeniensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nClazomene, nel luogo dell'odierna Kilizman (Klazumen) in Turchia, \u00e8 un'antica sede episcopale della provincia romana d'Asia nella diocesi civile omonima e nel patriarcato di Costantinopoli. Inizialmente suffraganea dell'arcidiocesi di Efeso, a partire dal IX secolo entr\u00f2 a far parte della provincia ecclesiastica dell'arcidiocesi di Smirne.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XIV secolo. Il passaggio di provincia ecclesiastica \u00e8 segnalato per la prima volta nella \"Notitia\" risalente all'epoca del patriarca Nicola I Mistico, all'inizio del X secolo.\nTuttavia sono noti solo due vescovi di questa antica sede episcopale: Eusebio, che prese parte ai concili ecumenici di Efeso del 431 e di Calcedonia del 451; e Macario, che partecip\u00f2 al concilio antifoziano dell'869.\nQuando la regione venne occupata prima dai Selgiuchidi e poi dagli Ottomani, si ridusse di molto la presenza cristiana; per questo motivo nel 1387 un atto patriarcale soppresse di fatto la diocesi unendone il territorio a quello dell'arcidiocesi di Efeso.\nDal XIX secolo Clazomene \u00e8 annoverata tra le sedi vescovili titolari della Chiesa cattolica; la sede \u00e8 vacante dal 26 agosto 1966. Il suo ultimo titolare \u00e8 stato il teatino Robert Stephen Dehler, vicario apostolico delle Bermuda dal 1956 al 1966."}
{"id": "3938915", "revid": "267975", "url": "https://it.wikipedia.org/wiki?curid=3938915", "title": "Diocesi di Focea", "text": "La diocesi di Focea () \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nFocea, identificabile con Fo\u00e7a (o Eskifo\u00e7a) in Turchia, \u00e8 un'antica sede episcopale della provincia romana d'Asia nella diocesi civile omonima e nel patriarcato di Costantinopoli. Inizialmente suffraganea dell'arcidiocesi di Efeso, a partire dal IX secolo entr\u00f2 a far parte della provincia ecclesiastica dell'arcidiocesi di Smirne.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XIV secolo. Il passaggio di provincia ecclesiastica \u00e8 segnalato per la prima volta nella \"Notitia\" risalente all'epoca del patriarca Nicola I Mistico, all'inizio del X secolo.\nSono diversi i vescovi attribuibili a questa antica diocesi. Secondo Le Quien, Marco \"de Fiscia\" o \"de Fiscea\" prese parte al concilio di Sardica nel 343/344. Teoctisto partecip\u00f2 al concilio di Efeso 431. Quinto intervenne al concilio di Calcedonia nel 451. Giovanni era presente al concilio detto \"in Trullo\" nel 692. Leone assistette al secondo concilio di Nicea nel 787. Niceta e Paolo presero parte rispettivamente ai concili di Costantinopoli dell'869-870 e dell'879-880 che trattarono la questione del patriarca Fozio. La sigillografia ha restituito il nome del vescovo Leone, il cui sigillo \u00e8 datato tra XI e XII secolo. Callinico \u00e8 un monaco-vescovo attestato nel XII secolo.\nNel Medioevo la citt\u00e0 fu una colonia genovese, che venne conquistata da Turchi nel 1455. In questo periodo fu eretta una diocesi di rito latino, conosciuta come Fochia o Folia, di cui sono noti i nomi di alcuni vescovi tra XIV e XV secolo.\nDal XIX secolo Focea \u00e8 annoverata tra le sedi vescovili titolari della Chiesa cattolica; la sede \u00e8 vacante dal 7 gennaio 1965. Il suo ultimo titolare \u00e8 stato William Richard Arnold, vescovo ausiliare di New York e vicario castrense per gli Stati Uniti d'America.\nCronotassi.\nVescovi latini.\nA questa serie di vescovi \"Foliensis\" o \"Foliarum\", Eubel aggiunge un'altra serie di vescovi \"Fogiensis\" o \"Fochiarum\", \"sub archiepiscopo Smyrnensis\", alcuni dei quali furono vescovi ausiliari: Giovanni da Vicenza, nominato vescovo di Dulcigno il 19 novembre 1354; Ludovico \"de Foro\", nominato al suo posto il 21 novembre 1354 e morto nel 1391, che fu vescovo ausiliare a Minden e a M\u00fcnster; Giacomo, documentato il 6 settembre 1413, alla cui morte fu nominato Giorgio Pagani, il 26 settembre 1440; e due vescovi portoghesi, Stefano (1461) e Egidio (1475), che fu ausiliare di Porto. Non \u00e8 chiaro, in base alle indicazioni di Eubel, se alcuni dei vescovi di questa seconda serie, siano stati vescovi residenziali di Focea."}
{"id": "3938917", "revid": "92723", "url": "https://it.wikipedia.org/wiki?curid=3938917", "title": "Diocesi di Magnesia al Sipilo", "text": "La diocesi di Magnesia al Sipilo (in latino: \"Dioecesis Magnesiensis ad Sipylum\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nMagnesia al Sipilo, corrispondente alla citt\u00e0 di Manisa in Turchia, \u00e8 un'antica sede episcopale della provincia romana d'Asia nella diocesi civile omonima e nel patriarcato di Costantinopoli. Inizialmente suffraganea dell'arcidiocesi di Efeso, a partire dal IX secolo circa entr\u00f2 a far parte della provincia ecclesiastica dell'arcidiocesi di Smirne.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XIV secolo. Il passaggio di provincia ecclesiastica \u00e8 segnalato per la prima volta nella \"Notitia\" risalente all'epoca del patriarca Nicola I Mistico, all'inizio del X secolo.\nDiversi sono i vescovi attribuiti a questa antica sede vescovile. Nell'Ottocento venne scoperto nei pressi di Pa\u015fak\u00f6y un sarcofago, oggi scomparso, con una lunga iscrizione in cui si fa menzione del vescovo Macedonio, vissuto nella seconda met\u00e0 del IV secolo; ariano o anomeo, sub\u00ec la persecuzione durante il regno dell'imperatore Flavio Valente (364-378); questo vescovo \u00e8 attribuito da Duchesne e da altri autori a Apollonide, mentre Destephen lo assegna alla diocesi di Magnesia al Sipilo.\nNel sinodo di settembre 403 che depose Giovanni Crisostomo prese parte un vescovo Macario di Magnesia; non essendoci ulteriori specificazioni, \u00e8 impossibile sapere se questo vescovo apparteneva alla sede di Magnesia al Sipilo o all'omonima sede sul Meandro. Non \u00e8 da escludere che questo vescovo sia da identificare con Macario di Magnesia a cui la tradizione ha attribuito un'operetta intitolata \"Monog\u00e9n\u00e8s\".\nEusebio prese parte al concilio di Efeso nel 431. Alessandro non fu presente al concilio di Calcedonia del 451, ma nell'ultima sessione fu rappresentato dal suo metropolita, Stefano di Efeso, il quale firm\u00f2 gli atti per Alessandro tramite Esperio di Pitane. Stefano era tra i padri che presero parte al concilio in Trullo nel 692. Basilio assistette al secondo concilio di Nicea nel 787. Atanasio e Luca presero parte ai concili di Costantinopoli dell'869-870 e dell'879-880 che trattarono la questione del patriarca Fozio. La sigillografia infine ha restituito il nome del vescovo Basilio, vissuto fra X e XI secolo.\nDal 1933 Magnesia al Sipilo \u00e8 annoverata tra le sedi vescovili titolari della Chiesa cattolica; il titolo finora non \u00e8 stato assegnato."}
{"id": "3938918", "revid": "729019", "url": "https://it.wikipedia.org/wiki?curid=3938918", "title": "UFC 59", "text": "UFC 59: Reality Check \u00e8 stato un evento di arti marziali miste tenuto dalla Ultimate Fighting Championship il 15 aprile 2006 all'Arrowhead Pond di Anaheim, Stati Uniti.\nRetroscena.\nThiago Alves avrebbe dovuto vedersela con Drew Fickett, ma causa un infortunio venne rimpiazzato con Derrick Noble.\nEvan Tanner avrebbe dovuto affrontare Jeremy Horn, ma quest'ultimo s'infortun\u00f2 e venne sostituito con Justin Levens.\nDavid Terrell sconfisse Scott Smith con uno strangolamento in una frazione di gara apparentemente interrotta dall'arbitro, durante la quale Smith smise di combattere; nei giorni successivi all'incontro Smith cerc\u00f2 in tutti i modi tramite reclami di far cambiare il risultato dell'incontro in \"No Contest\", senza riuscirci."}
{"id": "3938921", "revid": "1543377", "url": "https://it.wikipedia.org/wiki?curid=3938921", "title": "Distretto di Mariano Melgar", "text": "Il distretto di Mariano Melgar \u00e8 un distretto del Per\u00f9 nella provincia di Arequipa (regione di Arequipa) con 52.144 abitanti al censimento 2007 tutti residenti nella localit\u00e0 omonima\n\u00c8 stato istituito il 27 agosto 2007."}
{"id": "3938922", "revid": "92723", "url": "https://it.wikipedia.org/wiki?curid=3938922", "title": "Diocesi di Ippona Zarito", "text": "La diocesi di Ippona Zarito () \u00e8 una sede soppressa e sede titolare della Chiesa cattolica.\nStoria.\nIppona Zarito, corrispondente alla citt\u00e0 di Biserta in Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nSant'Agostino ebbe modo di predicare in diverse occasioni ad Ippona Zarito. Dai suoi testi e dai suoi scritti si conosce l'esistenza di almeno tre importanti chiese nella citt\u00e0: una basilica dedicata a san Quadrato, una dedicata a santa Margherita, e la basilica del vescovo Florentino.\nSono sette i vescovi documentati di Ippona Zarito. Il primo \u00e8 Pietro che intervenne al concilio indetto a Cartagine nel 256 da san Cipriano per discutere della questione relativa ai \"lapsi\" e figura al 72\u00ba posto nelle \"Sententiae episcoporum\".\nAgli inizi del V secolo la sede di Ippona Zarito era occupata dal vescovo Equizio, che fu condannato e deposto per reati non ben precisabili nei concili cartaginesi del 16 giugno e 13 settembre 401. Il caso di Equizio venne ripreso nel concilio del 16 giugno 404, per porre fine alle pretese di Equizio di mantenere i suoi diritti episcopali.\nAlla conferenza di Cartagine del 411, che vide riuniti assieme i vescovi cattolici e donatisti dell'Africa romana, presero parte il cattolico Fiorenzo e il donatista Vittore. Fiorenzo fu accusato da Vittore di averlo ingiustamente fatto arrestare e incarcerare per tre anni. Fiorenzo \u00e8 ancora menzionato in un'omelia di sant'Agostino in occasione dell'inaugurazione della basilica di Ippona Zarito che porta il suo nome, avvenuta poco dopo la conferenza. Il nome di Fiorenzo di Ippona Zarito appare infine tra i firmatari della ritrattazione del monaco Leporio, di tendenze pelagiane, datata maggio/luglio 418. Probabilmente Fiorenzo succedette al deposto Equizio il 13 settembre 401 e potrebbe essere identificato con l'omonimo vescovo menzionato negli anni 407, 408, 410 e 412 ma senza indicazione della sede episcopale di appartenenza. \u00c8 molto probabile infine che Fiorenzo sia morto nel 419, come emergerebbe da un'omelia di sant'Agostino, che parla della \"depositio\" del vescovo di Ippona Zarito, senza farne il nome, il 17 aprile 419.\nQuinto vescovo noto \u00e8 Mariano, il cui nome si trova al 5\u00ba posto nella lista dei vescovi della Proconsolare convocati a Cartagine dal re vandalo Unerico nel 484; Mariano era esiliato in Corsica all'epoca della redazione di questa lista.\nDalmazio e Donato infine presero parte rispettivamente al concilio cartaginese del 525 e a quello antimonotelita del 646.\nDal XIX secolo Ippona Zarito \u00e8 annoverata tra le sedi vescovili titolari della Chiesa cattolica; dal 14 ottobre 2004 vescovo titolare \u00e8 Manfred Grothe, gi\u00e0 vescovo ausiliare di Paderborn."}
{"id": "3938923", "revid": "6923", "url": "https://it.wikipedia.org/wiki?curid=3938923", "title": "Mariano Melgar", "text": "Sul piano letterario, \u00e8 conosciuto per aver dato spazio nelle sue opere ai yarav\u00ed (canti sentimentali di origine popolare). Secondo molti critici, fu il precursore del Romanticismo in America e l'iniziatore di una letteratura autenticamente peruviana.\nPartecip\u00f2 alla guerra per l'indipendenza del Per\u00f9 dal dominio spagnolo, unendosi all'esercito di Mateo Pumacahua (1814). Fatto prigioniero nella battaglia di Umachiri (11 marzo 1815) venne fucilato sul posto il giorno seguente all'et\u00e0 di 24 anni."}
{"id": "3938924", "revid": "1305772", "url": "https://it.wikipedia.org/wiki?curid=3938924", "title": "De Matteis", "text": ""}
{"id": "3938926", "revid": "1543377", "url": "https://it.wikipedia.org/wiki?curid=3938926", "title": "Distretto di Miraflores (Arequipa)", "text": "Il distretto di Miraflores \u00e8 un distretto del Per\u00f9 nella provincia di Arequipa (regione di Arequipa) con 50.704 abitanti al censimento 2007 tutti residenti nella localit\u00e0 omonima.\n\u00c8 stato istituito il 2 gennaio 1857."}
{"id": "3938927", "revid": "1123126", "url": "https://it.wikipedia.org/wiki?curid=3938927", "title": "Diocesi di Ippona Regia", "text": "La diocesi di Ippona Regia (in latino: \"Dioecesis Hipponensium Regiorum\") \u00e8 una sede soppressa e sede titolare soppressa della Chiesa cattolica.\nStoria.\nIppona Regia, corrispondente alla citt\u00e0 di Annaba in Algeria, \u00e8 un'antica sede episcopale della provincia romana di Numidia.\nIl primo vescovo conosciuto di Ippona Regia \u00e8 Teogene, che prese parte al concilio indetto a Cartagine da san Cipriano nel 256 per discutere della questione relativa ai \"lapsi\". Secondo il martirologio romano, Teogene avrebbe subito il martirio durante la persecuzione dell'imperatore Valeriano nel 259. Dopo di lui sono noti altri due vescovi, Leonzio e Fidenzio, che subirono la persecuzione all'epoca di Diocleziano e trovarono la morte all'inizio del IV secolo; Leonzio \u00e8 stato il fondatore della \"basilica leontiana\", uno degli edifici religiosi riportati alla luce tra le rovine di Ippona.\nNel IV secolo visse anche il vescovo donatista Faustino, di cui parla sant'Ottato di Milevi nel suo \"De schismate Donatistarum\". Sono noti altri due vescovi donatisti, vissuti all'epoca di sant'Agostino, Proculeiano, che prese parte al sinodo di Cirta del 403, e Macrobio, che fu alla conferenza di Cartagine del 411, che vide riuniti assieme i vescovi cattolici e donatisti dell'Africa romana.\nIl vescovo pi\u00f9 famoso di Ippona \u00e8 stato Agostino, il grande teologo dei primi secoli del cristianesimo, consacrato vescovo nel 393 dal suo predecessore Valerio, che era gi\u00e0 vescovo attorno al 388 e che mor\u00ec nel 396 circa. All'epoca di Agostino si celebrarono ad Ippona quattro sinodi, tra il 393 ed il 427. Il santo teologo mor\u00ec durante l'assedio dei Vandali alla citt\u00e0, il 28 agosto 430. Lui stesso aveva designato il suo successore, Eraclio, della cui sorte tuttavia non si conosce quali nulla. Infatti i Vandali riuscirono a prendere Ippona dopo diciotto mesi di assedio, nell'agosto 431. Una comunit\u00e0 cristiana cattolica tuttavia sopravvisse, bench\u00e9 non si conoscano pi\u00f9 vescovi, n\u00e9 durante il periodo vandalo n\u00e9 in quello bizantino successivo. La diocesi \u00e8 ancora menzionata fra le tredici sedi vescovili della Numidia nella \"Notitia Episcopatuum\" redatta dall'imperatore bizantino Leone VI (886-912).\nIppona Regia \u00e8 stata per lungo tempo una sede vescovile titolare, soppressa il 23 settembre 1867, quando il titolo di vescovi di Ippona fu attribuito in perpetuo ai vescovi di Costantina."}
{"id": "3938928", "revid": "1186766", "url": "https://it.wikipedia.org/wiki?curid=3938928", "title": "Di Guida", "text": ""}
{"id": "3938932", "revid": "1494169", "url": "https://it.wikipedia.org/wiki?curid=3938932", "title": "Jannaccone", "text": ""}
{"id": "3938933", "revid": "92723", "url": "https://it.wikipedia.org/wiki?curid=3938933", "title": "Diocesi di Malo", "text": "La diocesi di Malo () \u00e8 una sede soppressa e sede titolare della Chiesa cattolica.\nStoria.\nMalo, identificabile con Malekkalesi nell'odierna Turchia, \u00e8 un'antica sede episcopale della provincia romana della Pisidia nella diocesi civile di Asia. Faceva parte del patriarcato di Costantinopoli ed era suffraganea dell'arcidiocesi di Antiochia.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli dal IX al XII secolo, ad eccezione della pi\u00f9 antica \"Notitia\", attribuita allo pseudo-Epifanio (VII secolo).\nMichel Le Quien attribuisce a questa diocesi tre vescovi: Attalo, che sottoscrisse nel 458 la lettera dei vescovi della Pisidia all'imperatore Leone I dopo la morte del patriarca Proterio di Alessandria e che l'anno successivo firm\u00f2 gli atti del sinodo di Costantinopoli convocato dal patriarca Gennadio I contro i simoniaci; Cosma, che fu tra i padri del secondo concilio di Costantinopoli nel 553; e Sisinnio, che partecip\u00f2 al concilio detto \"in Trullo\" nel 692. Lo stesso autore, tuttavia, menziona i vescovi Attalo e Cosma anche nella cronotassi dei vescovi di Mallo in Cilicia.\nInoltre, anche il vescovo Sisinnio \u00e8 da eliminare dalla cronotassi di Malo, a causa di un errore di interpretazione dei manoscritti antichi operata dall'erudita domenicano: infatti l'edizione critica degli atti di questo concilio attribuisce il vescovo Sisinnio alla diocesi di Neapoli di Pisidia.\nDal 1933 Malo \u00e8 annoverata tra le sedi vescovili titolari della Chiesa cattolica; il titolo finora non \u00e8 mai stato assegnato."}
{"id": "3938934", "revid": "729019", "url": "https://it.wikipedia.org/wiki?curid=3938934", "title": "UFC 58", "text": "UFC 58: USA vs Canada \u00e8 stato un evento di arti marziali miste tenuto dalla Ultimate Fighting Championship il 4 marzo 2006 al Mandalay Bay Events Center di Las Vegas, Stati Uniti.\nRetroscena.\nCome da titolo, il tema dell'evento era una sfida tra lottatori statunitensi e lottatori canadesi, sfida terminata con la vittoria degli Stati Uniti per 5-3.\nDegli otto lottatori canadesi impegnati nella serata ben cinque erano al tempo campioni di categoria nella promozione TKO Major League MMA, ovvero Icho Larenas (pesi massimi), Sam Stout (pesi leggeri), Mark Hominick (pesi piuma), Georges St-Pierre (pesi welter) e David Loiseau (pesi medi).\nYves Edwards, bench\u00e9 nato e cresciuto nelle Bahamas, partecip\u00f2 come statunitense in virt\u00f9 del fatto che possiede la cittadinanza degli Stati Uniti d'America.\nIn questo evento si assistette al ritorno della categoria dei pesi leggeri, sospesa dall'evento UFC 49.\nSam Stout avrebbe dovuto affrontare Kenny Florian, ma quest'ultimo s'infortun\u00f2 in allenamento e venne sostituito con Spencer Fisher.\nIcho Larenas partecip\u00f2 come sostituto dell'indisponibile Kristof Midoux, lottatore francese con passaporto canadese."}
{"id": "3938935", "revid": "92723", "url": "https://it.wikipedia.org/wiki?curid=3938935", "title": "Diocesi di Sata", "text": "La diocesi di Sata (in latino: \"Dioecesis Satensis\") \u00e8 una sede soppressa e sede titolare della Chiesa cattolica.\nStoria.\nSata, identificabile con Echeikh-Chata (Schata), \u00e8 un'antica sede episcopale della provincia romana dell'Augustamnica Prima nella diocesi civile d'Egitto. Faceva parte del patriarcato di Alessandria ed era suffraganea dell'arcidiocesi di Pelusio.\nLa diocesi \u00e8 assente nell\"'Oriens Christianus\" di Le Quien e nessuno dei suoi vescovi \u00e8 conosciuto.\nDal 1925 Sata \u00e8 annoverata tra le sedi vescovili titolari della Chiesa cattolica; il titolo non \u00e8 pi\u00f9 assegnato dal 29 luglio 1981. L'unico suo titolare \u00e8 stato James Edward Walsh, vicario apostolico di Jiangmen in Cina e in seguito superiore generale della Societ\u00e0 per le missioni estere degli Stati Uniti d'America."}
{"id": "3938936", "revid": "1310927", "url": "https://it.wikipedia.org/wiki?curid=3938936", "title": "Incerti", "text": ""}
{"id": "3938941", "revid": "1305772", "url": "https://it.wikipedia.org/wiki?curid=3938941", "title": "Caravelli", "text": ""}
{"id": "3938942", "revid": "76963", "url": "https://it.wikipedia.org/wiki?curid=3938942", "title": "Paolo Andreani", "text": "Paolo Andreani viene ricordato per essere stato il primo ad effettuare un volo in mongolfiera in Italia, dopo la celebre impresa compiuta dai fratelli Montgolfier in Francia.\nBiografia.\nFamiglia.\nIl conte Paolo Andreani nacque a Milano il 27 maggio del 1763 da Giovanni Pietro Paolo Andreani (1705-1772) e da Clementina Sormani (1733-1763), ultimogenito della nidiata: infatti, dopo un figlio morto a vent'anni, seguirono prima due figlie femmine, poi Gian Mario Andreani (1760-1830), ed infine Paolo. Gian Mario ebbe per il fratello sempre un affetto paterno: Paolo e Gian Mario rimasero orfani di padre in tenera et\u00e0 (a 9 anni Paolo, 12 Gian Mario) e furono posti sotto l'affidamento di un tutore. Personaggio complesso e irrequieto, spazi\u00f2 i suoi interessi dalla poesia (a 15 anni fu membro dell'Accademia letteraria dell'Arcadia) a quelli scientifici. Presto prevalsero questi ultimi sui primi, e l'intraprendente giovine inizi\u00f2 a fare i suoi sperimenti nella Villa Sormani di Moncucco, oggi frazione di Brugherio, comprata nel 1779 dal fratello Gian Mario come villa di residenza estiva.\nIl volo in mongolfiera.\nI fratelli Gerli e la loro improvvisa defezione.\nRimasto colpito dall'impresa dei fratelli Montgolfier, Paolo Andreani si propose anch'egli di ripetere l'esperimento sul suolo italiano. Avvalendosi della collaborazione dei fratelli Gerli, abili costruttori ed ingegneri, il ventenne Paolo Andreani tent\u00f2 un primo volo nell'appena acquistata Villa di Moncucco il 25 febbraio del 1784, elevandosi dal suolo per qualche decina di metri. La mongolfiera realizzata dai fratelli Gerli fu progettata nei minimi dettagli:\nVisto il buon esito dell'esperimento, l'Andreani annunci\u00f2 pubblicamente che avrebbe effettuato un esperimento pubblico nella sua residenza estiva di Moncucco, in data 13 marzo. L'Andreani approfitt\u00f2 della presenza in citt\u00e0 dell'imperatore Giuseppe II, che ricevette l'invito da parte del giovane nobiluomo. L'imperatore, per\u00f2, prefer\u00ec declinare l'invito, ritenendo che fosse sconveniente per un monarca assistere al suicidio di un proprio suddito; per ci\u00f2, a detta di Pietro Verri, incaric\u00f2 il Conte di Wilzeck di corrompere i fratelli Gerli con una forte somma di denaro, perch\u00e9 non aiutassero l'imprudente conte nel volo.\nIl volo del 13 marzo e la reazione degli spettatori.\nL'improvvisa defezione non scoraggi\u00f2 Paolo, tanto che decise di sostituire i due ingegneri con due contadini brugheresi, Giuseppe Rossi e Gaetano Barzago, fatti ubriacare per superare il terrore di ascendere al cielo. Davanti ad una folla eterogenea (da gente del luogo ad aristocratici curiosi; da intellettuali del calibro di Pietro Verri al parroco e memorialista di Brugherio, Don Paolo Antonio De Petro), il conte Andreani ascese a quota 1537 metri d'altezza, percorrendo ben otto chilometri fino alla Cascina Seregna di Caponago. Il poco pi\u00f9 che ventenne conte ottenne un trionfo degno di un eroe: il 28 marzo fu oggetto di una \"standing ovation\" al Teatro alla Scala di Milano, mentre poeti e cronachisti vari inneggiarono alla sua prodezza: Giuseppe Parini gli dedic\u00f2 i due sonetti \"Per la salita fatta fin oltre le nubi col globo di Mongolfier eper felice ritorno dell'intrepidissimo signor Don Paolo Andreani nobile milanese\"\" \"e \"Per la macchina aerostatica\", mentre il canonico e scienziato Carlo Castelli ricord\u00f2 cos\u00ec quel fausto giorno:\nCon tono altrettanto aulico, il Parroco Don Antonio De Petro (1778-1819) rimarcava non soltanto la grandiosit\u00e0 dell'evento, ma anche la magnificenza del banchetto preparato da Gian Mario Andreani per gli ospiti accorsi per vedere la prodezza del fratello:\nL'esploratore (1785-1815).\nInvitato a Parigi dall'Accademia Reale della citt\u00e0, \"l'aeronauta di Moncucco\" decise, improvvisamente, di smettere di dedicarsi all'aerostatica per avventurarsi in una serie di attivit\u00e0 esplorative. Nel 1784, accolta la proposta da parte degli scienziati francesi di condurre una spedizione scientifica in Scozia insieme a Barth\u00e9lemy Faujas de Saint-Fod, cinque anni dopo decise di avventurarsi nel continente americano, con l'intento di studiare gli usi e costumi dei nativi americani e l'organizzazione socio-politica della neonata repubblica degli Stati Uniti (1789-1793). Qui realizz\u00f2 (a piedi e in canoa) un avventuroso tour dei Grandi Laghi, ai confini tra le due nazioni, percorrendo quasi 5000 chilometri. Nel corso di esso visit\u00f2 e studi\u00f2 sei popoli nativi americani (\"indiani\") stanziati nella grande regione. Il frutto di tali relazioni consisteranno in vari resoconti di viaggio, arricchiti da numerose osservazioni di carattere storico, sociale, geografico, geologico ed etnografico di grande importanza.\nL'esilio e la morte (1815-1823).\nOrmai cinquantenne, Paolo decise di abbandonare la sua vita raminga per ritrovare quiete nella sua patria lombarda. Partito dagli Stati Uniti, tra il 1810 e il 1812 attraversa i Caraibi per poi dirigersi nel Vecchio Continente. Il ritorno in patria, da lui desiderato per l'avanzare della malattia che lo porter\u00e0 a perdere l'uso delle gambe, gli fu impedito da una serie di fattori: i numerosi creditori che attendevano da Paolo il rimborso dei prestiti da loro concessi e i sospetti degli austriaci nei suoi confronti, per via delle simpatie verso gli ideali illuministi e gli Stati Uniti. Mor\u00ec a Nizza (dove si era trasferito nel 1817), l'11 maggio 1823, ormai totalmente inabile e in condizioni indigenti.\nCuriosit\u00e0.\nIl legame tra Brugherio e Paolo Andreani.\nLa citt\u00e0 di Brugherio ha da sempre dimostrato ammirazione nei confronti della figura di Paolo Andreani e del suo volo in mongolfiera. Nel 1984, per commemorare il bicentenario dell'ascesa in mongolfiera, la cultrice della memoria brugherese e prima bibliotecaria Tina Magni ha scritto un libro per rievocare la figura dell'Andreani. Sempre in tale occasione, l'allora ministro della difesa Giovanni Spadolini presenzi\u00f2 all'ascensione della mongolfiera. Nel 2005 le associazioni \"Lion's Club\" e i \"Tre Re\" si sono fatte promotrici della ristampa del libro della signora Magni. A partire dal 2011, l'associazione \"Compagnia della Mongolfiera\" si propone \"di valorizzare un evento storico e unico come il primo volo in Italia di una mongolfiera con persone a bordo, nel lontano 1784, frutto di una visione illuminista lombarda del conte Paolo Andreani\". Ogni 13 marzo, pertanto, si commemora l'anniversario del primo volo in mongolfiera con persone a bordo."}
{"id": "3938943", "revid": "838137", "url": "https://it.wikipedia.org/wiki?curid=3938943", "title": "Neurofibromina", "text": "Neurofibromina pu\u00f2 riferirsi a due differenti proteine:"}
{"id": "3938945", "revid": "1305772", "url": "https://it.wikipedia.org/wiki?curid=3938945", "title": "Capriotti", "text": "Capriotti pu\u00f2 riferirsi a:"}
{"id": "3938946", "revid": "88740", "url": "https://it.wikipedia.org/wiki?curid=3938946", "title": "La Mantia", "text": ""}
{"id": "3938949", "revid": "1494169", "url": "https://it.wikipedia.org/wiki?curid=3938949", "title": "Maffeis", "text": ""}
{"id": "3938950", "revid": "1573940", "url": "https://it.wikipedia.org/wiki?curid=3938950", "title": "Suna (Russia)", "text": "Suna \u00e8 una cittadina della Russia europea centro-settentrionale, situata nella oblast' di Kirov; appartiene amministrativamente al \"rajon\" Sunskij, del quale \u00e8 il capoluogo."}
{"id": "3938951", "revid": "110157", "url": "https://it.wikipedia.org/wiki?curid=3938951", "title": "Uni (citt\u00e0)", "text": "Uni \u00e8 una cittadina della Russia europea centro-settentrionale, situata nella oblast' di Kirov; appartiene amministrativamente al \"rajon\" Uninskij, del quale \u00e8 il capoluogo."}
{"id": "3938952", "revid": "1573940", "url": "https://it.wikipedia.org/wiki?curid=3938952", "title": "Sve\u010da", "text": "Sve\u010da \u00e8 una cittadina della Russia europea centro-settentrionale, situata nella oblast' di Kirov; appartiene amministrativamente al \"rajon\" Sve\u010dinskij, del quale \u00e8 il capoluogo."}
{"id": "3938954", "revid": "110157", "url": "https://it.wikipedia.org/wiki?curid=3938954", "title": "Vachru\u0161i", "text": "Vachru\u0161i (; anche traslitterata come \"Vahru\u0161i\") \u00e8 un insediamento di tipo urbano della Russia europea centro-settentrionale, situata nella oblast' di Kirov; appartiene amministrativamente al \"rajon\" Slobodskoj, dal cui capoluogo Slobodskoj dista 12 chilometri.\nIl villaggio si svilupp\u00f2 a partire dal 1854, anno in cui i fratelli Vachru\u0161ev (da cui il nome dell'insediamento) costruirono una piccola conceria nel territorio dello \"uezd\" (suddivisione amministrativa dell'epoca) Slobodskij nella Gubernija di Vjatka.\nLo sviluppo dell'attivit\u00e0 conciaria fece crescere la popolazione e nel 1938 alla localit\u00e0 venne conferito l'attuale status di \"insediamento di tipo urbano\"."}
{"id": "3938955", "revid": "1543377", "url": "https://it.wikipedia.org/wiki?curid=3938955", "title": "Distretto di Mollebaya", "text": "Il distretto di Mollebaya \u00e8 un distretto del Per\u00f9 nella provincia di Arequipa (regione di Arequipa) con 1.410 abitanti al censimento 2007 dei quali 426 urbani e 984 rurali.\n\u00c8 stato istituito il 27 maggio 1952."}
{"id": "3938956", "revid": "124568186", "url": "https://it.wikipedia.org/wiki?curid=3938956", "title": "Ivan Piccoli", "text": "Carriera.\nHa totalizzato 110 presenze e 6 reti in Serie B con le maglie di Cesena ed Ancona.\nAllenatore.\nCome allenatore, dal 2014 segue Mauro Antonioli come viceallenatore"}
{"id": "3938957", "revid": "1543377", "url": "https://it.wikipedia.org/wiki?curid=3938957", "title": "Distretto di Paucarpata", "text": "Il distretto di Paucarpata \u00e8 un distretto del Per\u00f9 nella provincia di Arequipa (regione di Arequipa) con 120.446 abitanti al censimento 2007 tutti residenti nella localit\u00e0 omonima.\n\u00c8 stato istituito fin dall'indipendenza del Per\u00f9."}
{"id": "3938958", "revid": "110157", "url": "https://it.wikipedia.org/wiki?curid=3938958", "title": "Fal\u00ebnki", "text": "Fal\u00ebnki \u00e8 una cittadina della Russia europea centro-settentrionale, situata nella oblast' di Kirov; appartiene amministrativamente al \"rajon\" Fal\u00ebnskij, del quale \u00e8 il capoluogo."}
{"id": "3938959", "revid": "122154750", "url": "https://it.wikipedia.org/wiki?curid=3938959", "title": "Bordignon", "text": ""}
{"id": "3938960", "revid": "1543377", "url": "https://it.wikipedia.org/wiki?curid=3938960", "title": "Distretto di Pocsi", "text": "Il distretto di Pocsi \u00e8 un distretto del Per\u00f9 nella provincia di Arequipa (regione di Arequipa) con 602 abitanti al censimento 2007 dei quali 341 urbani e 261 rurali.\n\u00c8 stato istituito fin dall'indipendenza del Per\u00f9."}
{"id": "3938962", "revid": "92723", "url": "https://it.wikipedia.org/wiki?curid=3938962", "title": "Diocesi di Sion (Asia)", "text": "La diocesi di Sion (in latino: \"Dioecesis Sionensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nSion, la cui precisa localizzazione \u00e8 ancora ignota, \u00e8 un'antica sede vescovile della provincia romana di Asia nella diocesi civile omonima. Faceva parte del patriarcato di Costantinopoli ed era suffraganea dell'arcidiocesi di Efeso.\nLa sede \u00e8 documentata nelle \"Notitiae Episcopatuum\" del patriarcato fino al XII secolo. Le \"Notitiae\" riportano il nome Sion (\u03a3\u03af\u03c9\u03bd), citt\u00e0 sconosciuta al Synecdemus di Ierocle, che invece ha il nome di Siai (\u03a3\u03af\u03b1\u03b9): \u00e8 possibile che Sion sia il nominativo indeclinabile identico a quello dell'omonima citt\u00e0 della Palestina; oppure il genitivo della citt\u00e0 di Siai (o Sia). Secondo Destephen non si pu\u00f2 escludere che il nome Sion sia il frutto di una confusione, sorta agli inizi dell'evangelizzazione dell'Asia Minore, con il toponimo biblico.\nSono sei i vescovi attribuiti a questa antica sede vescovile. Nestorio prese parte al concilio di Efeso nel 431. Basso partecip\u00f2 al concilio di Efeso del 449, dove \u00e8 segnalato solo nella prima sessione dell'8 agosto. Basilio non fu presente al concilio di Calcedonia del 451; tuttavia, nella solenne sessione del 25 ottobre, alla quale assistette anche l'imperatore Marciano, si fece rappresentare dal metropolita Stefano di Efeso, il quale firm\u00f2 gli atti per Basilio tramite Esperio di Pitane. Giovanni figura tra i prelati presenti al concilio in Trullo nel 692. Filippo era assente al secondo concilio di Nicea nel 787, dove fu rappresentato dal presbitero Teognide. Niceta intervenne al sinodo convocato nel 1167 dal metropolita Nicola di Efeso per approvare e sottoscrivere il decreto dogmatico del concilio costantinopolitano dell'anno precedente.\nDal XVII secolo Sion \u00e8 annoverata tra le sedi vescovili titolari della Chiesa cattolica, elevata \"semel pro semper\" al rango arcivescovile il 12 dicembre 1950 con la bolla \"Unius tantum\" di papa Pio XII. La sede \u00e8 vacante dal 23 settembre 1968. L'ultimo arcivescovo titolare \u00e8 stato Luis Alonso Mu\u00f1oyerro, ordinario militare in Spagna."}
{"id": "3938963", "revid": "36426", "url": "https://it.wikipedia.org/wiki?curid=3938963", "title": "Lappoli", "text": ""}
{"id": "3938965", "revid": "21880", "url": "https://it.wikipedia.org/wiki?curid=3938965", "title": "Jubula", "text": ""}
{"id": "3938966", "revid": "22475", "url": "https://it.wikipedia.org/wiki?curid=3938966", "title": "Jubula lettii", "text": "Il gufo dalla criniera o gufo crinito (Jubula lettii ) \u00e8 un uccello rapace della famiglia Strigidae, presente in Liberia, Costa d'Avorio, Ghana e a macchia di leopardo dal sud del Camerun e dal nord del Gabon fino all'est del Congo. \u00c8 l'unica specie del genere Jubula."}
{"id": "3938967", "revid": "21880", "url": "https://it.wikipedia.org/wiki?curid=3938967", "title": "Lophostrix", "text": ""}
{"id": "3938968", "revid": "1573940", "url": "https://it.wikipedia.org/wiki?curid=3938968", "title": "Lophostrix cristata", "text": "Il gufo crestato o gufo dalla lunga cresta (Lophostrix cristata ()) \u00e8 un uccello rapace della famiglia Strigidae, presente nel sud del Messico, in Venezuela, Suriname, Guyana, Colombia, Ecuador, Per\u00f9, Brasile e Bolivia. \u00c8 l'unica specie del genere \"Lophostrix\".\nTassonomia.\nIl gufo crestato comprende le seguenti sottospecie:"}
{"id": "3938969", "revid": "968255", "url": "https://it.wikipedia.org/wiki?curid=3938969", "title": "Cucina belga", "text": "La cucina belga \u00e8 molto influenzata dalla cucina francese e, durante gli ultimi anni, anche da altre cucine internazionali e mondiali. Si dice spesso che i belgi vivono in una nazione di \"Gourmands\" (francese), o di \"Bourgondi\u00ebrs\" (olandese): il termine deriva dai duchi di Borgogna, la cui corte fu conosciuta per il suo gran lusso e ricchezza, e per i suoi pasti abbondanti.\nIl Belgio conta tante stelle Michelin per abitante quante la Francia.\nCaratteristiche principali.\nI belgi di solito mangiano tre volte al giorno: una prima colazione, un pranzo e una cena.\nIn cucina si utilizzano di preferenza prodotti regionali e ingredienti tipici della stagione. Per questo, si vede la notevole differenza in una cucina nazionale per un paese tanto piccolo. Per esempio, piatti di pescato e ricette con mitili predominano i men\u00f9 nella costa belga, mentre si utilizza la caccia nelle zone interne. Sia i fiamminghi cos\u00ec come i valloni hanno sviluppato le proprie ricette regionali.\nIl belga Charles de l\u2019\u00c9cluse (1526-1609), anche conosciuto con il nome di Carolus Clusius, scrisse una carta importante sulla dispersione della patata in Belgio e nel resto d'Europa. Dalla sua introduzione, la patata costituisce il prodotto pi\u00f9 importante nella cucina rurale belga. Altri prodotti utilizzati nella cucina sono l'anguilla, gamberetti del Mare del Nord, mitili, cacciagione, prosciutto, indivia bianca e frutta come pere, fragole, mele, ecc. I supermercati offrono una grande selezione di alimenti di qualit\u00e0 elevata e fina.\nUn detto dice che in Belgio si serve la quantit\u00e0 di cibo della Germania e la qualit\u00e0 della cucina francese. Ci\u00f2 rappresenta anche il suo stile di \"Gourmands\" \"Bourgondi\u00ebrs\".\nCucina tradizionale.\nDato che il Belgio \u00e8 un paese bilingue, si parla francese e olandese, i nomi dei piatti possono essere scritti nelle due lingue nel men\u00f9 dei ristoranti. I ristoranti servono un men\u00f9 vario e ricco di verdure con carne o pesce.\nDessert.\nGaufre.\nLa gaufre di Bruxelles \u00e8 un dessert belga con fama internazionale, conosciuto spesso con il nome di \"Belgian Waffle\" (in inglese). La gaufre \u00e8 riconosciuta come prodotto belga tra le altre cose dal \"New York World's Fair\" nel 1964 e dall'Expo 2005 in Giappone.\nLa caratteristica della gaufre di Bruxelles \u00e8 la sua dimensione, la sua forma rettangolare e le sue profondi e grandi tacche. Inoltre, \u00e8 un dolce abbastanza leggero. La gaufre di Bruxelles si serve calda, spolverata con zucchero o con una crema.\nLe gaufre di Bruxelles si preparano con farina, lievito, zucchero di canna, latte, acqua, burro, sale e albumi montati a neve.\nLa gaufre di Liegi \u00e8 un dessert belga che deve il suo nome alla citt\u00e0 belga di Liegi (in francese: Li\u00e8ge).\nIn generale, la gaufre di Liegi \u00e8 molto pi\u00f9 piccola, dolce e densa della gaufre di Bruxelles, anche perch\u00e9 si aggiungono cristalli di zucchero. Dato che queste gaufre sono gi\u00e0 dolci, non si suol spolverarle con glassa, zucchero o altre decorazioni, anche se \u00e8 possibile dare sapore con vaniglia o cannella. A volte si servono condimenti come frutta, burro fuso e cioccolata.\nBudino di pane.\nIl budino, flan o torta di pane, \u00e8 una specialit\u00e0 belga che probabilmente ha le sue origini nel Medioevo.\nSi prepara usando pane duro (normalmente degli avanzi), burro, latte, uova, zucchero o melassa, spezie (come cannella, noce moscata, chiodi o vaniglia) e frutta secca. Il pane si pone in ammollo (spesso tutta la notte), si spreme fino a seccarlo e si mescola con gli altri ingredienti. Il composto si pone in uno stampo e inforna a 180\u00a0\u00b0C.\nSi pu\u00f2 servire con una salsa dolce di tutti i tipi, come salsa al whisky, al rum o al caramello, per\u00f2 spesso si spolvera con zucchero e si serve freddo in quadrati o a fette.\nTorta di riso.\nLa torta di riso \u00e8 un tipico dessert che si degusta molto nella regione del Mosa e del Reno vicino alla frontiera tra Belgio, Paesi Bassi e Germania. Esistono differenti ricette per la torta di riso, anche se i suoi creatori pretendono che si prepari l'unica e vera torta.\nIl dessert si compone di due parti, ovvero il fondo e il ripieno. Queste due parti si preparano separatamente. Il fondo consiste in una pasta sfoglia e il ripieno si prepara con riso, zucchero, farina, vanillina, latte e uova. Spesso si aggiunge burro o gocce di cioccolato sul dessert.\nVerdure e contorni.\nI contorni pi\u00f9 consumati sono i famosissimi cavolini di Bruxelles e le patate.\nTra le verdure, oltre ai gi\u00e0 citati cavolini di Bruxelles, spicca l'indivia, spesso gratinata. Un piatto conosciuto sono gli asparagi \"\u00e0 la flamande\".\nLargamente utilizzata in cucina \u00e8 la cipolla, e lo scalogno che danno ai piatti un gusto particolarmente delicato.\nPatatine fritte.\nOrgoglio dei Belgi sono le loro patatine fritte (\"frieten\" o \"frites\"), per le quali esiste una sorta di venerazione. Molto comuni sono i chioschi in strada, nelle stazioni ecc. chiamati \"frituur\" nelle Fiandre e \"friterie\" in Vallonia.\nDolci.\nCialde e frittelle.\nTipici della tradizione del paese sono i dolci fritti e alla piastra, spesso consumati per strada.\nOltre alle classiche frittelle, troviamo le \"smoutebollen\", le \"gauffres\" (o \"wafels\"), morbide cialde guarnite con panna, cioccolato fuso, marmellata o semplice zucchero. \nAnche le cr\u00eapes, servite con zucchero scuro, cioccolato fuso, gelato o marmellata, sono considerate un piatto nazionale.\nCioccolato.\nAssieme alla Svizzera e all'Italia, il Belgio \u00e8 la nazione con la pi\u00f9 solida tradizione cioccolatiera al mondo; nel paese sono presenti oltre 2000 negozi specializzati nella vendita di questo prodotto e marche belghe come Neuhaus, C\u00f4te d'Or, Leonidas e Godiva sono rinomate e apprezzate ovunque.\nVa al Belgio anche il merito di aver inventato le cosiddette praline, cioccolatini dal guscio croccante e dal ripieno morbido, ma sono diffusi anche i cioccolatini e le classiche tavolette. Come ripieno sono impiegati spesso pistacchi, nocciole, creme o frutta.\nDolci da forno e biscotti.\nTipici del Belgio sono il \"gracht brood\", un dolce cotto al forno e rifinito con zucchero caramellato e gli speculoos, biscotti dolci e croccanti alla cannella.\nFormaggi.\nFra i formaggi tradizionali molti sono comuni alla Francia settentrionale ed ai Paesi Bassi, ad esempio la mimolette.\nIl \"fromage blanc\" \u00e8 invece un formaggio fresco dal sapore neutro ma buonissimo sia per ricette salate sia per essere gustato dolce, anche con il solo zucchero.\nAlcolici.\nBirra.\nLa bevanda alcolica pi\u00f9 diffusa \u00e8 la birra (ve ne sono 600 differenti tipi), la quale spesso \u00e8 impiegata nella preparazione di molte ricette a base di carne e pesce come lo \u00e8 il vino in altri paesi.\nLa maggior parte della birra consumata nel paese consiste di lager commerciali come Jupiler, Maes o Stella Artois, ma sono anche diffuse ales sempre commerciali ma pi\u00f9 vicine alla tradizione belga, come Leffe, Grimbergen, Hoegaarden, Affligem, tutte comunque appartenenti a grandi gruppi industriali.\nVino.\nLa produzione di vino \u00e8 molto scarsa, ed il Belgio ne ricava molto dalla Francia."}
{"id": "3938970", "revid": "1573940", "url": "https://it.wikipedia.org/wiki?curid=3938970", "title": "Lophostrix cristata cristata", "text": "Lophostrix cristata cristata () \u00e8 una sottospecie di gufo crestato presente dal Venezuela, Suriname e Guyana fino in Colombia e dall'Amazzonia fino al nord della Bolivia, nord-est dell'Ecuador e est del Per\u00f9."}
{"id": "3938971", "revid": "729019", "url": "https://it.wikipedia.org/wiki?curid=3938971", "title": "UFC 56", "text": "UFC 56: Full Force \u00e8 stato un evento di arti marziali miste tenuto dalla Ultimate Fighting Championship il 19 novembre 2005 all'MGM Grand Garden Arena di Las Vegas, Stati Uniti.\nRetroscena.\nL'evento avrebbe dovuto ospitare le gare per la difesa dei rispettivi titoli di campione di Rich Franklin e Matt Hughes, ovvero i due allenatori della seconda stagione del reality show \"The Ultimate Fighter\"; Hughes doveva difendere il titolo dei pesi welter contro Karo Parysian, ma quest'ultimo s'infortun\u00f2 in allenamento e venne sostituito da Joe Riggs, il quale non riusc\u00ec a stare nel peso limite e di conseguenza l'incontro venne cambiato in un match qualunque, senza il titolo in palio."}
{"id": "3938972", "revid": "104458", "url": "https://it.wikipedia.org/wiki?curid=3938972", "title": "Ragnhild Mowinckel", "text": "Biografia.\nStagioni 2008-2013.\nRagnhild Mowinckel, e attiva in gare valide ai fini del punteggio FIS dal novembre del 2007, ha esordito in Coppa Europa il 26 novembre 2008 a Trysil, giungendo 49\u00aa in slalom gigante, e in Coppa del Mondo il 3 gennaio 2012 partecipando allo slalom speciale di Zagabria Sljeme, senza riuscire a concludere la prima manche. Convocata per i Mondiali juniores di Roccaraso 2012, ha conquistato tre medeglie: due ori, nello slalom gigante e nella combinata, e un bronzo, nel supergigante.\nHa debuttato ai Campionati mondiali in occasione della rassegna iridata di Schladming 2013, piazzandosi 27\u00aa nella discesa libera, 21\u00aa nello slalom gigante, 17\u00aa nella supercombinata e non completando il supergigante. Nella stessa stagione ai Mondiali juniores del Qu\u00e9bec ha conquistato l'oro nella combinata e l'argento nello slalom gigante e in Coppa Europa ha ottenuto la sua prima vittoria, nonch\u00e9 primo podio, nel supergigante disputato a So\u010di Krasnaja Poljana il 15 marzo.\nStagioni 2014-2022.\nAi XXII Giochi olimpici invernali di , sua prima presenza olimpica, si \u00e8 classificata 27\u00aa nella discesa libera, 19\u00aa nel supergigante, 6\u00aa nella supercombinata e non ha concluso lo slalom gigante. Ai Mondiali di Vail/Beaver Creek 2015 \u00e8 stata 25\u00aa nella discesa libera, 20\u00aa nel supergigante, 18\u00aa nello slalom gigante e 9\u00aa nella combinata, mentre a quelli di Sankt Moritz 2017 si \u00e8 classificata 20\u00aa nella discesa libera, 6\u00aa nel supergigante, 18\u00aa nello slalom gigante e 10\u00aa nella combinata.\nIl 16 dicembre 2017 ha colto a Val-d'Is\u00e8re in supergigante il suo primo podio in Coppa del Mondo (3\u00aa). Ai XXIII Giochi olimpici invernali di ha vinto la medaglia d'argento nella discesa libera e nello slalom gigante e si \u00e8 classificata 13\u00aa nel supergigante e 4\u00aa nella combinata; il 9 marzo dello stesso anno ha ottenuto a Ofterschwang in slalom gigante la sua prima vittoria in Coppa del Mondo. Ai Mondiali di \u00c5re 2019 ha vinto la medaglia di bronzo nella combinata ed \u00e8 stata 5\u00aa nella discesa libera, 6\u00aa nel supergigante e 4\u00aa nello slalom gigante, mentre a quelli di Cortina d'Ampezzo 2021 si \u00e8 piazzata 10\u00aa nella discesa libera, 12\u00aa nel supergigante, 9\u00aa nello slalom gigante e 9\u00aa nella combinata. Ai XXIV Giochi olimpici invernali di \u00e8 stata 14\u00aa nella discesa libera, 6\u00aa nel supergigante e 5\u00aa nello slalom gigante.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nGS = slalom gigante\nCoppa Europa.\nCoppa Europa - vittorie.\nLegenda:\nDH = discesa libera\nSG = supergigante\nAustralia New Zealand Cup.\nAustralia New Zealand Cup - vittorie.\nLegenda:\nGS = slalom gigante"}
{"id": "3938973", "revid": "110157", "url": "https://it.wikipedia.org/wiki?curid=3938973", "title": "Neurofibromina 2", "text": "La neurofibromina 2, anche chiamata merlina o schwannomina \u00e8 una proteina del citoscheletro. Negli esseri umani \u00e8 codificata da un gene oncosoppressore coinvolto nella patogenesi della neurofibromatosi di tipo 2. L'analisi della sequenza genica rivela una somiglianza alla famiglia delle proteine ERM: moesina, ezrina e radixina. Infatti la denominazione \"merlina\" deriva dall'acronimo in lingua inglese di Moesin-Ezrin-Radixin-Like Protein."}
{"id": "3938974", "revid": "682087", "url": "https://it.wikipedia.org/wiki?curid=3938974", "title": "Merlina", "text": ""}
{"id": "3938975", "revid": "682087", "url": "https://it.wikipedia.org/wiki?curid=3938975", "title": "Schwannomina", "text": ""}
{"id": "3938977", "revid": "386594", "url": "https://it.wikipedia.org/wiki?curid=3938977", "title": "Sextener Dolomiten", "text": ""}
{"id": "3938978", "revid": "23", "url": "https://it.wikipedia.org/wiki?curid=3938978", "title": "Manganocolumbite", "text": ""}
{"id": "3938979", "revid": "287204", "url": "https://it.wikipedia.org/wiki?curid=3938979", "title": "Coppa Interamericana 1971", "text": "La Coppa Interamericana 1971 \u00e8 stata la seconda edizione del trofeo riservato alle squadre vincitrici della CONCACAF Champions' Cup e della Coppa Libertadores.\nAvvenimenti.\nLa gara di andata si tenne all'Azteca di Citt\u00e0 del Messico. L'incontro inizi\u00f2 con il gol, al 30\u00ba secondo di gioco, del Cruz Azul: Muci\u00f1o, ricevuta la palla dal calcio d'inizio, corse in avanti e pass\u00f2 a Pulido, il quale tir\u00f2 da fuori area, sorprendendo il portiere brasiliano Manga. I primi minuti videro la prevalenza del Cruz Azul, che si avvicin\u00f2 pi\u00f9 volte a Manga; dal 20\u00ba, per\u00f2, fu il Nacional a prendere piede, ottenendo sempre maggior controllo del campo e tirando spesso verso la porta di Mar\u00edn con Esp\u00e1rrago e Mamelli. Al 29\u00ba arriv\u00f2 il gol dell'1-1: su passaggio di C\u00e1nepa, Mameli segn\u00f2 con un colpo di testa in diagonale. Il resto dell'incontro fu acceso, con numerosi falli; all'85\u00ba Esp\u00e1rrago colp\u00ec S\u00e1nchez Galindo mentre il pallone era lontano: l'arbitro Regalado non se n'era avveduto, ma l'assistente arbitrale gli segnal\u00f2 la scorrettezza, e Esp\u00e1rrago fu espulso. Lo stesso Esp\u00e1rrago aggred\u00ec l'arbitro, venendo poi multato e squalificato.\nLa partita di ritorno si gioc\u00f2 a Montevideo, all'Estadio Centenario. I messicani si dimostrarono migliori nei primi 20 minuti di gioco, sfruttando la velocit\u00e0 sulle fasce grazie al loro 4-3-3. Al 22\u00ba minuto andarono in vantaggio con una rete di Bustos direttamente da calcio d'angolo; in seguito, per\u00f2, il Cruz Azul decise di passare a un gioco difensivo, cercando di mantenere il vantaggio ottenuto: questo permise agli uruguaiani di organizzarsi con pi\u00f9 agio, dominando a centrocampo e portandosi spesso in attacco. Al 35\u00ba Mamelli colp\u00ec di testa su traversone di Ubi\u00f1a, superando Mar\u00edn e realizzando il gol del pareggio; al 39\u00ba fu Castro a segnare, ribattendo in rete una respinta del portiere del Cruz Azul. Il risultato di 2-1 maturato nel primo tempo si mantenne per tutto il secondo: durante la ripresa il Nacional mostr\u00f2 un gioco migliore, mentre i messicani tentarono di pareggiare con veloci contropiede, che si rivelarono per\u00f2 inefficaci."}
{"id": "3938980", "revid": "2519", "url": "https://it.wikipedia.org/wiki?curid=3938980", "title": "Naturpark Schlern-Rosengarten", "text": ""}
{"id": "3938981", "revid": "386594", "url": "https://it.wikipedia.org/wiki?curid=3938981", "title": "Naturpark Rieserferner-Ahrn", "text": ""}
{"id": "3938982", "revid": "386594", "url": "https://it.wikipedia.org/wiki?curid=3938982", "title": "Naturpark Puez-Geisler", "text": ""}
{"id": "3938983", "revid": "386594", "url": "https://it.wikipedia.org/wiki?curid=3938983", "title": "Naturpark Trudner Horn", "text": ""}
{"id": "3938984", "revid": "409613", "url": "https://it.wikipedia.org/wiki?curid=3938984", "title": "Naturpark Fanes-Senes-Prags", "text": ""}
{"id": "3938986", "revid": "1573940", "url": "https://it.wikipedia.org/wiki?curid=3938986", "title": "Lophostrix cristata stricklandi", "text": "Lophostrix cristata stricklandi \u00e8 una sottospecie di gufo crestato presente dal sud del Messico fino all'ovest di Panama e della Colombia."}
{"id": "3938989", "revid": "1573940", "url": "https://it.wikipedia.org/wiki?curid=3938989", "title": "Lophostrix cristata wedeli", "text": "Lophostrix cristata wedeli \u00e8 una sottospecie di gufo crestato presente dall'est di Panama fino al nord-est della Colombia e del Venezuela."}
{"id": "3938992", "revid": "1272592", "url": "https://it.wikipedia.org/wiki?curid=3938992", "title": "Vincenzo Barone", "text": "Biografia.\nNato ad Ancona ma napoletano di origini e formazione, Vincenzo Barone nel 1971 tenta l\u2019ingresso alla Scuola normale superiore, passa lo scritto ma non l'orale, cos\u00ec si iscrive all'Universit\u00e0 degli Studi di Napoli Federico II. Dopo la laurea in Chimica nel 1976, con lode, ha perfezionato la sua formazione scientifica presso le Universit\u00e0 di Marsiglia,\nGrenoble, Parigi, Erlangen-Norimberga, Montr\u00e9al e Berkeley. Nel 1984 \u00e8 diventato professore associato e nel 1994 professore ordinario di chimica fisica presso l'Universit\u00e0 degli Studi di Napoli Federico II. Da fine 2008 \u00e8 professore ordinario di chimica teorica e computazionale presso la Scuola normale superiore.\nNel triennio 2011-2013 ha presieduto la Societ\u00e0 chimica italiana (SCI). \u00c8 membro dell'Accademia Internazionale di Scienze Quantistiche Molecolari (IAQMS), della European Academy of Sciences e \"fellow\" della Royal Society of Chemistry.\nPreside della Classe di Scienze della Scuola Normale Superiore dal 2015, e Direttore dal 2016 al 2019.\nL'11 aprile 2018 \u00e8 diventato socio dell'Accademia delle scienze di Torino. \n\u00c8 l'attuale presidente del Gruppo di Esperti della Valutazione dell'area chimica dell'agenzia nazionale ANVUR.\nDirettore della Scuola normale superiore.\nIl 15 giugno 2016 \u00e8 stato eletto Direttore della Scuola normale superiore per il quadriennio 2016-2020. La sua direzione \u00e8 stata da subito improntata ad aperture programmatiche verso l'esterno. Nel suo operato figurano misure a favore della parit\u00e0 di genere nell'accademia, dell'integrazione tra discipline scientifiche e umanistiche e della necessit\u00e0 di creare reti tra scuole superiori, quale la federazione della Scuola Normale Superiore con la Scuola Superiore Sant'Anna e l'Istituto Universitario di Studi Superiori di Pavia. \nA seguito delle dichiarazioni della maggioranza del corpo accademico e studentesco della Scuola e dell\u2019intervento di esponenti locali della Lega contrari al progetto di apertura di una Scuola normale superiore a Napoli, il 9 gennaio 2019 ha presentato le proprie dimissioni da Direttore nonostante la lettera ufficiale di supporto del Ministro Bussetti\u00a0 e il sostegno all\u2019iniziativa da parte di 350 accademici e intellettuali di tutto il mondo.\nAttivit\u00e0 di ricerca.\nBarone \u00e8 coautore di oltre 850 pubblicazioni su riviste internazionali e diversi capitoli di libri, con oltre 50000 citazioni (4252, 4443, 4925, 4597 e 4585 in 2013, 2014, 2015, 2016 e 2017 rispettivamente), una media di citazioni di 73 per articolo e un indice-h di 90 (60 per articoli pubblicati dal 2000, 43 dal 2005 e 28 dal 2010); 10 articoli sono stati citati pi\u00f9 di 1000 volte e 68 pi\u00f9 di 100 volte ognuno. I contributi scientifici pi\u00f9 significativi includono sviluppi fondamentali nella Teoria del Funzionale Densit\u00e0, nella teoria di solvatazione, nella spettroscopia computazionale, collaborando allo sviluppo del codice di chimica quantistica GAUSSIAN, insieme alle applicazioni all\u2019avanguardia in chimica dei materiali, scienze biologiche, nanoscienze e beni culturali. \n\u00c8 stato Presidente della Societ\u00e0 Chimica Italiana, uno dei membri del Comitato nazionale dei garanti per la ricerca (nominato dal ministro Francesco Profumo assieme ad altre sei personalit\u00e0 accademiche), \u00e8 fellow della Royal Society of Chemistry e della European Academy of Sciences, nonch\u00e9 socio corrispondente dell\u2019Accademia dei Lincei.\nNel 2012 si aggiudica uno degli ERC Advanced Grant, i finanziamenti europei dedicati alla ricerca di eccellenza, con il progetto DREAMS (Development of a Research Environment for Advanced Modelling of Soft matter), tramite il quale realizza presso la Scuola Normale Superiore il Centro DreamsLab, che, nel 2016, viene annesso al Laboratorio SMART (Strategie Multidisciplinari Applicate alla Ricerca e alla Tecnologia), di cui \u00e8 Direttore.\nIl gruppo di ricerca afferente al Laboratorio SMART \u00e8 composto da oltre 40 persone, tra ricercatori, dottorandi, post-doc e personale SNS, oltre che da collaboratori di altri enti/istituti.\nL\u2019attivit\u00e0 di ricerca \u00e8 legata principalmente alla Chimica Teorica Computazionale ed \u00e8 volta essenzialmente allo sviluppo, validazione e applicazione di metodologie basate sulla meccanica quantistica e la termodinamica statistica allo studio di sistemi molecolari complessi.\nAll\u2019attivit\u00e0 di ricerca \u201cpura\u201d, si affianca l\u2019attivit\u00e0 del Centro di realt\u00e0 virtuale e aumentata, l\u2019infrastruttura HPC, che fornisce supporto tecnico per il calcolo ad alte prestazioni e il gruppo ELiTe che si occupa di studi sperimentali di fonetica e fonologia articolatoria e neurolinguistica."}
{"id": "3938995", "revid": "267975", "url": "https://it.wikipedia.org/wiki?curid=3938995", "title": "Diocesi di Sitipa", "text": "La diocesi di Sitipa () \u00e8 una sede soppressa e sede titolare della Chiesa cattolica.\nStoria.\nSitipa \u00e8 un'antica sede episcopale dell'Africa settentrionale, la cui localizzazione non \u00e8 conosciuta.\nUnico vescovo noto di questa diocesi \u00e8 Argirio, indicato tra i presuli che aderirono alla formula di fede cattolica approvata al concilio di Cartagine del 411, che vide la partecipazione dei vescovi cattolici e donatisti delle province romane dell'Africa. Il nome \u00e8 contenuto in una lista aggiuntiva di vescovi che non avevano firmato la dichiarazione, ma solo appoggiata verbalmente, perch\u00e9 malati o arrivati in ritardo all'assise. All'epoca a Sitipa non c'era una controparte donatista.\nDal 1989 Sitipa \u00e8 annoverata tra le sedi vescovili titolari della Chiesa cattolica; dal 13 dicembre 2002 vescovo titolare \u00e8 Ignatius Chung Wang, gi\u00e0 vescovo ausiliare di San Francisco."}
{"id": "3938998", "revid": "267975", "url": "https://it.wikipedia.org/wiki?curid=3938998", "title": "Sede titolare di Slebte", "text": "Slebte () \u00e8 una sede vescovile titolare della Chiesa cattolica.\nStoria.\nSletty (\"Sl\u00e9ibhte\" in irlandese), nella contea di Laois (provincia di Leinster), fu sede di un monastero, fondato da san Fiacc, monaco consacrato da san Patrizio nel V secolo e morto nel 510. Secondo le usanze della Chiesa irlandese, san Fiacc svolse le funzioni di abate-vescovo, l'unico conosciuto per questo monastero. Secondo Edward O'Leary, le prerogative episcopali passarono nel VII secolo agli abati di Leighlin.\nDal 1969 Slebte \u00e8 annoverata tra le sedi vescovili titolari della Chiesa cattolica; dal 28 luglio 2016 il vescovo titolare \u00e8 Stephen Chirappanath, visitatore apostolico per i fedeli siro-malabaresi residenti in Europa."}
{"id": "3939001", "revid": "729019", "url": "https://it.wikipedia.org/wiki?curid=3939001", "title": "UFC 53", "text": "UFC 53: Heavy Hitters \u00e8 stato un evento di arti marziali miste tenuto dalla Ultimate Fighting Championship il 4 giugno 2005 al Boardwalk Hall di Atlantic City, Stati Uniti.\nRetroscena.\nL'intento iniziale per questo evento era di organizzarlo presso la Yokohama Arena di Yokohama, in Giappone, con la sfida per il titolo dei pesi massimi ad interim tra Andrei Arlovski e Mirko Filipovi\u0107 come main match; la mancanza di sufficienti sponsor cambi\u00f2 il programma e l'evento venne quindi organizzato negli Stati Uniti, e a sfidare Arlovski fu scelto inizialmente l'ex campione Ricco Rodriguez, il quale diede forfait e fu sostituito con Justin Eilers, pupillo di Pat Miletich che a parere dei pi\u00f9 non meritava la chance per il titolo ad interim."}
{"id": "3939002", "revid": "438678", "url": "https://it.wikipedia.org/wiki?curid=3939002", "title": "Centuries of Torment", "text": ""}
{"id": "3939003", "revid": "322321", "url": "https://it.wikipedia.org/wiki?curid=3939003", "title": "Arcidiocesi di Soteropoli", "text": "L'arcidiocesi di Soteropoli (in latino: \"Archidioecesis Soteropolitana\") \u00e8 una sede soppressa e sede titolare della Chiesa cattolica.\nStoria.\nIncerte sono le notizie su questa sede episcopale della regione dell'Abasgia. Essa appare tra le sedi arcivescovili autocefale in due \"Notitiae Episcopatumm\" del X secolo, mentre \u00e8 ignorata dal Le Quien nella sua opera \"Oriens Christianus\". Non sono noti vescovi di questa sede.\nDal 1929 Soteropoli \u00e8 annoverata tra le sedi arcivescovili titolari della Chiesa cattolica; la sede vacante dal 6 ottobre 2005."}
{"id": "3939006", "revid": "486946", "url": "https://it.wikipedia.org/wiki?curid=3939006", "title": "Web app", "text": ""}
{"id": "3939014", "revid": "1272592", "url": "https://it.wikipedia.org/wiki?curid=3939014", "title": "Modello UX", "text": "Il Modello UX (Modello User Experience, in italiano: Esperienza Utente) \u00e8 un modello che rappresenta l'interazione dell'utente con un'applicazione web.\nSi basa su UML e si estende attraverso classi stereotipate, ed \u00e8 costituito dalle singole schermate che visualizza un utente con i relativi percorsi di navigazione e una sequenza di schermate associate a tutti i possibili scenari in cui va incontro un utente.\nAl modello UX si affianca un Modello di Progettazione interna dell'applicazione che mostrer\u00e0 come si andr\u00e0 effettivamente a costruire l'applicazione stessa che vede l'utente nel Modello UX.\nGli stereotipi sono:"}
{"id": "3939016", "revid": "2149408", "url": "https://it.wikipedia.org/wiki?curid=3939016", "title": "Marussia MR01", "text": "La Marussia MR01 \u00e8 una vettura di Formula 1 costruita dalla scuderia Marussia F1 Team, per partecipare al Campionato del Mondo 2012. Essa rappresenta la prima vettura per questo \"team\", dopo il passaggio di propriet\u00e0 alla casa automobilistica russa Marussia Motors, avvenuto nel 2011. I piloti sono il tedesco Timo Glock e il francese Charles Pic, al debutto in F1.\nIl debutto \u00e8 avvenuto sul Circuito di Silverstone il 5 marzo.\nLivrea e sponsor.\nLa vettura ha una livrea nera con un'ampia fascia rossa.\nLo sponsor principale, da quest'anno, \u00e8 la Marussia Motors, che tra l'altro d\u00e0 il nome al team.\nSviluppo.\nA differenza della VR-01 e della MVR-02, le prime due monoposto costruite dalla scuderia, col vecchio nome, la MR01 non \u00e8 stata interamente disegnata col sistema CFD. Nel fine settimana del Gran Premio di Gran Bretagna 2011 venne annunciata la firma di un patto di partenariato tecnologico tra la Virgin e la McLaren. La Virgin avrebbe avuto accesso al banco prova della McLaren al simulatore e alla sua galleria del vento. I tecnici della McLaren sarebbero stati inseriti nella struttura tecnica della Virgin.\nTale accordo \u00e8 rimasto in vigore con il cambio di denominazione. Il 29 settembre 2011 la scuderia dispose di un modello in scala ridotta 6/10 per delle prove nella galleria del vento della McLaren. La vettura non dispone di KERS. Come la McLaren MP4-27 la monoposto non presenta lo scalino sul musetto. La vettura \u00e8 equipaggiata con motore Cosworth.\nPiloti.\nNel \"team\" russo viene indicata come \"test driver\" la spagnola Mar\u00eda de Villota. Figlia d'arte, suo padre Emilio de Villota ebbe qualche presenza in Formula 1 tra il 1976 e il 1983, \u00e8 la prima donna pilota in Formula 1 dai tempi di Giovanna Amati, che tent\u00f2 di qualificarsi in tre gran premi con la Brabham-Judd nel 1992.\nDal Gran Premio del Giappone il pilota britannico Max Chilton \u00e8 nominato pilota di riserva alla Marussia. Chilton ha chiuso al quarto posto nella GP2 Series.\nStagione 2012.\nTest.\nA causa del ritardo nel passare i \"crash-test\" obbligatori la vettura non partecip\u00f2 a nessuno dei test previsti prima della stagione.\nCampionato.\nLa vettura si rivel\u00f2 ben presto poco competitiva, contendendo alla HRT le ultime due file dello schieramento. Nelle qualifiche del Gran Premio d'Inghilterra, il francese Charles Pic non riusc\u00ec neppure a segnare un tempo sotto il 107%, ma fu comunque ammesso alla gara. Nel Gran Premio di Singapore, tuttavia, Glock tagli\u00f2 il traguardo in dodicesima posizione, sfruttando lo svolgimento piuttosto rocambolesco della gara e conquistando il miglior risultato nella storia della scuderia, che pot\u00e9 cos\u00ec sopravanzare la Caterham nella classifica costruttori.\nNelle gare successive i piloti non ottennero risultati degni di nota, a eccezione di un quattordicesimo posto di Glock nel Gran Premio di Abu Dhabi. Ciononostante la Marussia rimase davanti alla Caterham nel campionato costruttori fino all'ultima gara della stagione, il rocambolesco Gran Premio del Brasile, caratterizzato da diversi scrosci d'acqua che rimescolarono l'ordine del gruppo. Nelle fasi iniziali di gara Glock occup\u00f2 anche le posizioni di vertice, arrivando fino al settimo posto; la gara del pilota tedesco fu, per\u00f2, compromessa da un tamponamento di Jean-\u00c9ric Vergne. Pic lott\u00f2 a lungo con Vitalij Petrov, ma a poche tornate dalla conclusione il russo ebbe la meglio, consegnando alla Caterham un undicesimo posto sufficiente a sopravanzare la Marussia in classifica. La scuderia russa chiuse quindi in undicesima posizione, con 0 punti."}
{"id": "3939017", "revid": "1543377", "url": "https://it.wikipedia.org/wiki?curid=3939017", "title": "Episodi di Diario di una nerd superstar (prima stagione)", "text": "La prima stagione della serie televisiva Diario di una nerd superstar \u00e8 andata in onda negli Stati Uniti d'America sul canale MTV dal 9 luglio al 27 settembre 2011.\nIn Italia \u00e8 andata in onda in prima TV su MTV dal 7 febbraio al 17 aprile 2012.\nN.B.: in Italia i titoli dell'undicesimo e dodicesimo episodio sono stati scambiati. Quindi l'undicesimo, anzich\u00e9 il dodicesimo, doveva chiamarsi \"Io sono Jenna Hamilton\", e il dodicesimo \"Fatale Jenna\".\nPilota.\nTrama.\nJenna \u00e8 una ragazza che vorrebbe solo integrarsi. Purtroppo il suo ingresso nelle scuole superiori non \u00e8 come se lo aspettava. Alla fine dell'estate perde la sua verginit\u00e0 con Matty, un ragazzo molto popolare della squadra di football che per\u00f2 non vuole far sapere in giro della loro relazione, che continuer\u00e0 (anche se \u00e8 una relazione fondata solo su incontri sessuali). Come se non bastasse Jenna riceve una lettera anonima che la turba molto, per calmarsi decide di prendere un'aspirina ma una serie di sfortunati eventi la fanno cadere e infortunare. Si rialza in un letto d'ospedale e tutti credono che lei abbia tentato il suicidio. A scuola \u00e8 conosciuta come \"quella ragazza\" e deve anche sopportare i vari tiri meschini di Sadie, anche lei innamorata di Matty.\nIncubo tettine.\nTrama.\nSadie, l'arcinemica di Jenna le scatta una foto negli spogliatoi mentre si sta cambiando e la invia a tutta la scuola. Anche Matty vede e la foto e scherza con i suoi amici sul fatto che non ci sia poi molto da vedere. Jenna lo sente e la cosa la rattrista molto. Jake, il miglior amico di Matty le d\u00e0 un passaggio e le dice che gli dispiace. \u00c8 sempre gentile con lei. Jenna mette uno status su internet chiedendo a qualche eroe di salvarla. La sua amica Tamy la chiama subito; parlando al telefono Jenna le confida che \u00e8 andata a letto con Matty, particolare che in precedenza aveva omesso. Ne sta parlando con Tamy quando sente bussare alla finestra; \u00e8 Matty che \u00e8 andato a scuola a togliere tutte le foto di Jenna, impersonando il suo \"eroe\"; i due si baciano.\nCome non eravamo.\nTrama.\nLa relazione segreta tra Jenna e Matty continua, ma Jenna continua a chiedersi se la loro \u00e8 o no una relazione. Lui la invita ad una festa a casa di Lissa, amica della terribile Sadie. Tamy la convince ad andarci e a portarla con s\u00e9. Non \u00e8 come se l'aspettavano, la festa \u00e8 per pochi amici. Alla festa Matty non d\u00e0 molta attenzione a Jenna, mentre il suo amico Jake che non si sta divertendo, si mette a parlare con Jenna. I due si intendono al volo. Lissa \u00e8 gelosa di Jenna. In piscina l'atmosfera si sta scaldando e Jenna \u00e8 pronta per entrare in piscina con Matty quando vede che sta baciando un'altra. Se ne va. Fuori incontra Jake che le d\u00e0 un passaggio e i due passano molto tempo in macchina a parlare.\nL'occhio rosa.\nTrama.\nMing litiga con Jenna perch\u00e9 scopre che la ragazza le ha mentito sulla sua relazione con Matty, ma alla fine il diverbio verr\u00e0 risolto. Jenna cerca di definire la sua relazione con Matty, ma il ragazzo le dice di non essere pronto per una relazione seria. Nel frattempo tutti coloro che sono stati nella piscina alla festa di Lissa hanno preso un'infezione all'occhio, credendo che questo sia dovuto a un'orgia chiunque \"possiede il marchio\" (compresa Tamara) si vanta, Sadie perci\u00f2 sfoggia un occhio rosso infetto finto. Tamara \u00e8 decisa a smascherarla e alla fine ci riuscir\u00e0.\nJenna \u00e8 viva.\nTrama.\nJenna vede Matty assieme ad una ragazza, Olivia, e, gelosa, crede che tra i due ci sia una relazione. Successivamente scopre che Olivia \u00e8 fidanzata con il fratello di Matty. Nel frattempo Kyle, uno strano ragazzo ossessionato da Jenna vende magliette con la scritta \"Jenna \u00e8 viva, in tributo\" riportando alla luce il \"tentato suicidio di Jenna\". Jake bacia Jenna.\nLa fondazione benefica.\nTrama.\nLacey vuole entrare a tutti i costi in un club di madri ricche e benefattrici presieduto dalla mamma di Sadie. Durante una delle riunioni a casa della donna, Jenna trova il diario alimentare di Sadie e ricatta la ragazza per ottenere l'ammissione di Lacey al club, ci riesce e decide di non rendere pubblico il contenuto del diario perch\u00e9 si rende conto di non essere come Sadie. Lacey per\u00f2 si rende conto che le madri l'hanno accettata solo per migliorare la loro immagine e che la considerano una poveretta meritevole di piet\u00e0 per essere rimasta incinta a 16 anni, cos\u00ec decide di uscire dal club. Nel frattempo Jake dice a Matty di aver baciato Jenna.\nSul mio cadavere.\nTrama.\n\u00c8 il giorno di sensibilizzazione contro la guida in stato di ebrezza e Jenna viene scelta per recitare la parte principale nella recita scolastica, accanto a Jake.\nInizialmente contraria, decide di accettare confrontandosi con Jake, che ammette di provare qualcosa per lei, e con Matty, a cui dice di non essere pi\u00f9 disposta a tener nascosta la loro relazione.\nLe avventure di zia Ally e Troiottola.\nTrama.\nLa mamma di Jenna \u00e8 entusiasta perch\u00e9 sta per arrivare la sua migliore amica, Ally, la quale si considera zia di Jenna. Il padre di quest'ultima non \u00e8 a casa per lavoro, quindi Ally decide di movimentare un po' la casa con una super festa. Jenna non \u00e8 molto d'accordo, ma appena Matty lo viene a sapere sul profilo di internet di Jenna apprezza l'idea. Dopo aver concluso i preparativi della festa Ally d\u00e0 una pasticca a Jenna, un beta bloccante, che fa andare Jenna fuori di testa. Jenna si alza un po' intontita, non ricordando nulla della sera passata. Lacey si arrabbia molto con Ally perch\u00e9 ha drogato Jenna, ma fanno subito pace. Dopo una intensa giornata, Jenna viene a scoprire tutto ci\u00f2 che ha fatto alla festa e perch\u00e9 Tamara non le rispondeva al cellulare: ha baciato il ragazzo di cui era innamorata. Jenna cerca di fare pace,ma Tamara \u00e8 troppo furiosa e le confessa di aver scritto la lettera anonima. Scopre anche di aver ferito i sentimenti di Matty con la pura verit\u00e0, ovvero dicendogli che lui si vergognava di stare con lei in pubblico perch\u00e9, forse, non la considera al suo livello.\nUn compleanno dolceamaro.\nTrama.\nLa psicologa della scuola ricorda a tutti il fatidico compleanno di Jenna, la quale anche se ancora non ha chiarito con la sua amica del cuore Tamy, ha modo di risolvere con Matty, che la riaccompagna a casa in quanto sua mamma \u00e8 indaffarata a prepararle una camera nuova come regalo di compleanno.\nInizialmente Matty dice a Jenna di essere suo amico, ma, proprio allo scadere dei suoi quindici anni, si presenta alla porta della sua camera e le dichiara che non vuole essere solo un suo amico.\nL'episodio termina con Matty e Jenna che inaugurano la nuova camera.\nNessun dubbio.\nTrama.\n\u00c8 una normale giornata a scuola, fino a quando Jenna nota Jake e Lissa litigare perch\u00e9 Jake ha detto a Lissa di aver baciato Jenna. Questo provoca una strana conversazione tra Jake, Lissa e Valerie su come lui si possa far perdonare da Lissa. Intanto Jenna cerca di ristabilire il contatto con Tamara, con l'aiuto di Ming. Jenna viene perdonata, ma Tamara confessa di non aver scritto lei la lettera e di aver detto il contrario solo perch\u00e9 era offesa. Questo fa s\u00ec che Jenna ripensi alla sua \"relazione\" con Matty, mentre lui la vuole portare a cenare in un posto appartato. Il ristorante si rivela essere della famiglia di Matty e le preoccupazioni di Jenna svaniscono quando lo zio di Matty rivela che Matty non ha mai portato prima una ragazza l\u00ec. Quando tornano a casa di Jenna, Tamara e Ming rovinano la loro serata costringendoli a giocare a \"Confessa il tuo segreto\", ma vengono presto conquistate dalla sincerit\u00e0 di Matty. Prima di lasciare Matty e Jenna soli, Tamara sussurra a Jenna di non pensare pi\u00f9 che Matty abbia scritto la lettera. Nel frattempo Lissa e Sedie convincono Jake a rompere la sua amicizia con Jenna, ma egli finisce per scusarsi con Jenna per aver causato il litigio e lascia Lissa.\nFatale Jenna.\nTrama.\nMatty e Jenna durante un barbecue con i genitori di Jenna discutono dell'imminente ballo di fine anno. Matty non invita direttamente Jenna, ma le chiede di che colore sar\u00e0 il suo vestito. Pi\u00f9 tardi, non avendola ancora invitata, le chiede se lei \u00e8 una ragazza da limousine o meno. Jake invita Jenna al ballo dandole un CD musicale con scritto \"Vuoi venire al ballo con me?\"; lei gli dice che non pu\u00f2 andare con lui perch\u00e9 ha gi\u00e0 un accompagnatore. Matty e Jake parlano del ballo e Jake dice a Matty di essere stato rifiutato da Jenna. Matty \u00e8 quasi sul punto di rivelare all'amico che \u00e8 stato lui ad invitare Jenna al ballo ma, desiste dal farlo per paura di ferire l'amico; cos\u00ec chiede a Jenna di saltare il ballo e di avere una serata alternativa, in modo da non ferire Jake. Nel frattempo, Sadie riesce a rubare la cartella su Jenna che contiene la lettera; Jenna \u00e8 sorpresa di essere nominata per il titolo di Reginetta del secondo anno, ma scopre poi che la scheda di voto ha la sua lettera stampata sul retro. Jenna decide cos\u00ec di meritare di pi\u00f9 di ci\u00f2 che le ha offerto Matty, e gli dice che non vuole pi\u00f9 uscire con lui quella notte n\u00e9 al ballo n\u00e9 altrove. Decisa a voltare pagina Jenna invita Jake al ballo; i due vanno insieme a Tamara e Ming e a fine serata si baciano proprio mentre arriva anche Matty, deciso a recuperare il rapporto con Jenna.\nDopo il ballo, Jenna rientra a casa e accidentalmente trova in un cassetto della carta da lettera identica a quella della sua lettera anonima cos\u00ec, capisce che l'autrice della stessa \u00e8 sua madre."}
{"id": "3939018", "revid": "110157", "url": "https://it.wikipedia.org/wiki?curid=3939018", "title": "Ezrina", "text": "L'ezrina, anche chiamata citovillina o villina 2 \u00e8 una proteina codificata negli esseri umani dal gene \"EZR\".\nQuesta proteina di membrana \u00e8 un substrato per le protein-tirosin chinasi presente a livello dei microvilli. In quanto membro della famiglia delle proteine ERM, essa funge da intermedio tra la membrana plasmatica e l'actina, rivestendo un ruolo chiave nell'adesione, nella migrazione e nell'organizzazione delle cellule alle strutture di superficie."}
{"id": "3939021", "revid": "682087", "url": "https://it.wikipedia.org/wiki?curid=3939021", "title": "Villina 2", "text": ""}
{"id": "3939022", "revid": "682087", "url": "https://it.wikipedia.org/wiki?curid=3939022", "title": "Citovillina", "text": ""}
{"id": "3939027", "revid": "729019", "url": "https://it.wikipedia.org/wiki?curid=3939027", "title": "UFC 51", "text": "UFC 51: Super Saturday \u00e8 stato un evento di arti marziali miste tenuto dalla Ultimate Fighting Championship il 5 febbraio 2005 al Mandalay Bay Events Center di Las Vegas, Stati Uniti.\nRetroscena.\nL'evento prevedeva ben due incontri per titoli di categoria, ma nonostante ci\u00f2 venne scelto come main match la sfida tra Tito Ortiz e V\u00edtor Belfort, in quanto i due lottatori dei pesi mediomassimi vantavano un maggior appeal tra il pubblico: fu l'ultima volta dell'UFC dove il main match di un evento in concomitanza con incontri per il titolo non era egli stesso un incontro valido per una cintura di categoria.\nUno dei due incontri per il titolo era la sfida tra Andrei Arlovski e Tim Sylvia per la cintura di campione dei pesi massimi ad interim, cintura messa in palio in quanto l'allora campione dei pesi massimi in carica, Frank Mir, si infortun\u00f2 gravemente a causa di un incidente in moto.\nInizialmente si pens\u00f2 di organizzare l'evento in Giappone, ma Dana White cambi\u00f2 idea a proposito.\nSi vocifer\u00f2 a lungo che tale evento avrebbe ospitato il primo incontro di arti marziali miste femminili nella storia dell'UFC, con la sfida tra Erica Montoya e Shelby Walker, ma nulla si concretizz\u00f2 a tal proposito."}
{"id": "3939039", "revid": "1632387", "url": "https://it.wikipedia.org/wiki?curid=3939039", "title": "Utilitarian", "text": "Utilitarian \u00e8 il quattordicesimo album in studio della band inglese dei Napalm Death, pubblicato il 27 febbraio 2012 dalla Century Media Records.\n\u00c8 uscito in formato CD standard, in edizione limitata con bonus track e in LP con una traccia in pi\u00f9. Le registrazioni sono avvenute nel corso del 2011.\nIl disco.\nL'album non si discosta molto dal precedente \"Time Waits for No Slave\", con un misto di death metal e grindcore al limite del rumorismo puro. L'estremismo musicale della band risalta cos\u00ec in maniera pi\u00f9 brillante rispetto ad altre prove in studio, confermando ancora una volta i Napalm Death come uno dei migliori gruppi della scena grindcore. Il tema principale dei testi \u00e8 la crisi economica degli ultimi anni e le critiche ai tentativi di porvi rimedio."}
{"id": "3939048", "revid": "123992316", "url": "https://it.wikipedia.org/wiki?curid=3939048", "title": "HRT F112", "text": "L'HRT F112 \u00e8 una vettura di Formula 1, con la quale la scuderia spagnola HRT ha affrontato il Campionato del Mondo 2012.\nLivrea e sponsor.\nLa livrea \u00e8 principalmente bianca, con una fascia rossa e oro. Dal Gran Premio di Spagna, le pance laterali vengono decorate con il numero dei piloti scritto in color oro.\nGli unici sponsor che hanno supportato la HRT durante il suo ultimo anno in Formula 1 sono:Tata Motors, KH-7 e Thesan Capital.\nSviluppo.\nLa vettura dal punto di vista aerodinamico, a seguito delle modifiche regolamentari riguardanti le altezze del telaio, \u00e8 caratterizzata dalla presenza di uno scalino nella parte anteriore, al pari della maggior parte delle monoposto avversarie anche se in maniera meno marcata rispetto alle altre. Per quanto riguarda lo schema delle sospensioni, viene impiegato il sistema push rod all'anteriore e quello \"pull rod\" al posteriore.\nCome nelle due stagioni precedenti, il propulsore \u00e8 un V8 della Cosworth ancora nella versione 2010. Per la stagione viene inoltre rinnovato il rapporto di collaborazione con la Williams, con un accordo per la fornitura alla scuderia spagnola del cambio e del KERS; tuttavia in seguito viene presa la decisione di non installare sulla vettura il sistema di recupero dell'energia cinetica, dispositivo non impiegato nemmeno nelle annate precedenti.\nStagione 2012.\nTest.\nCome nelle stagioni precedenti, la HRT non riusc\u00ec a prendere parte ai test invernali. In questo caso il ritardo fu dovuto al mancato superamento dei crash test; in particolare, il test di impatto laterale fu passato solo a fine febbraio, impedendo alla scuderia spagnola di partecipare all'ultima sessione di test invernali, disputata a Barcellona dall'1 al 4 marzo. La vettura scese in pista per la prima volta il 5 marzo, con al volante Karthikeyan.\nCampionato.\nLa quasi totale mancanza di test rese difficile il debutto nel Gran Premio d'Australia e, come accaduto l'anno precedente, entrambi i piloti fallirono la qualificazione, facendo segnare tempi al di sopra del 107% e non venendo ammessi alla gara.\nLa situazione miglior\u00f2 gi\u00e0 nel successivo Gran Premio della Malesia, nel quale sia De la Rosa che Karthikeyan riuscirono a qualificarsi, seppur in ultima fila. Nel resto della stagione i due piloti riuscirono sempre a qualificarsi, ma la F112 risult\u00f2 nettamente la peggior monoposto dello schieramento. In qualche occasione de la Rosa fu in grado di competere con le Marussia, battendoli occasionalmente in qualifica, ma il miglior piazzamento in gara rimase un quindicesimo posto di Karthikeyan, relegando la scuderia al dodicesimo e ultimo posto nella classifica costruttori."}
{"id": "3939050", "revid": "767487", "url": "https://it.wikipedia.org/wiki?curid=3939050", "title": "Abdulah Gegi\u0107", "text": "Carriera.\nNel 1966 guid\u00f2 il Partizan fino alla finale di Coppa dei Campioni, dove venne sconfitto dal Real Madrid. In seguito continu\u00f2 la carriera in Turchia, allendandovi diversi club nei due decenni seguenti."}
{"id": "3939051", "revid": "250563", "url": "https://it.wikipedia.org/wiki?curid=3939051", "title": "Hispania F112", "text": ""}
{"id": "3939053", "revid": "287204", "url": "https://it.wikipedia.org/wiki?curid=3939053", "title": "Abdulah Gegic", "text": ""}
{"id": "3939054", "revid": "621682", "url": "https://it.wikipedia.org/wiki?curid=3939054", "title": "Abdullah Gegi\u0107", "text": ""}
{"id": "3939055", "revid": "729019", "url": "https://it.wikipedia.org/wiki?curid=3939055", "title": "Moroello Malaspina", "text": "Biografia.\nFiglio di Beatrice e di Manfredi Malaspina, capostipite del ramo di Giovagallo, nipote di Corrado (l\u2019Antico) capostipite del ramo dello Spino Secco, nacque intorno al 1268.\nEbbe una sorella di nome Manfredina e si ipotizza l'esistenza di un altro fratello, tale Corradino, menzionato nel 1310 nel giuramento di obbedienza della parte guelfa a Clemente V..\nSi spos\u00f2, probabilmente intorno alla fine del XIII secolo, con Alagia Fieschi, figlia di Nicol\u00f2 Fieschi, dalla quale ebbe cinque figli: Manfredi, Luchino, Giovanni, Beatrice e Fiesca. Alagia Fieschi \u00e8 ricordata da Dante nel XIX Canto del Purgatorio.\nQuadro d'insieme.\nMoroello apparteneva alla famiglia Malaspina che nel XII secolo era in possesso del vasto dominio che comprendeva gran parte dell'appennino emiliano-ligure.\nDopo una serie di divisioni avvenute all'interno della famiglia i possedimenti di Moroello coincisero con quelli appartenenti al suo ramo familiare, i Giovagallo, comprendenti i castelli di Giovagallo, Verrucola Corbellari, Madrignano, Lusuolo, la met\u00e0 di quello di Arcola e alcuni diritti su Villafranca in Lunigiana.\nInoltre, gli sono attribuiti averi nel tortonese e nel piacentino, ma soprattutto in seguito all'acquisizione della Sardegna da parte del cugino Corrado (il Giovane) ottenne parte dei possedimenti dell'isola.\nGrazie alle strategie comuni tra i sottorami di Giovagallo e di Villafranca il patrimonio familiare fu sempre gestito in collaborazione e tutelato nel tempo.\nCarriera politica.\nNelle scelte politiche Moroello continu\u00f2 a prendere decisioni in accordo agli altri rami e sottorami della famiglia, pratica comune tra i Malaspina che raramente intrapresero lotte interne.\nNel 1296 infatti, per mantenere integro il patrimonio familiare, decise in accordo con i cugini Tommaso e Opizzino di divenire reciprocamente eredi alla pari dei beni sardi.\nCollabor\u00f2 anche con Francesco di Bernab\u00f2 dello Spino Fiorito e Franceschino del ramo di Mulazzo nella campagna contro l'arcivescovo di Luni nel 1298.\nCarriera militare.\nMoroello, anche a causa del fatto che il padre rivest\u00ec per lungo tempo il ruolo di capofamiglia, si dedic\u00f2 al mestiere delle armi che lo port\u00f2 a combattere nelle lotte fra comuni e signorie come podest\u00e0 e come capitano di guerra.\nRisale al 1288 la prima documentazione che lo vorrebbe partecipe alla guerra dei guelfi fiorentini contro i ghibellini di Arezzo, tuttavia questa attribuzione \u00e8 incerta.\nSicuramente ha assunto dei ruoli di rilievo per la lega dei comuni guelfi alla fine del XIII secolo.\nPodest\u00e0 per il Comune di Bologna nel 1297 ricopr\u00ec anche il suo primo incarico militare come capitano generale della guerra contro le milizie di Azzo d\u2019Este.\nNel 1299 si aggreg\u00f2 alla famiglia nella storica controversia con l'arcivescovo di Luni, mentre per Matteo Visconti di Lombardia sempre in veste di capitano generale di guerra condusse gli eserciti di Bologna, Parma, Piacenza e Verona contro la lega che faceva capo al marchese di Monferrato.\nFu ripetutamente capitano generale dell'esercito guelfo tra il 1302 e il 1306 nella guerra di Lucca e Firenze contro i guelfi bianchi di Pistoia, in particolare nell'assedio di Serravalle Pistoiese. \nLa partecipazione all'iniziativa bellica gli valse la scomunica papale poi annullata nel 1310.\nDopo la conquista di Pistoia nel 1306 prosegu\u00ec il suo incarico di capitano generale della lega guelfa recandosi nel Mugello e partecipando alla campagna che culmin\u00f2 nell'assedio durato tre mesi di Montaccianico, al termine del quale il castello fu raso al suolo.\nL'esito positivo delle campagne comport\u00f2 anche l'accrescimento dei beni della famiglia Malaspina, in particolare alla fine della guerra contro Pistoia, Moroello si impossess\u00f2 del palazzo Ammannati causando un conflitto con Gherardo Tornaquinci al quale era stato assegnato da Firenze come ricompensa parte del patrimonio della famiglia Ammannati.\nTale conflitto si risolse nel 1309 a favore di Moroello dopo che il comune di Firenze impose a Gherardo Tornaquinci, che aveva occupato gli immobili acquistati da Moroello direttamente dalle famiglie locali dopo la guerra, di restituirli per liberare il passaggio dei fiorentini verso Genova che era stato ostacolato dallo stesso Moroello come reazione all'occupazione dei suoi possedimenti.\nProbabilmente la discussione scaturita con Firenze ai termini della battaglia pistoiese, seppur risolta, port\u00f2 all'affievolirsi dei rapporti tra il comune e Moroello che torn\u00f2 quindi a dedicarsi agli affari di famiglia.\nLa figura di Moroello ebbe quindi forte connotazione militare, ma il suo valore strategico fu anche economico. \nA dimostrazione di ci\u00f2 tra il 1306 e il 1309 risultano in contatto i Malaspina con Giacomo II di Aragona, con il quale nel 1309 ufficializzarono l'alleanza favorendolo nella conquista della Sardegna in cambio del riconoscimento dei loro averi e di ulteriori concessioni.\nI rapporti con l'imperatore.\nL'arrivo in Italia di Arrigo VII nella figura di pacificatore delle fazioni in lotta suscit\u00f2 il favore di Moroello che si present\u00f2 a Vercelli a dicembre del 1310 per rendergli omaggio e ottenere la conferma dei feudi.\nIn quell'anno infatti Arrigo VII fu incoronato imperatore del Sacro Romano Impero e Moroello partecip\u00f2 all'assedio di Brescia (1311) sostenendo la parte imperiale sia militarmente che economicamente e meritandosi la nomina a vicario della citt\u00e0 al termine dell'assedio. Moroello al contrario di altri rami della famiglia rimase sempre fedele all'imperatore.\nNel 1312 la fedelt\u00e0 all'imperatore fu motivo di divisione all'interno della famiglia; motivo della contesa erano i diritti su Aulla in Lunigiana che vedevano i Malaspina scontrarsi nuovamente con la diocesi lunense.\nIl vicario imperiale aveva imposto ai Malaspina di restituire la terra al legittimo proprietario, ma Moroello fu l'unico ad accettare la richiesta ponendosi in aperto contrasto con gli altri componenti della famiglia.\nQuesta formale presa di posizione e la concessione del feudo di Pontremoli alla famiglia Fieschi da parte dell'imperatore port\u00f2, nel 1314, allo scontro con Franceschino Malaspina di Mulazzo. Moroello ribad\u00ec la fedelt\u00e0 all'imperatore e alla famiglia della moglie appoggiando la cessione.\nLe controversie all'interno della famiglia e riguardanti i possedimenti lunigianesi, portarono Moroello a distaccarsi definitivamente dalla famiglia parteggiando per Genova e per i Fieschi fino alla sua morte, avvenuta l'8 aprile 1315.\nL'amicizia con Dante Alighieri.\nDante Alighieri, esiliato da Firenze nel 1302, fu ospite del ramo imperiale della famiglia Malaspina nel 1306 e fu dunque ospite a Mulazzo, capitale dello Spino Secco. La conoscenza di Moroello con il Poeta si \u00e8 con tutta probabilit\u00e0 sviluppata grazie alla mediazione di Cino da Pistoia, tra i massimi amici di Dante, il quale grazie alla conquista di Pistoia, ad opera di Moroello, nel 1306 pot\u00e9 rientrare dall'esilio.\nVi \u00e8 un ricco epistolario tra Cino e Dante nel quale, in un sonetto probabilmente del 1307 indirizzato a Cino, Dante rispose a nome del marchese Moroello dimostrando l'esistenza del legame tra i due. Inoltre, risale allo stesso anno un'epistola attribuita a Dante indirizzata direttamente a Moroello, nella quale il poeta ringraziava il marchese per l'ospitalit\u00e0 goduta in Lunigiana.\nIl legame di Dante con Moroello e altri membri del ramo dello Spino Secco \u00e8 testimoniato non solo dalle epistole, ma anche esplicitato in almeno tre punti della Commedia: una menzione nel canto XXIV dell\u2019Inferno a proposito della battaglia di Campaldino, la lode dedicata all'intera famiglia nel canto VIII del Purgatorio nel quale il personaggio-poeta incontra Corrado (il Giovane) e Nino Visconti, infine un elogio alla moglie di Moroello, Alagia Fieschi, nel XIX canto del Purgatorio.\nL'incoronazione di Arrigo VII ad imperatore del Sacro Romano Impero fu vista positivamente sia da Dante che da Moroello tanto che entrambi si presentarono a Vercelli per rendergli omaggio."}
{"id": "3939061", "revid": "599013", "url": "https://it.wikipedia.org/wiki?curid=3939061", "title": "Josip Pirmajer", "text": "Carriera.\nCon la Nazionale jugoslava prese parte ai Giochi Olimpici del 1964.\nCon la maglia del Partizan vinse il campionato nazionale nel 1965 e raggiunse la finale di Coppa dei Campioni l'anno seguente."}
{"id": "3939064", "revid": "599013", "url": "https://it.wikipedia.org/wiki?curid=3939064", "title": "Branko Ra\u0161ovi\u0107", "text": ""}
{"id": "3939066", "revid": "287204", "url": "https://it.wikipedia.org/wiki?curid=3939066", "title": "Branko Rasovic", "text": ""}
{"id": "3939067", "revid": "124415568", "url": "https://it.wikipedia.org/wiki?curid=3939067", "title": "\u00c1ngelo Henr\u00edquez", "text": "Caratteristiche tecniche.\n\u00c8 in possesso di una buona tecnica, ottimo dribbling e una rapidit\u00e0 eccellente.\nNel 2012 \u00e8 stato inserito nella lista dei migliori calciatori nati dopo il 1991 stilata da Don Bal\u00f3n.\nCarriera.\nClub.\nUniversidad de Chile.\nLa sua carriera da calciatore inizia nel 2007, all'et\u00e0 di 13 anni, quando viene acquistato dall'Universidad de Chile per militare nelle varie divisioni giovanili del club cileno, dopo aver smesso di giocare a tennis, sport praticato fino all'et\u00e0 di 12 anni. Il 27 giugno 2011 compie il suo debutto con \"La U\" durante il match di coppa contro l'Uni\u00f3n San Felipe. Il 22 febbraio 2012 segna la sua prima rete in Coppa Libertadores durante il match, vinto con il risultato di 5 a 1, contro il Godoy Cruz. Il 29 febbraio realizza la sua prima doppietta in campionato, durante la partita giocata contro il Cobreloa.\nManchester United.\nIl 5 settembre 2012 viene acquistato dal Manchester United per una somma intorno ai 5,5 milioni di dollari; prender\u00e0 la maglia numero 21.\nWigan Athletic.\nIl 2 gennaio 2013 il Wigan annuncia di aver preso in prestito il giocatore fino al termine della stagione; l'attaccante prender\u00e0 la maglia numero 11. Gioca 2 partite in Premier League, segnando anche un gol, e 4 partite senza mai segnare in FA Cup, competizione poi vinta dal Wigan per la prima volta nella sua storia.\nReal Saragozza.\nIl 28 agosto 2013 passa in prestito al .\nDinamo Zagabria.\nL'11 agosto 2014 viene girato nuovamente in prestito, questa volta alla . Con la squadra croata \u00e8 protagonista di un'ottima stagione, in cui contribuisce alla vittoria del campionato e della coppa nazionale, grazie ai 26 gol segnati in 30 partite. Il 6 luglio 2015 viene riscattato dalla Dinamo Zagabria per 1.6 milioni di euro.\nNazionale.\nNel novembre 2009 disputa, con la selezione cilena Under-15, il Sudamericano di categoria organizzato in Bolivia; la sua squadra non supera la prima fase: Henr\u00edquez gioca 4 partite e segna 2 gol, entrambi nella partita contro il Paraguay Under-15, ed \u00e8 proprio in quest'occasione che viene visionato dagli osservatori dei \"Red Devils\".\nA marzo 2012 partecipa, con l'Under-17, al Sudamericano di categoria organizzato in Ecuador. Non avr\u00e0 molta fortuna: difatti i cileni si fermano ancora alla prima fase. Durante il torneo disputa 4 partite e va in gol in tre partite: contro la Colombia Under-17, il Brasile Under-17 e il Venezuela Under-17. Il 14 novembre 2012 esordisce con la Nazionale maggiore, segnando anche un gol. Partecipa al Mondiale Under-20 2013 e successivamente con la nazionale maggiore alla Copa America 2015 dalla quale uscir\u00e0 vincitore.\nStatistiche.\nPresenze e reti nei club.\n\"Statistiche aggiornate al 20 maggio 2015.\""}
{"id": "3939068", "revid": "6923", "url": "https://it.wikipedia.org/wiki?curid=3939068", "title": "Radoslav Be\u010dejac", "text": ""}
{"id": "3939072", "revid": "287204", "url": "https://it.wikipedia.org/wiki?curid=3939072", "title": "Radoslav Becejac", "text": ""}
{"id": "3939074", "revid": "3732", "url": "https://it.wikipedia.org/wiki?curid=3939074", "title": "Lista di font", "text": ""}
{"id": "3939075", "revid": "111147573", "url": "https://it.wikipedia.org/wiki?curid=3939075", "title": "F\u00ebdor Antonovi\u010d Bruni", "text": "Biografia e produzione artistica.\nNato in Russia da una famiglia originaria di Mendrisio, figlio del pittore Antonio Baroffio (1762-dopo il 1825) e di Magdalena Bossart, insieme a Sil'vestr Feodosievi\u010d \u0160\u010dedrin, Karl Pavlovi\u010d Brjullov e Aleksandr Andreevi\u010d Ivanov \u00e8 uno di quei pittori russi che, tra gli anni Venti e gli anni Trenta dell'Ottocento, effettuavano lunghi soggiorni in Italia, studiandone la tradizione pittorica dei secoli precedenti e raffigurandone vedute di citt\u00e0, campagne ed elementi naturali, ed eseguendo grandi dipinti di scene storiche dal gusto neoclassico o romantico.\nDopo gli studi all'Accademia di San Pietroburgo, comp\u00ec un primo viaggio a Roma nel 1818, lo stesso anno del primo soggiorno di Ivanov. L'influenza della tradizione italiana e in particolare dello stile di Vincenzo Camuccini si fecero subito sentire nel primo dipinto di una certa importanza dell'autore, \"Morte di Camilla, sorella di Orazio\", dal gusto ancora nettamente neoclassico, eseguito nel 1824 e ora conservato al Museo statale russo di San Pietroburgo.\nTornato a San Pietroburgo, affianc\u00f2 alla carriera pittorica quella accademica, diventando professore all'Accademia. Nel frattempo, lavorava alle pitture per la Cattedrale di Sant'Isacco, della cui realizzazione era stato incaricato anche il Brjullov.\nTorn\u00f2 una seconda volta a Roma, dove dipinse un altro grande quadro, \"Il serpente di bronzo\" (1838). L'ultimo soggiorno italiano, verso il 1845, lo vide impegnato alla realizzazione dei cartoni preparativi per la Cattedrale di Sant'Isacco e dell\"'Iconostasi\" per la chiesa ortodossa di Stoccarda.\nRienrato definitivamente in patria, lavor\u00f2 alle decorazioni per la chiesa di San Salvatore di Mosca e ad un ciclo di incisioni di soggetti presi dalla storia russa. Tuttavia in quegli anni sembr\u00f2 prevalere l'attivit\u00e0 di insegnante e di accademico: oltre ad assumere svariate cattedre all'Accademia, fu direttore dell'Ermitage tra il 1849 e il 1854."}
{"id": "3939079", "revid": "1784492", "url": "https://it.wikipedia.org/wiki?curid=3939079", "title": "Mane Baji\u0107", "text": ""}
{"id": "3939082", "revid": "287204", "url": "https://it.wikipedia.org/wiki?curid=3939082", "title": "Mane Bajic", "text": ""}
{"id": "3939102", "revid": "729019", "url": "https://it.wikipedia.org/wiki?curid=3939102", "title": "Mustafa Hasanagi\u0107", "text": "Carriera.\nFu capocannoniere del campionato jugoslavo nel 1967."}
{"id": "3939103", "revid": "287204", "url": "https://it.wikipedia.org/wiki?curid=3939103", "title": "Mustafa Hasanagic", "text": ""}
{"id": "3939104", "revid": "247222", "url": "https://it.wikipedia.org/wiki?curid=3939104", "title": "Achille Coser", "text": "Carriera.\nCresciuto nell'AlbinoLeffe, nel 2001 viene ceduto alla Bergamasca che gioca nel campionato di Serie D. Tornato all'AlbinoLeffe, il 9 marzo 2003 debutta tra i professionisti in Serie C1 nella sfida contro l' vinta per 1-0 e contribuisce con 3 presenze alla promozione dei seriani in Serie B.\nLa stagione successiva viene ceduto in prestito alla in Serie C2 dove gioca 32 partite. Nel 2004 fa ritorno all'AlbinoLeffe in Serie B debuttando tra i cadetti il 13 marzo 2005 nella sfida contro il persa per 1-0. Rimane con i seriani per tre stagioni, dopodich\u00e9 viene ceduto in prestito al Pergocrema in Serie C2, dove perde la finale play-off col Lecco 1912.\nRitornato dal prestito, gioca altre tre stagioni con l'AlbinoLeffe prima di svincolarsi e accasarsi alla Pro Belvedere Vercelli.\nIl 19 agosto 2010 passa all' in Serie B firmando un contratto per due stagioni. Il 15 luglio 2011 approda in Serie A con il Novara. Debutta in Serie A il 2 maggio 2012 nella partita della 36\u00aa giornata finita 2-2 contro la Fiorentina, che determina l'aritmetica retrocessione in Serie B dei piemontesi dopo un anno dalla promozione.\nIl 21 agosto 2012 viene acquistato a titolo definitivo dal Vicenza.\nIl 22 agosto 2013 viene effettuato uno scambio di prestiti tra e Vicenza: in Romagna arriva Coser mentre Nicola Ravaglia far\u00e0 parte del club veneto.\nNella medesima stagione, con 27 presenze (25 di campionato e 2 di play-off), contribuisce alla quinta storica promozione dei romagnoli in Serie A.\nIl 13 agosto 2014 viene tesserato dal Livorno.\nIl 20 gennaio 2015 viene acquistato a titolo definitivo dalla Virtus Entella.\nIl mese seguente si procura una microfrattura a carico del quinto dito della mano destra che lo tiene lontano fino al 21 marzo quando torna in panchina in Virtus Entella- (2-0). Il 25 giugno seguente passa al S\u00fcdtirol, con cui firma un contratto biennale.\nIl 12 agosto 2016 torna all'AlbinoLeffe.\nCalcioscommesse.\nIn seguito allo scandalo del calcioscommesse, l'8 maggio 2012 viene deferito dalla Procura federale della FIGC.\nIl 1\u00ba giugno 2012 il procuratore federale Stefano Palazzi richiede per lui tre anni di squalifica. Il 18 giugno viene prosciolto in primo grado.\nStatistiche.\nPresenze e reti nei club.\n\"Statistiche aggiornate al 29 aprile 2018\"."}
{"id": "3939105", "revid": "1305772", "url": "https://it.wikipedia.org/wiki?curid=3939105", "title": "Tzivos Hashem", "text": "Tzivos Hashem \u00e8 un'organizzazione giovanile di Brooklyn, New York, fondata nel 1980 dal rebbe di Chabad-Lubavitch, per rispondere alle necessit\u00e0 fisiche e spirituali della giovent\u00f9 ebraica.\nPartecipanti.\nI partecipanti ai programmi di Tzivos Hashem sono al di sotto dell'et\u00e0 di \"bar/bat mitzvah\", provenienti da ambienti di tutte le estrazioni e culture, nell'ambito di appartenenza ebraica.\nScopo.\nL'organizzazione Tzivos Hashem ha lo scopo di rivitalizzare l'identit\u00e0 ebraica nei bambini e giovani persone, offrendo un'istruzione ebraica informale e dei programmi interessanti, pubblicazioni vivaci e dinamiche, incontri personali e assistenza. Aderendo a Tzivos Hashem e seguendo il suo programma di studio della Torah, osservando le \"Mitzvot\", i giovani d'oggi si preparano gradualmente a diventare ebrei adulti, continuando a mantenere le tradizioni e i valori ebraici.\nStoria.\nTzivos Hashem ha iniziato i suoi programmi nell'autunno del 1980. Nel corso dei loro primi dieci anni i programmi sono stati ampliati ad includere una rivista, dei fumetti, un programma radiofonico e squadre di baseball della Lega Shomer Shabbat, in aggiunta ad altri programmi educativi. Da allora l'organizzazione si \u00e8 ulteriormente ampliata e comprende produzioni video, un sito web, concorsi internazionali e il coinvolgimento nel finanziamento e costruzione di orfanotrofi in Ucraina., dispense alimentari e persino un museo per i bambini ebrei.\nPubblicazioni.\nTzivos Hashem pubblica i seguenti periodici per ragazzi: \"Moshiach Times, HaChayol,\" e \"Tzivos Hashem KIDS!\". Moshiach Times \u00e8 stato voluto da rabbi Schneerson. \"HaChayol\" si orienta verso i bambini della comunit\u00e0 Chabad. \"Tzivos Hashem KIDS!\" viene distribuita alle Case Chabad in tutto il mondo. La rivista \"Moshiach Times\" ha impiegato la collaborazione dell'editore di \"Mad Magazine\" e di \"Spy vs. Spy\", l'artista Al Jaffee. \"HaChayol\" ha avuto recentemente come capo redattore il rabbino Chanan Krivisky."}
{"id": "3939111", "revid": "599013", "url": "https://it.wikipedia.org/wiki?curid=3939111", "title": "Giorgio Blasig", "text": "Carriera.\nDopo gli esordi in Serie C con l'Udinese, nel 1969 passa al Mantova dove disputa due campionati di Serie B raggiungendo la promozione in Serie A al termine della stagione 1970-1971.\nL'anno successivo si trasferisce al Livorno disputando un altro campionato di Serie B, terminato con la retrocessione in Serie C. Gioca gli ultimi anni della carriera sui campi della terza serie a Modena, dove ottiene una promozione in Serie B nella stagione 1974-1975, Campobasso ed infine Mantova."}
{"id": "3939114", "revid": "124123", "url": "https://it.wikipedia.org/wiki?curid=3939114", "title": "Olimpiade (figlia di Erode il Grande)", "text": "Olimpiade nacque nel 19 a.C. circa da Erode il Grande e da sua moglie Maltace, una samaritana; suoi fratelli furono i sovrani Antipa e Archelao. Spos\u00f2 il cugino Giuseppe (figlio di Giuseppe, fratello di Erode), cui diede nell'1 a.C. circa una figlia, Mariamne."}
{"id": "3939117", "revid": "219110", "url": "https://it.wikipedia.org/wiki?curid=3939117", "title": "RTMP", "text": ""}
{"id": "3939121", "revid": "729019", "url": "https://it.wikipedia.org/wiki?curid=3939121", "title": "Dragan Jovanovi\u0107", "text": " Venne soprannominato \"\u017dena\" (\"donna\", in serbo) perch\u00e9 aiutava le giocatrici di pallamano dello Jugoslavija, dove giocava sua sorella Emilija.\nCarriera.\nGioc\u00f2 come ala destra e fu uno dei migliori giocatori e goleador jugoslavi del primo dopoguerra. Ha giocato per tutta la carriera nell'SK Jugoslavija, per il quale collezion\u00f2 252 presenze e segn\u00f2 331 gol, diventando il miglior cannoniere della storia del club. Con lo Jugoslavija vince due titoli di campione di Jugoslavia (1924, 1925) e diventa tre volte capocannoniere del campionato (1923, 1924, 1925).\nIndoss\u00f2 la casacca della nazionale jugoslava per 8 volte, segnando 4 gol. Debutt\u00f2 il 28 ottobre 1923 contro la Cecoslovacchia a Praga. La partita fin\u00ec con il risultato di 4-4 e in quell'occasione Jovanovi\u0107 segn\u00f2 una doppietta. La sua ultima partita con la nazionale la gioc\u00f2 il 7 ottobre 1928 sempre contro la Cecoslovacchia e sempre a Praga, solamente che questa volta la Jugoslavia fu sconfitta 7-1. Con la nazionale prende parte al torneo olimpico del 1924 a Parigi, dove la nazionale jugoslava viene eliminata dopo aver perso 7-0 al primo turno contro l'Uruguay.\nTermina la carriera a 26 anni, diventando segretario e capo della sezione calcio dello Jugoslavija.\nMorte.\nIl 2 giugno 1936 Jovanovi\u0107 mor\u00ec in un incidente stradale a Belgrado all'et\u00e0 di 33 anni mentre tornava a casa dalla festa per il 25\u00ba anniversario della fondazione della squadra rivale del BSK. L'auto, che trasportava oltre a Jovanovi\u0107 altre cinque passeggeri, si schiant\u00f2 contro un albero sulla Nemanjina ulica. Dragan Jovanovi\u0107 fu l'unico a perire a causa dell'incidente."}
{"id": "3939122", "revid": "287204", "url": "https://it.wikipedia.org/wiki?curid=3939122", "title": "Dragan Jovanovic", "text": ""}
{"id": "3939123", "revid": "287204", "url": "https://it.wikipedia.org/wiki?curid=3939123", "title": "Ko\u0161-Aga\u010dskij rajon", "text": "Il Ko\u0161-Aga\u010dskij rajon () \u00e8 un municipal'nyj rajon della Repubblica autonoma dell'Altaj, nella Russia asiatica. Istituito nel 1922, occupa una superficie di 4.506 chilometri quadrati, ha come capoluogo Ko\u0161-Aga\u010d e nel 2010 ospitava una popolazione di circa 20.000 abitanti."}
{"id": "3939129", "revid": "347132", "url": "https://it.wikipedia.org/wiki?curid=3939129", "title": "Sede titolare di Forconio", "text": "Forconio (in latino: \"Forconiensis\") \u00e8 una sede vescovile titolare della Chiesa cattolica.\nStoria.\nForcona o Forconio, corrispondente a Bagno, oggi frazione del comune dell'Aquila, fu sede di una diocesi attestata dal VII secolo fino al 1257, quando la sede vescovile fu traslata nella citt\u00e0 aquilana.\nDal 1966 Forconio \u00e8 annoverata tra le sedi vescovili titolari della Chiesa cattolica; dall'11 novembre 2020 il vescovo titolare \u00e8 Robert J\u00f3zef Chrz\u0105szcz, vescovo ausiliare di Cracovia."}
{"id": "3939132", "revid": "2086778", "url": "https://it.wikipedia.org/wiki?curid=3939132", "title": "Storia di Corigliano d'Otranto", "text": "Origini.\nLe origini di Corigliano sono incerte. La cittadina avrebbe origini greche in quanto fondata durante il periodo della Magna Grecia; ma la sua nascita potrebbe risalire invece al periodo romano o addirittura al periodo pre-romano, ad opera dei Messapi, antica popolazione del luogo.\nA parte ci\u00f2, \u00e8 accertato che Corigliano fu abitato da civilt\u00e0 protostoriche, testimoniate dai resti di una specchia in localit\u00e0 \"Serra\" e \"Murica\", nonch\u00e9 l'esistenza di un tempio dedicato a Vesta. Del periodo romano resta il tessuto urbanistico del centro storico nel quale, fra via Capiterra e via Cavour, \u00e8 individuabile un rettangolo abitativo strutturato su lotti corrispondenti a multipli o sottomultipli dell'actus romano.\nPeriodo bizantino.\nAllo sviluppo di Corigliano contribu\u00ec il Cenobio Basiliano di \"San Giorgio\", detto \"sin\u00f2dia\", costruito nel IX secolo, nel quale era attiva una scuola di lingua greca e cultura bizantina che lasci\u00f2 numerosi codici greci, custoditi ora in importanti biblioteche. Questa decadde nel XV secolo con la distruzione del monastero di San Nicola di Casole in Otranto di cui costituiva una grancia.\nPeriodo feudale.\nLe prime notizie storiche si hanno nel 1192, quando re Tancredi di Sicilia infeud\u00f2 il territorio a favore di Pietro Indini.\nIl forestiero che nel Cinquecento o nei primi decenni del Seicento fosse giunto a Corigliano, ancor prima di entrare nel paese da una delle porte, avrebbe dovuto farsi ben riconoscere dai soldati di guardia piazzati sulle mura, sul castello e sulle numerose torri che scandivano il percorso della cinta muraria. Entrare a Corigliano significava entrare in una cittadella militare in cui le esigenze della difesa e soprattutto i molteplici interessi dei feudatari negli affari politici del Regno di Napoli e nelle varie attivit\u00e0 belliche del tempo condizionavano la vita, le abitudini e l'economia, sino a caratterizzare in maniera inconfondibile l'aspetto fisico del paese. La formidabile efficienza dei diversi sistemi difensivi e il potere dissuasivo delle bocche da fuoco poste a presidio dell'abitato e del castello erano tali che raramente se ne rendeva necessario l'impiego; i turchi che, nel 1480, dopo aver occupato la citt\u00e0 di Otranto, scorrazzarono per tutto il Salento depredando molti paesi dell'entroterra, giunti in vista di Corigliano non ardirono neppure avvicinarsi e fecero marcia indietro. Pi\u00f9 frequentemente e pacificamente, le artiglierie venivano usate, invece, per salutare, con cariche a salve, eventi straordinari, festeggiamenti, ricorrenze particolari o l'arrivo di personaggi illustri, come fu quello del padre Francesco Silvestri (Ferrara 1414 - Rennes 1528) generale dell'ordine domenicano quando questi, in viaggio per l'Italia a visitare i conventi del suo ordine, nel novembre del 1525, fece tappa a Corigliano. Di tale evento, la cronaca del viaggio tramandata nella \"Descrittione di tutta Italia\" del padre Leandro Alberti, che era al seguito del generale domenicano, pubblicata a Venezia nel 1553, offre una fedele testimonianza nella quale era ben descritto l'aspetto del paese ed il suo formidabile sistema difensivo incentrato sul castello, sulla cinta muraria e sui relativi armamenti. Dal testo dell'Alberti balza evidente l'immagine di una cittadella militare dotata di tutti i necessari apprestamenti bellici e difesa dalla rocca inespugnabile che Giovan Battista de' Monti appena da qualche anno aveva ampliato e meglio fortificato, principalmente per difesa dal pericolo turco, secondo le pi\u00f9 aggiornate tecniche dell'architettura militare del suo tempo tant'\u00e8 che, se i turchi avessero voluto espugnarla, avrebbe richiesto mesi di assedio, sufficienti ad organizzare la controffensiva e ad impedire ulteriori invasioni.\nAd assicurare un'efficace difesa del paese non erano soltanto le artiglierie e gli imponenti apprestamenti che Giovan Battista de' Monti aveva ben predisposto sin dai primi anni del Cinquecento; vi erano anche le risorse umane costituite dal gran numero di Coriglianesi che, avendo combattuto valorosamente nel 1481 per la riconquista di Otranto caduta l'anno prima in mano dei turchi, con privilegio del sovrano aragonese erano stati esentati dall'obbligo di contribuire alla ricostruzione delle fortificazioni di quella citt\u00e0, dall'onere per il mantenimento dei cavallari di guardia lungo le coste e da altre imposizioni fiscali. Tutto ci\u00f2 non impediva, tuttavia, il fiorire delle normali attivit\u00e0 economiche e commerciali che, ogni marted\u00ec, trovavano il loro punto di riferimento in un ricco e frequentatissimo mercato e, una volta l'anno, in una fiera che, in concomitanza con la festa di San Giorgio, durava diversi giorni.\nFamiglia feudataria de' Monti.\nLa famiglia de' Monti, originaria della Francia e venuta nel Regno di Napoli al seguito di Carlo I d'Angi\u00f2, divenuta poi una delle pi\u00f9 illustri famiglie feudatarie di Terra d'Otranto, famosa per i suoi numerosi uomini d'armi immancabilmente presenti per circa due secoli sui campi di battaglia di tutta Europa, compare per la prima volta a Corigliano con Nicola Antonio, conosciuto anche con il nome di \"Cola Antonio de Capua\", giurista, politico e diplomatico, nato intorno ai primi anni del Quattrocento a Capua, personaggio di spicco della burocrazia aragonese, giudice della Gran Corte Regia e dal 1450 luogotenente della Regia Camera della Sommaria della quale fu presidente sino al 1477. Nel 1465, quando il suo prestigio era all'apice, Nicola Antonio acquist\u00f2 dalla Regia Corte il feudo di Corigliano che, dopo la sua morte, avvenuta nel 1480, pass\u00f2 al primogenito Francesco, uomo d'arme e, anche questi, come il padre, diplomatico e alto funzionario della corte di Ferrante d'Aragona. Egli partecip\u00f2 attivamente alle operazioni militari per la riconquista della citt\u00e0 di Otranto occupata dai turchi nel 1480 e, caduto prigioniero nel febbraio del 1481 in un'imboscata nei pressi di Minervino di Lecce, fu deportato a Costantinopoli da cui pot\u00e9 fare ritorno a seguito di uno scambio di prigionieri, dopo la cacciata dei turchi da Otranto. Ritornato in patria, intraprese con successo una brillante carriera diplomatica al servizio dei sovrani aragonesi: tra gli anni ottanta e gli anni novanta pi\u00f9 volte ambasciatore a Costantinopoli presso i sultani turchi, in Germania, in Ungheria presso Beatrice d'Aragona, figlia del re Ferrante e moglie del re Mattia Corvino. Nel 1496 artefice dell'accordo tra il re di Napoli e Massimiliano d'Asburgo contro i turchi e la Francia. Inviato ambasciatore a Milano presso Ludovico Sforza, svolse importanti incarichi diplomatici anche su incarico di questi e successivamente, nell'imminenza del tracollo militare dello Sforza, insieme ai suoi figli non esit\u00f2 a prendere le armi in sua difesa tant'\u00e8 che nella battaglia di Vigevano, nel febbraio del 1500, rimase ferito e poco manc\u00f2 che venisse fatto prigioniero dai francesi. Mor\u00ec nel 1505 a Pordenone, citt\u00e0 della quale nel 1502 era stato nominato capitano da Massimiliano d'Asburgo.\nDa Francesco, il feudo di Corigliano pass\u00f2 al figlio Giovan Battista, esperto nell'arte militare e che, tra il 1514 e il 1519, fortific\u00f2 il paese e ampli\u00f2 notevolmente il castello dotandolo di potenti artiglierie, dei quattro torrioni angolari che oggi si vedono, nonch\u00e9 di munizioni e di potenti mezzi difensivi. Giovanni Battista, che dall'imperatore Carlo V nel 1534 ottenne su Corigliano il titolo di \"marchese\", dalla moglie Maria Bucali ebbe numerosi figli tra i quali Alessandro, Pompeo e Scipione, tutti avviati alla carriera delle armi.\nAlessandro fu cavaliere di Malta e comandante di fanterie al servizio dell'imperatore Filippo II d'Austria.\nPompeo, oltre ad aver lungamente combattuto per la causa spagnola, sotto falsi connotati di perseguitato dalla Spagna soggiorn\u00f2 lungo tempo a Venezia come spia del vicer\u00e9 di Napoli; poi, avendo aderito alle idee riformiste valdesi e dopo essere uscito indenne una prima volta dalle maglie dell'Inquisizione, il 4 luglio del 1566, fin\u00ec sul rogo, a Roma, nella quale occasione il prestigio della sua potente famiglia e il peso delle sue conoscenze valsero solo a far s\u00ec che, dietro esborso di una ingente somma di denaro, fosse decapitato prima di essere arso sul rogo.\nScipione, tipica figura cinquecentesca di uomo d'armi e, al tempo stesso, letterato, matematico, geografo e poeta, fu per lungo tempo capitano di milizie italiane e spagnole. Intrattenne rapporti con poeti e letterati del suo tempo e si dimostr\u00f2 esperto conoscitore di sette lingue nelle quali amava verseggiare; ha lasciato diversi componimenti a carattere celebrativo ed eroico.\nDopo Giovanni Battista, nel possesso del feudo si susseguono, sempre di padre in figlio, Francesco II dal 1537 al 1557, Giovanni II dal 1557 al 1594, Geronimo dal 1594 al 1644 e Giorgio dal 1644 al 1649; con Giorgio che mor\u00ec giovane, ha termine il marchesato dei de' Monti. Tra il 1649 e il 1651 il feudo pass\u00f2 prima alla sorella Giulia sposata con Francesco Sanfelice e da questi al figlio Alfonso Sanfelice-de' Monti; nel 1651, al termine di contrasti nati in relazione alla successione ereditaria di Giorgio de' Monti, l'intera eredit\u00e0 viene messa all'asta e acquistata dal facoltoso barone di Tutino Luigi Trane."}
{"id": "3939134", "revid": "1983214", "url": "https://it.wikipedia.org/wiki?curid=3939134", "title": "Andy Razaf", "text": "Biografia.\nFiglio di Henry Razafkeriefo, nipote della regina Ranavalona III del Madagascar, il quale fugg\u00ec con la madre a soli 15 anni negli Usa subito dopo l'invasione del Madagascar da parte francese, e Jennie Waller Razafkeriefo, figlia di John L. Waller, primo console nero americano in Madagascar. Cresciuto ad Harlem, lasci\u00f2 la scuola a 16 anni iniziando a lavorare come portiere in un ascensore presso gli uffici della Tin Pan Alley. Un anno dopo scrisse il suo primo testo.\nLe prime pubblicazioni di poesie da parte di Andy Razaf sono intorno al 1917-1918 sul \"Voice\", primo giornale del \"Nuovo Movimento Negro\". Ha collaborato con compositori Eubie Blake, Paul Denniker, Don Redman, James P. Johnson, JC Johnson, Harry Brooks e Fats Waller. Ha scritto anche i testi per classici della storia del jazz come \"Stompin 'at the Savoy\".\nDeve gran parte del suo successo grazie alla collaborazione con Fats Waller, con il quale ha dato vita a molti standard in voga in quegli anni: \"Ain't Misbehavin\", \"Honeysuckle Rose\", \"Cristopher Columbus\", \"The Joint Is Jumpin\"', \"Willow Tree\", \"Keepin' Out of Mischief Now\" e \"Black and Blue\". La sua musica \u00e8 stata ripresa anche da diversi artisti tra cui Benny Goodman, Eubie Blake e Cab Calloway.\nIl suo successo \u00e8 dovuto anche grazie ai suoi testi, alcuni considerati pietre miliari dalle comunit\u00e0 dei neri, situati al primo posto dalla societ\u00e0 americana soprattutto per le questioni razziali. I suoi testi forniscono uno spaccato della vita dei neri a New York nella prima met\u00e0 del XX secolo. Nel 1972, entra nella Hall of Fame dei cantautori.\nMor\u00ec nel 1973, per un male incurabile."}
{"id": "3939137", "revid": "16758", "url": "https://it.wikipedia.org/wiki?curid=3939137", "title": "Tuomo Harjula", "text": "Carriera.\nHa fatto tutta la trafila delle giovanili nell'Oulun K\u00e4rp\u00e4t, squadra della sua citt\u00e0 natale, con cui ha anche esordito in SM-Liiga nella stagione 2000-2001 (gi\u00e0 in precedenza aveva esordito in prima squadra, quando questa giocava in I divisione, la seconda serie). Nel 2002 ha cambiato squadra, passando al Porin \u00c4ss\u00e4t, sempre nella massima serie finlandese.\nHa cominciato poi a girare l'Europa, militando nei campionati austriaco (nella seconda serie, con EHC Lustenau e EHC Bregenzerwald), danese (in massima serie con gli Herlev Hornets) ed italiano (in serie A2 con HC Egna ed EV Bozen, in massima serie con l'HC Bolzano).\nDal 2012 gioca in Serie A2 con l'Hockey Club Eppan-Appiano. Al termine della stagione 2012-2013 vinse il titolo di Serie A2.\nDopo il ritiro ha allenato gli Old Weasels Bozen per la stagione 2014-2015, mentre nella successiva \u00e8 passato alla guida, assieme a Miha Zbontar, delle giovanili sia dell'Ora che dell'Egna.\nDopo la fusione dei due club della Bassa Atesina nell'Hockey Unterland Cavaliers, Harjula \u00e8 divenuto assistant coach di Miha Zbontar per la prima squadra iscritta alla Italian Hockey League. \u00c8 stato confermato anche nella stagione 2020-2021, quando al posto di Zbontar divenne \"head coach\" lo svedese Kjell Lundqvist, che tuttavia lasci\u00f2 la squadra per motivi familiari pochi giorni prima della prima giornata di campionato. La squadra venne affidata ad Harjula fino all'arrivo del nuovo allenatore, Paul Thompson. \nStatistiche.\n\"Statistiche aggiornate a luglio 2012.\""}
{"id": "3939138", "revid": "1573940", "url": "https://it.wikipedia.org/wiki?curid=3939138", "title": "Palazzo Cinughi de' Pazzi", "text": "Palazzo Cinughi de' Pazzi \u00e8 un edificio storico di Siena situato in via Banchi di Sopra, a pochi passi dal Palazzo Spannocchi e dal Palazzo Tolomei.\nLa struttura risale al XIV secolo ed \u00e8 un classico esempio di architettura civile gotica, con facciata in paramento in laterizio; \u00e8 distribuita su tre piani, alla base dei quali si distinguono quattro aperture incorniciate da archi senesi, mentre ai piani superiori sono presenti finestre bifore spartite da piccole colonne in marmo. All'interno la scala e l'atrio sono opera di una ristrutturazione cinquecentesca in stile rinascimentale con l'apporto di piccole volte a crociera sostenute sulla parete attraverso l'elemento architettonico del Peduccio. Oggi il palazzo accoglie abitazioni private, pertanto, \u00e8 previsto vederlo solo dall'esterno."}
{"id": "3939139", "revid": "1522738", "url": "https://it.wikipedia.org/wiki?curid=3939139", "title": "Repubblica polacca", "text": ""}
{"id": "3939140", "revid": "1522738", "url": "https://it.wikipedia.org/wiki?curid=3939140", "title": "Kara Yusuf", "text": "Fu il primo principe della dinastia dei turcomanni, detta del Montone Nero, perch\u00e9 avevano l'effigie di questo animale nelle loro insegne: era signore dell'Armenia quando Tamerlano lo costrinse a fuggire in Egitto. Morto il Conquistatore, Jusuf torn\u00f2 e si nomin\u00f2 Signore della Mesopotamia"}
{"id": "3939144", "revid": "1149807", "url": "https://it.wikipedia.org/wiki?curid=3939144", "title": "Naked Mind", "text": "Naked Mind \u00e8 un brano musicale di Masami Okui scritto da Yabuki Toshiro e dalla stessa Okui, e pubblicato come singolo il 5 dicembre 1996 dalla Starchild. Il singolo \u00e8 arrivato alla trentottesima posizione nella classifica settimanale Oricon dei singoli pi\u00f9 venduti, vendendo 28.760 copie. \"Naked Mind\" \u00e8 stato utilizzato come sigla d'apertura del drama radiofonico \"Slayers N\u30fbEX\", mentre il lato B \"Niji no You ni\" \u00e8 stato utilizzato come sigla di chiusura."}
{"id": "3939145", "revid": "729019", "url": "https://it.wikipedia.org/wiki?curid=3939145", "title": "Klemm Kl 36", "text": "Il Klemm Kl 36 era un monomotore quadriposto da turismo sportivo ad ala bassa sviluppato dall'azienda tedesca Leightflugzeugbau Klemm GmbH negli anni trenta.\nRealizzato su richiesta del Reichsluftfahrtministerium (RLM), il ministero che nel periodo della germania hitleriana sovraintendeva l'intera aviazione tedesca, per la partecipazione all'edizione del 1934 del Challenge International de Tourisme venne prodotto in soli cinque esemplari.\nStoria del progetto.\nTra gli anni venti e gli anni trenta, la capacit\u00e0 e le intuizioni di aziende e progettisti ebbero la possibilit\u00e0 di essere testate grazie alla partecipazione delle manifestazioni aeronautiche, le quali assunsero negli anni una connotazione sempre pi\u00f9 sportiva. In occasione del quarto Challenge internazionale destinato a velivoli da turismo organizzato dalla F\u00e9d\u00e9ration A\u00e9ronautique Internationale (FAI), la federazione che aveva assunto il compito di gestire l'aviazione sportiva internazionale, da disputarsi in Polonia, con partenza da Varsavia, tra il 28 agosto ed il 16 settembre 1934, il Reichsluftfahrtministerium (RLM), che dopo l'avvento del nazismo aveva assunto l'intera gestione dell'aviazione tedesca, decise di emettere una specifica per la realizzazione di un nuovo velivolo adatto a rappresentare la Germania nazista nella competizione. Tra le caratteristiche richieste, oltre all'utilizzo delle tecnologie pi\u00f9 avanzate allora disponibili, il modello doveva essere un monomotore a velatura monoplana.\nAlla richiesta risposero tre aziende aeronautiche nazionali, la Bayerische Flugzeugwerke che stava cercando un'occasione per riproporsi sul mercato dopo un difficile periodo, la Gerhard-Fieseler-Werke e la Leightflugzeugbau Klemm, quest'ultima gi\u00e0 distintasi nelle precedenti edizioni con il modello L 25, presentando rispettivamente il biposto BFW 37, ed i quadriposto Fieseler Fi 97 e Klemm Kl 36. Il primo, bench\u00e9 non si fosse in seguito rivelato tra i modelli meglio piazzati, dar\u00e0 origine con poche modifiche al quadriposto Messerschmitt Bf 108 prodotto in grande serie ed adottato nel ruolo di aereo da collegamento ed addestramento dalla Luftwaffe.\nIl prototipo venne portato in volo per la prima volta nell'aprile 1934."}
{"id": "3939154", "revid": "1573940", "url": "https://it.wikipedia.org/wiki?curid=3939154", "title": "J (singolo)", "text": "J \u00e8 un brano musicale di Masami Okui scritto da Yabuki Toshiro e dalla stessa Okui, e pubblicato come singolo il 5 marzo 1997 dalla Starchild. Il singolo \u00e8 arrivato alla settantanovesima posizione nella classifica settimanale Oricon dei singoli pi\u00f9 venduti, vendendo 7.940 copie. \"J\" \u00e8 stato utilizzato come sigla d'apertura della serie OAV \"Jungle de Ikou!\", mentre il lato B \"spirit of the globe\" \u00e8 stato utilizzato come sigla di chiusura.\nTracce.\nDurata totale: 18:48"}
{"id": "3939167", "revid": "83531", "url": "https://it.wikipedia.org/wiki?curid=3939167", "title": "Bio Boccosi", "text": "Come divulgatore musicale, svolse attivit\u00e0 di giornalista e redattore capo della rivista \"Strumenti &amp; Musica\". Responsabile artistico e didattico della Farfisa fin dal 1946, fu cofondatore del Centro Didattico Musicale Italiano Farfisa, che coordinava le scuole di fisarmonica italiane, uniformandone i programmi di insegnamento. Compr\u00f2 poi le \"Edizioni musicali Farfisa\" per trasformarle nella odierna \"Berb\u00e8n edizioni\".\nIl Maestro Boccosi fu un membro autorevole della \"Conf\u00e9d\u00e9ration Mondial de l'Accord\u00e8on\" e cofondatore del \"Premio Internazionale di Fisarmonica\" di Castelfidardo nel 1964.\nBiografia.\nInfanzia e giovinezza.\nBio Boccosi nacque ad Ancona nel 1912 da una famiglia di buone condizioni economiche, attiva nel commercio del carbone. Alle secondarie intraprende l'Istituto Tecnico Commerciale della sua citt\u00e0, per poi essere impiegato presso la Banca dell'Agricoltura. Fin da giovane per\u00f2 coltiva l'interesse per la musica, condividendolo con il fratello maggiore Berto, che insegnava musica e fuautore di varie opere, liriche e strumentali. Solo in seguito, dalla met\u00e0 degli anni quaranta in poi, Bio riuscir\u00e0 a fare della musica l'elemento centrale della sua vita professionale.\nNegli anni trenta e '40 coltiva la sua passione musicale componendo alcune \"operete\" e varie operine educative per bambini, in gran parte pubblicate nella \"Collana Teatro Minuscolo\", Primavera edizioni, Ancona. Altre composizioni del periodo comprendevano canzoni e liriche; intraprese poi, in questo periodo giovanile le sue prime attivit\u00e0 concertistiche, accompagnando al pianoforte i cantanti d'epoca e dirigendo una propria orchestrina, anche alla Radio e al Teatro delle Muse di Ancona, dove, fra l'altro, fu l'ultimo ad esibirsi prima dei bombardamenti dell'ultima guerra mondiale.\nDopoguerra: L'ingresso alla Farfisa.\nNel 1946, alla nascita della Farfisa, assunse la carica di \"responsabile artistico\" di quella che era destinata a divenire una delle realt\u00e0 industriali pi\u00f9 importanti, a livello internazionale, nel settore degli strumenti musicali e dell editoria musicale; in questa nuova attivit\u00e0 riesce ben presto ad evidenziare le sue capacit\u00e0 professionali e le notevoli qualit\u00e0 organizzative, promuovendo numerose e qualificate iniziative (concorsi, rassegne, convegni, concerti, ecc.). Nel 1947 fa parte del comitato organizzativo del primo concorso nazionale per fisarmonicisti, in cui vinse il Maestro Gervasio Marcosignori, anche lui poi assunto dalla Farfisa. Nell'aprile 1948 esce il primo numero di \"Fisarmonica\", il periodico \"\"di collegamento tra fisarmonicisti dilettanti e professionisti e la ditta Farfisa, pochi mesi diventer\u00e0 il redattore capo. Successivamente la rivista prender\u00e0 il nome di \"Strumenti &amp; Musica\"\", allargando il campo d'interesse a pressoch\u00e9 tutti gli strumenti e le attivit\u00e0 musicali.\nTra gli ultimi anni '40 e i primi anni sessanta, contribuisce con altri musicisti (Franco Alfano, Ettore Pozzoli, Luigi Ferrari Trecate, Adamo Volpi, Vittorio Melocchi, Emilio Gambieri, Lino Liviabella, Gianfelice Fugazza, Luciano Fancelli, Italo Salizzato, Wolmer Beltrami, Efrem Casagrande e tanti altri) alla nascita di quella che pu\u00f2 essere definita la prima storica letteratura \"originale\" per fisarmonica, componendo vari brani di gusto post-romantico, a volte con alcune pennellate ammiccanti al jazz, tra cui ricordiamo tre \"Rapsodie\", \"Fantasia romantica\" e \"Improvvisazioni\".\nAnni '50/'60: La nascita del CDMI e la Farfisa edizioni.\nNel marzo 1958, con altri valenti didatti e musicisti, fonda il \"Centro Didattico Musicale Farfisa\" istituito per le varie scuole di fisarmonica italiane e per dare loro una base di studio, seria e qualificata, con programmi didattici uguali per tutti, fondati su testi e repertorio originali. Il C.D.M.F., che raggruppava centinaia di Scuole e migliaia di allievi, si trasform\u00f2 nell'anno 1966 in \"Centro Didatico Musicale Italiano\" (C.D.M.I.), allargando la propria attivit\u00e0 ad altri strumenti musicali e restando attivo sino agli anni '90. Successivamente, nel 2005, tale associazione didattica, con sede centrale ad Ancona, si trasform\u00f2 in \"Nuovo C.D.M.I.\", con sede centrale a Castelfidardo, dove tuttora prosegue la propria attivit\u00e0.\nNel 1956 il maestro Bio Boccosi rileva le \"\"Edizioni Musicali Farfisa\", facendone un'attivit\u00e0 propria e diventando uno dei principali editori musicali specializzato in musiche per fisarmonica.\nNel 1960 gli viene conferito, a Pavia, l'Oscar Mondiale della Fisarmonica, per i suoi meriti di compositore, editore ed organizzatore, qualit\u00e0 riconosciutegli effettivamente in campo mondiale.\n1965: La Berb\u00e8n edizioni.\nNel 1963 intanto, il M\u00b0 Boccosi e la sua \"Edizioni Musicali Farfisa\"\" avevano acquistato la casa editrice musicale \"B\u00e8rben\", fondata nel 1946 da Benedetto Berlini e specializzata in pubblicazioni per chitarra. Nel 1965, quando il marchio di edizioni Farfisa torn\u00f2 alla fabbrica di strumenti musicali, la casa editrice prese il nome di \"Edizioni Musicali B\u00e8rben\". Successivamente assunse anche la carica di segretario dell'ASCHIT (Associazione Chitarristica Italiana).\nDagli anni '70 ricopre per molti anni la carica di \"segretario generale\" della \"Confederation Mondial de L'Accord\u00e8on\" (C.M.A.), organizzando diverse importanti manifestazioni a livello internazionale.\nNegli ultimi anni, per i suoi cospicui meriti in favore della cultura musicale, molti comuni del Distretto degli strumenti musicali di Castelfidardo \u2013 Loreto \u2013 Recanati, gli conferirono la cittadinanza onoraria. Tra questi sono da menzionare, oltre alla \"sua\" Ancona, anche Castelfidardo, Osimo e Santa Maria Nuova.\nNel dicembre 2003, dopo 52 anni di attivit\u00e0 ininterrotta, per motivi di et\u00e0 (trovandosi alla soglia dei 92 anni) cessa la pubblicazione del Periodico \"Strumenti e Musica\". Bio Boccosi muore ad Ancona il 28 giugno 2006, all'et\u00e0 di 94 anni."}
{"id": "3939174", "revid": "1305772", "url": "https://it.wikipedia.org/wiki?curid=3939174", "title": "Il rivoluzionario", "text": ""}
{"id": "3939177", "revid": "1573940", "url": "https://it.wikipedia.org/wiki?curid=3939177", "title": "Souda, Zettai.", "text": "Souda, Zettai. \u00e8 un brano musicale di Masami Okui scritto da Yabuki Toshiro e dalla stessa Okui, e pubblicato come singolo il 21 giugno 1997 dalla Starchild. Il singolo \u00e8 arrivato alla quarantacinquesima posizione nella classifica settimanale Oricon dei singoli pi\u00f9 venduti, vendendo 11.670 copie. \"Souda, Zettai.\" \u00e8 stato utilizzato come sigla d'apertura della serie OAV \"Soreyuke! Uchuu Senkan Yamamoto Yohko\".\nTracce.\nDurata totale: 20:24"}
{"id": "3939179", "revid": "599013", "url": "https://it.wikipedia.org/wiki?curid=3939179", "title": "Carlo Avedano", "text": "Carriera.\nGioca con il Cagliari in Serie C e in Serie B per un totale di tre stagioni, collezionando 68 presenze di cui 20 tra i cadetti. Successivamente gioca sempre in Serie B con Padova e Treviso. Con i biancoscudati debutta il 13 agosto 1953 in Padova- (3-2). Gioca la sua ultima partita con i padovani il 18 aprile 1954 in Marzotto Valdagno-Padova (1-0)."}
{"id": "3939182", "revid": "1573940", "url": "https://it.wikipedia.org/wiki?curid=3939182", "title": "Palazzo Celsi Pollini", "text": "Palazzo Celsi Pollini, detto anche Palazzo del Vescovo, \u00e8 un edificio storico di Siena situato in pian dei Mantellini 39-41, adiacente alla chiesa di San Niccol\u00f2 del Carmine.\nStoria e descrizione.\nLa sua origine risale al 1525 su progetto del celebre architetto Baldassarre Peruzzi ed \u00e8 una tipica testimonianza di manierismo senese; nel settecento inoltre \u00e8 stato oggetto di ristrutturazione e ampliamento con l'aggiunta dell'ultima campata. Al suo interno sono conservati affreschi attribuiti alla bottega di Bartolomeo Neroni detto il \"Riccio\", come la \"Lapidazione dei Vecchioni accusatori della casta Susanna\" e la \"Clemenza di Scipione che restituisce la sposa a Allucio\". La struttura oggi ospita abitazioni private e pertanto ne \u00e8 prevista la visita solo dall'esterno."}
{"id": "3939187", "revid": "2033069", "url": "https://it.wikipedia.org/wiki?curid=3939187", "title": "Le pazze storie di Dick Van Dyke", "text": "Le pazze storie di Dick Van Dyke (\"The New Dick Van Dyke Show\") \u00e8 una serie televisiva statunitense in 72 episodi trasmessi per la prima volta nel corso di 3 stagioni dal 1971 al 1974. Fu il ritorno alla televisione di Dick Van Dyke dopo \"The Dick Van Dyke Show\".\n\u00c8 una sitcom incentrata sulle vicende di Dick Preston, conduttore di un talk show su una rete televisiva locale di Phoenix, Arizona, che divide il suo tempo tra il lavoro in televisione e la sua vita a casa con la moglie e il figlio.\nProduzione.\nLa serie fu prodotta da Cave Creek Enterprises e girata negli studios della CBS a Los Angeles in California e in Arizona. Le musiche furono composte da Jack Elliot e Allyn Ferguson.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 18 settembre 1971 al 18 marzo 1974 sulla rete televisiva CBS. In Italia \u00e8 stata trasmessa su RaiUno con il titolo \"Le pazze storie di Dick Van Dyke\"."}
{"id": "3939189", "revid": "46931", "url": "https://it.wikipedia.org/wiki?curid=3939189", "title": "The New Dick Van Dyke Show", "text": ""}
{"id": "3939190", "revid": "767487", "url": "https://it.wikipedia.org/wiki?curid=3939190", "title": "Call Me Burroughs", "text": "Call Me Burroughs \u00e8 un album della Beat Generation il cui autore \u00e8 William S. Burroughs, pubblicato sotto licenza di The English Bookshop, nel giugno 1965, e negli USA dalla ESP-Disk di New York, nel 1966.\nRhino Word Beat pubblic\u00f2 nuovamente l'album su supporto CD nel 1995.\nTutti i brani provenivano da letture dei romanzi di Burroughs \"Pasto nudo\", \"La macchina morbida\", e \"Nova Express\".\nProduzione.\nSecondo Barry Miles Burroughs era convinto che l'idea di registrare \"Call Me Burroughs \"fosse stata di Ga\u00eet Frog\u00e9, allora proprietario dell'English Bookshop, dove effettivamente venne registrato l'album.\nFrog\u00e9 a sua volta pubblico 1'000 copie dell'album, che fu per molto tempo l'unico album di Burroughs in circolazione.\nMusicisti.\nRe-release"}
{"id": "3939192", "revid": "46931", "url": "https://it.wikipedia.org/wiki?curid=3939192", "title": "La Famiglia Partridge", "text": ""}
{"id": "3939196", "revid": "599013", "url": "https://it.wikipedia.org/wiki?curid=3939196", "title": "Paul Pogba", "text": "Cresciuto nel settore giovanile dei \"Red Devils\", con cui ha conquistato una FA Youth Cup (2010-2011), passa nel 2012 alla vincendo quattro campionati italiani consecutivi (dal 2012-2013 al 2015-2016), due Coppe Italia anch'esse consecutive (2014-2015 e 2015-2016) e tre Supercoppe di Lega (2012, 2013 e 2015); tornato nel 2016 al Manchester Utd \u2014 con il trasferimento all'epoca pi\u00f9 oneroso nella storia del calcio \u2014, vince una UEFA Europa League (2016-2017) e una Coppa di Lega inglese (2016-2017). \nCon la nazionale ha preso parte ai Mondiali di e Russia 2018, trionfando in quest'ultimo, \u00e8 stato finalista all'Europeo di e ha vinto la UEFA Nations League nel 2020-2021; in ambito giovanile, con la ha trionfato ai Mondiali Under-20 di Turchia 2013.\nConsiderato fin dall'adolescenza tra i maggiori talenti europei della sua generazione, si \u00e8 reso protagonista di una veloce maturazione che ne ha fatto, a poco pi\u00f9 di vent'anni, uno dei migliori centrocampisti del panorama internazionale.\nBiografia.\nLa sua famiglia emigr\u00f2 in Francia dalla Guinea. Ha due fratelli maggiori, i gemelli Florentin e Mathias, anche loro calciatori cos\u00ec come lo zio materno Riva Tour\u00e9, ex giocatore della prima divisione guineana, il primo a intravedere del talento in un Paul ancora bambino.\nCaratteristiche tecniche.\n\u00c8 un incontrista ambidestro che possiede forza atletica, abilit\u00e0 nel pressing e personalit\u00e0, caratteristiche che in mezzo al campo gli permettono di recuperare palloni e vincere contrasti \u2014 soprattutto grazie alle sue lunghe gambe, paragonate da molti ai tentacoli di una piovra, che gli hanno fatto guadagnare il soprannome di \"Polpo Paul\" (in assonanza con l'omonimo cefalopode). Dotato di visione di gioco, \u00e8 capace di organizzare la manovra d'attacco e di accompagnarla, fornendo l'ultimo passaggio ai finalizzatori dell'azione oppure inserendosi lui stesso negli spazi.\nDimostra inoltre potenza e precisione balistica nel tiro da fuori area, da cui l'altro suo nomignolo di \"PogBoom\". La sua posizione preferita \u00e8 quella di regista davanti alla difesa, ma grazie alla sua mobilit\u00e0 in mezzo al campo sa ben proporsi anche come mezzala. Dal punto di vista tattico, il suo apporto risulta efficace anche in posizione pi\u00f9 arretrata, quando limita la sua libert\u00e0 di movimento e le sue sortite in area avversaria in favore di un maggior lavoro di contenimento in mezzo al campo; situazione, questa, pi\u00f9 frequente a vedersi con la rappresentativa nazionale.\nFisicamente paragonato agli esordi a Patrick Vieira, \u00e8 cresciuto avendo come modelli Yaya Tour\u00e9 e il connazionale Abou Diaby. A livello atletico \u00e8 agile e rapido nei movimenti, esibendo un mix tra fisicit\u00e0 ed efficacia; dimostra inoltre pulizia nei tocchi di palla e tempismo nei contrasti, il tutto unito a una buona dose di carisma e personalit\u00e0 in campo. Nel 2016, il suo caratteristico modo di esultare dopo aver segnato un gol, consistente in un passo di \"dab\", contribu\u00ec a fare di questa danza un fenomeno sociale.\nCarriera.\nClub.\nA sei anni i suoi genitori lo portano a giocare nel Roissy-en-Brie, squadra dell'eponima \"banlieue\" parigina in cui \u00e8 cresciuto, dove rimane fino ai tredici anni guadagnandosi il soprannome de \"La Pioche\" (\"Il piccone\"). Dopo aver superato un provino, nel 2006 la societ\u00e0 calcistica del Torcy lo accoglie nelle file della sua Under-13, rimanendo tuttavia solo un anno coi \"Torc\u00e9ens\" prima di passare a titolo gratuito all'accademia giovanile del , tra le pi\u00f9 prestigiose di Francia. Nel biennio trascorso in Alta Normandia Pogba guida l'Under-16 del \"Le HAC\" sino alla finale per il titolo nazionale, persa contro il .\nManchester Utd.\nNel 2009 si accasa oltre Manica al . Il Le Havre denuncia in seguito alla FIFA delle irregolarit\u00e0 nel trasferimento, avvenuto a titolo gratuito, sostenendo che la societ\u00e0 inglese, per convincere la famiglia del giocatore, aveva promesso loro un'abitazione e circa novantamila sterline; in seguito il club francese, che deve contemporaneamente fronteggiare un caso simile anche col Torcy, decide di chiudere il contenzioso accordandosi con i \"Red Devils\" per un conguaglio in denaro. Voluto da Alex Ferguson, viene cos\u00ec inserito nelle giovanili dei rossi di Manchester. Con l'Under-18 risulta decisivo per la conquista della FA Youth Cup, realizzando una rete contro i pari et\u00e0 del in semifinale, e giocando poi anche le finali contro lo . Con la squadra riserve colleziona invece 12 presenze, 3 gol e 5 \"assist\".\nIl 20 settembre 2011 esordisce in prima squadra nella vittoria per 3-0 in Football League Cup sul . In campionato, fa il suo debutto il 31 gennaio 2012 nella sfida vinta contro lo , mentre quattro giorni dopo \u00e8 il turno della prima presenza nelle coppe europee, scendendo in campo contro l' nel ritorno degli ottavi di Europa League. Quando sembra pronto per lui un posto nell'organico della prima squadra, il ritorno al calcio giocato di Paul Scholes il quale pochi mesi prima si era inizialmente ritirato dall'attivit\u00e0 agonistica, lo relega ai margini della rosa: desideroso di giocare, entra in rotta col tecnico Ferguson (il quale accuser\u00e0 di questa mossa il procuratore del giocatore, Mino Raiola) scegliendo di non rinnovare con il Manchester Utd e di svincolarsi al termine della stagione; peraltro, un infortunio alla caviglia pone fine in anticipo alla sua ultima annata in Inghilterra.\nJuventus.\nIl 3 agosto 2012 approda a parametro zero alla squadra italiana della . Inizialmente acquistato in prospettiva come alter ego di Andrea Pirlo, ben presto Pogba emerge nel ruolo di mezzala, e nonostante la giovane et\u00e0 si ritaglia in breve un proprio spazio nell'organico bianconero. Fa il suo esordio da titolare in Serie A il 22 settembre 2012, nel successo casalingo dei bianconeri 2-0 sul , mentre il 2 ottobre successivo debutta in Champions League, subentrando sul finire della sfida interna della fase a gironi contro lo , e il 20 dello stesso mese sigla la sua prima rete in maglia bianconera, nella vittoria in campionato 2-0 allo Stadium contro il . Utilizzato dal tecnico Antonio Conte sempre pi\u00f9 frequentemente, le prestazioni offerte dal giocatore nel prosieguo della stagione portano l'allenatore a modificare il modulo di gioco della squadra, per poter schierare il francese con continuit\u00e0 nel centrocampo bianconero. Alla fine della sua prima, vera, stagione da professionista, arriva il primo scudetto per Pogba, il quale si afferma come la maggiore rivelazione della formazione torinese oltrech\u00e9 del campionato.\nNella prima gara ufficiale della stagione 2013-2014, la Supercoppa italiana contro la , Pogba viene eletto miglior giocatore della finale, col francese che subentra all'infortunato Marchisio nel corso del primo tempo e apre le marcature nel 4-0 che consegna il trofeo alla \"Vecchia Signora\". In campionato, il 29 settembre 2013 \u00e8 un suo gol a decidere il derby della Mole contro il . Al termine dell'anno solare, viene premiato con l'European Golden Boy come miglior giovane calciatore d'Europa.\nIl 20 febbraio 2014 debutta in Europa League coi colori bianconeri, segnando al contempo la sua prima rete nella manifestazione, nel 2-0 casalingo al valevole per l'andata dei sedicesimi di finale; in campo continentale raggiunge coi piemontesi la semifinale della manifestazione, mentre in Serie A arriva a fine stagione il secondo scudetto di fila per Pogba. Il centrocampista francese, ormai stabilmente titolare pur a fronte della giovane et\u00e0, chiude la seconda annata in bianconero con 9 reti in 51 presenze tra campionato e coppe, risultando il bianconero maggiormente utilizzato in stagione.\nNell'annata 2014-2015, coi bianconeri ora allenati da Massimiliano Allegri, il 4 novembre Pogba bagna la centesima presenza in maglia juventina siglando il suo primo gol in Champions League, quello del definitivo 3-2 all'. All'inizio del 2015, il 15 gennaio sigla il suo primo gol in Coppa Italia, nella vittoria 6-1 agli ottavi di finale contro il . Il successivo 19 marzo, durante il \"retour match\" degli ottavi di Champions League sul campo del , subisce una lesione al bicipite femorale destro che lo costringe a fermarsi per i successivi due mesi. L'infortunio gli fa festeggiare lontano dal campo il suo terzo scudetto consecutivo, mentre riesce a recuperare per la finale di Coppa Italia, vinta il 20 maggio a Roma battendo la Lazio 2-1 ai tempi supplementari, per quello che \u00e8 il primo \"double\" nazionale del francese. Chiude la stagione il 6 giugno, a Berlino, scendendo in campo per la prima volta in una finale di Champions League, seppur i bianconeri non riescano a sollevare il trofeo, battuti 1-3 dal .\nApre la stagione 2015-2016, la sua quarta e ultima a Torino, con il successo nella Supercoppa italiana, la terza per il giocatore, vinta l'8 agosto a Shanghai contro la Lazio, in cui il francese serve a Dybala l\"assist\" del definitivo 2-0. Intanto sul piano personale, alla fine dell'anno solare viene inserito per la prima volta nella Squadra dell'anno UEFA e nel FIFA/FIFPro World XI, piazzandosi inoltre al quindicesimo posto nella classifica del Pallone d'oro FIFA. Termina la stagione segnando 10 reti in tutte le competizioni e primeggiando nella classifica dei rifinitori della Serie A, risultando fondamentale nel conseguimento del secondo \"double\" consecutivo della Juventus, che a corollario di una rimonta-record si aggiudica sia lo scudetto \u2014 il quarto per Pogba nonch\u00e9 quinto di fila della Juventus, contribuendo a far bissare al club il suo \"Quinquennio d'oro\" \u2014 sia la Coppa Italia.\nRitorno a Manchester.\nIl 9 agosto 2016 viene ufficializzato il ritorno di Pogba al . Per riacquistare a titolo definitivo il suo ex calciatore, il club inglese sborsa una somma complessiva di 105 milioni di euro (di cui 72 e mezzo finiti effettivamente alla Juventus e 27 al procuratore Mino Raiola): si tratta, in quel momento, del trasferimento pi\u00f9 oneroso nella storia del calcio.\nIl suo secondo debutto con la maglia dei \"Red Devils\" avviene il 19 agosto seguente, nella vittoria casalinga per 2-0 contro il valida per la 2\u00aa giornata di Premier League. Il 24 settembre trova invece il suo primo gol in assoluto con la maglia dei mancuniani, nel 4-1 interno ai campioni in carica del . Il 24 maggio 2017 segna il primo dei due gol che permettono al Manchester Utd di vincere la UEFA Europa League, superando in finale 2-0 l'.\nApre la stagione 2017-2018 giocando la sua prima finale di Supercoppa UEFA, persa 1-2 contro il .\nNazionale.\nNazionali giovanili.\nPogba ha indossato per la prima volta la maglia nazionale nel 2008 con l'Under-16. L'anno dopo fa il suo debutto con l'U-17, con cui partecipa al campionato europeo di categoria chiuso dai giovani francesi al terzo posto (a pari merito con la ). Sempre nel 2010, con l'arrivo del commissario tecnico Pierre Mankowski, fa il suo debutto anche nell'U-18. L'anno successivo veste per la prima volta la maglia dell'U-19, con cui nel 2012 ottiene un altro terzo posto (stavolta assieme all') al campionato europeo di categoria.\nNel 2013 \u00e8 il capitano della Francia U-20 che trionfa in Turchia al campionato mondiale di categoria: si tratta del primo titolo per i transalpini nella storia della competizione. Nel corso del torneo, Pogba va a segno dal dischetto nella sfida dei quarti contro l' e, nella finale del 13 luglio contro i pari et\u00e0 dell', realizza il primo dei tiri di rigore con cui i giovani \"Bleuets\" vincono il titolo mondiale, venendo al contempo eletto miglior giocatore della manifestazione.\nNazionale maggiore.\nIl 14 marzo 2013, quando ancora milita nell'Under-20 francese, Pogba viene convocato per la prima volta in nazionale maggiore dal commissario tecnico Didier Deschamps per le qualificazioni al campionato mondiale di calcio 2014; esordisce da titolare il 22 del mese, nella partita interna vinta 3-1 contro la . Sigla poi il suo primo gol con la nazionale maggiore il 10 settembre 2013, realizzando l'ultima rete francese nel successo dei \"Bleus\" 4-2 in casa della .\nL'anno seguente viene inserito da Deschamps nella lista dei 23 convocati per il in Brasile. L'esordio nel mondiale avviene il 15 giugno, nel \"match\" vinto 3-0 contro l', in cui si procura il rigore del vantaggio dei \"Bleus\"; il 30 giugno, nella sfida degli ottavi contro la , il centrocampista mette a segno il suo primo gol nel torneo iridato, aprendo le marcature nel 2-0 finale dei francesi. Conclude la sua prima rassegna iridata con un'eliminazione ai quarti per mano della poi futura campione del mondo, venendo eletto a fine torneo miglior giovane dell'edizione.\nDue anni dopo viene convocato per il in Francia. Nonostante Pogba contribuisca al cammino dei \"Bleus\" verso la finale, dapprima con una rete ai quarti contro l', e poi con un \"assist\" nella semifinale contro la Germania campione del mondo in carica, il centrocampista disputa un Europeo globalmente al di sotto delle aspettative. Nella finale di Saint-Denis, \u00e8 titolare nella sconfitta 0-1 ai tempi supplementari contro il .\nConvocato per il in Russia, disputa tutte le gare del torneo da titolare, risultando stavolta decisivo in numerose occasioni. Sua una delle quattro reti dei \"Bleus\" nella vittoriosa finale di Mosca contro la (4-2), che permette ai francesi di laurearsi campioni del mondo per la seconda volta nella loro storia. Nel 2021 partecipa alla fase finale del , posticipata di un anno a causa della pandemia di Covid-19 e dove, agli ottavi di finale contro la , segna il gol del provvisorio 3-1 e trasforma poi uno dei tiri di rigore che tuttavia non basta ai \"Bleus\" per evitare l'eliminazione dal torneo.\nStatistiche.\nPresenze e reti nei club.\nPaul Pogba ha totalizzato nella sua carriera 500 presenze e 88 reti con una media di 0,18 gol a partita\n\"Statistiche aggiornate al 22 febbraio 2022\""}
{"id": "3939200", "revid": "1632387", "url": "https://it.wikipedia.org/wiki?curid=3939200", "title": "Azaghal", "text": "Gli Azaghal sono una black metal band finlandese formatasi nel 1995 dal chitarrista Narqath e dall'ex batterista Kalma."}
{"id": "3939204", "revid": "1573940", "url": "https://it.wikipedia.org/wiki?curid=3939204", "title": "Birth (Masami Okui)", "text": "Birth \u00e8 un brano musicale di Masami Okui scritto da Yabuki Toshiro e dalla stessa Okui, e pubblicato come singolo il 22 maggio 1998 dalla Starchild. Il singolo \u00e8 arrivato alla trentaduesima posizione nella classifica settimanale Oricon dei singoli pi\u00f9 venduti, vendendo 25.830 copie. \"Birth\" \u00e8 stato utilizzato come sigla d'apertura della serie televisiva anime \"Akihabara denn\u014d gumi\", mentre il lato B \"Taiyou no Hana\" \u00e8 stato utilizzato come sigla di chiusura."}
{"id": "3939205", "revid": "1305772", "url": "https://it.wikipedia.org/wiki?curid=3939205", "title": "Diocesi di Miseno", "text": "La diocesi di Miseno (in latino: \"Dioecesis Misenensis\") \u00e8 una sede soppressa e sede titolare della Chiesa cattolica.\nStoria.\nMiseno \u00e8 un'antica sede episcopale della Campania, sorta attorno al culto del martire san Sossio.\nSecondo la testimonianza di Quodvultdeus di Cartagine, all'epoca di papa Leone I, tra il 444 e il 449, Floro, ex vescovo di Miseno, cerc\u00f2 di rioccupare la propria sede episcopale, spacciandosi come successore di San Sossio, dotato del potere di fare miracoli; fu arrestato dal prete Eterio e, su ordine del vescovo napolitano Nostriano, bandito dalla regione. Questo Floro viene identificato con l'omonimo vescovo, menzionato senza indicazione della sede di appartenenza, che nel 418 venne deposto da papa Zosimo, assieme ad altri vescovi italiani, per aver aderito all'eresia pelagiana. Floro \u00e8 il primo vescovo documentato di Miseno e, se l'identificazione proposta \u00e8 corretta, documenterebbe l'esistenza della diocesi fin dall'inizio del V secolo.\nIl successivo vescovo noto \u00e8 Concordio, \"episcopus ecclesiae Misenatium\", che figura tra i vescovi che presero parte ai concili celebrati a Roma nei primi anni di pontificato di papa Simmaco. Il suo nome appare negli atti dei concili del 23 ottobre e del 6 novembre, che lo storico tedesco Theodor Mommsen assegna rispettivamente agli anni 501 e 502. Nel concilio del 23 ottobre, convocato dal re Teodorico e che riabilit\u00f2 definitivamente papa Simmaco, Concordio sottoscrisse al 18\u00ba posto gli atti tra Innocenzo di Ferentino e Vitale di Fondi. Nel concilio del 6 novembre, convocato da Simmaco e durante il quale furono prese misure per salvaguardare i beni della Chiesa e proibire la loro alienazione, Concordio figura al 44\u00ba posto nella lista delle sottoscrizioni, tra Felice di Nepi e Amando di Potenza.\nProbabile successore di Concordio \u00e8 Peregrino, che nell'estate del 517 fece parte, assieme a Ennodio di Pavia, della delegazione inviata a Costantinopoli da papa Ormisda nel contesto dello scisma acaciano; la delegazione non ebbe successo e fu costretta a fuggire dalla capitale imperiale. Durante il viaggio d'andata, la delegazione fu latrice di lettere per Doroteo di Tessalonica e Giovanni di Nicopoli.\nA met\u00e0 del VI secolo \u00e8 noto il vescovo Costanzo, che fu destinatario di una lettera di papa Pelagio I datata tra settembre 558 e febbraio 559. Assieme a Vincenzo di Napoli e Gemino di Pozzuoli, ebbe l'incarico di risolvere la disputa sorta tra l\"'ecclesia Vulturnina\" e l'\"ecclesia Pariensis\" (presso Liternum ?), studiando la questione e mettendo per iscritto le decisioni prese, facendole applicare dal \"defensor\" Costantino.\nAlla fine del VI secolo, la sede di Miseno era occupata dal vescovo Bennato, noto grazie all'epistolario di Gregorio Magno. Nel mese di marzo del 592 fu incaricato dal papa di visitare la Chiesa di Cuma, resasi vacante per la morte del vescovo, e di procedere all'elezione del nuovo vescovo, facendo attenzione che non venisse eletto un laico o un chierico non originario della citt\u00e0. Tuttavia il papa cambi\u00f2 idea, e nel mese di luglio dello stesso anno affid\u00f2 a Bennato la cura della diocesi di Cuma, unita a quella di Miseno, con il potere di gestire il patrimonio della Chiesa cumana e di ordinare i chierici, e con la facolt\u00e0 di risiedere nell'una o nell'altra sede. Prima di marzo del 595 Bennato fece richiesta al papa di poter riavere Cicerio, ex schiavo della sua Chiesa, che si era fatto monaco e abitava in Sicilia; il papa, nel mese di marzo, scrisse al diacono Cipriano, rettore del patrimonio romano in Sicilia, con l'incarico di studiare la questione e, dopo attenta indagine, procedere a rinviare Cicerio a Miseno. Nel 598 Bennato si autoaccus\u00f2 di gravi colpe, di cui si ignorano i contenuti; per questo motivo, prima di dicembre di quell'anno, fu deposto da Gregorio Magno, che nomin\u00f2 Fortunato di Napoli visitatore della Chiesa di Miseno per procedere alla nomina di un nuovo vescovo.\nPer il VII secolo sono documentati due vescovi di Miseno. Massimo, \"Mesinati episcopo\", figura tra i vescovi che presero parte al concilio lateranense del 649 indetto da papa Martino I per condannare l'eresia monotelita; il suo nome appare all'85\u00ba posto nella lista dei vescovi che parteciparono al concilio, tra Sapienzio di Nomento e Grazioso di Nepi. A questo concilio si trova anche Barbato di Cuma, chiaro indizio che a quest'epoca la sede cumana aveva riottenuto la sua autonomia. Il 27 marzo 680 papa Agatone convoc\u00f2 un altro concilio dove fu nuovamente condannata la teologia monotelita; Agnello di Miseno figura al 6\u00ba posto nella lista dei vescovi presenti al concilio, tra Pietro di Cuma e Gaudioso di Pozzuoli.\nL'ultimo vescovo noto di Miseno \u00e8 Felice, la cui epigrafe sepolcrale fu scoperta nel 1817 in localit\u00e0 Torre di Cappella. Il testo tuttavia non riporta indicazione cronologiche precise, che possano aiutare a stabilire l'epoca del suo episcopato: si sa solamente che mor\u00ec un 7 dicembre dopo 18 anni e 2 mesi di episcopato. Di certo questo vescovo visse prima della met\u00e0 del IX secolo, epoca in cui la citt\u00e0 di Miseno fu abbandonata dopo l'ennesima incursione dei Saraceni; anche la diocesi fu probabilmente soppressa nella stessa epoca e il suo territorio annesso a quello dell'arcidiocesi di Napoli.\nDal 1970 Miseno \u00e8 annoverata tra le sedi vescovili titolari della Chiesa cattolica; dal 24 agosto 1977 il vescovo titolare \u00e8 Gerhard Pieschl, gi\u00e0 vescovo ausiliare di Limburg."}
{"id": "3939207", "revid": "124123", "url": "https://it.wikipedia.org/wiki?curid=3939207", "title": "Luigi Santamaria", "text": "Fu fondatore e direttore delle scuole tecniche municipali di Napoli, fondatore e Direttore onorario della scuola tecnica di Portici, fondatore e Direttore onorario delle Scuola Professionale Serale di Napoli (Scuola ferroviaria) nel 1879 cui diede il suo nome e che funzion\u00f2 fino al 1927, primo esempio di scuola serale per studenti lavoratori in Italia.\nEletto consigliere Comunale a Napoli nel 1883 e nel 1889, vice Sindaco (sez.Stella) nel 1884, assessore con il carico della Pubblica Istruzione nel 1885 e 1887. \nLa sua opera principale \u00e8 stata una monografia pubblicata nel 1880 dal titolo \"Le scuole di Napoli\"\nLa citt\u00e0 di Napoli negli anni '90 gli ha dedicato una via nella zona Pianura.\nIn alcuni documenti compare come Luigi Santa Maria."}
{"id": "3939218", "revid": "228587", "url": "https://it.wikipedia.org/wiki?curid=3939218", "title": "La pattuglia della strada", "text": "La pattuglia della strada (\"Highway Patrol\") \u00e8 una serie televisiva statunitense in 156 episodi trasmessi per la prima volta nel corso di 4 stagioni dal 1955 al 1959.\n\u00c8 una serie d'azione del genere poliziesco incentrata sulle vicende di Dan Mathews, il capitano burbero di una squadra di polizia in una citt\u00e0 non identificata degli Stati Uniti occidentali.\nProduzione.\nLa serie fu prodotta da ZIV Television Programs e girata nel Red Rock Canyon State Park, a Los Angeles e a Lancaster in California.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 3 ottobre 1955 al 1\u00ba settembre 1959 in syndication. In Italia \u00e8 stata trasmessa con il titolo \"La pattuglia della strada\".\nAlcune delle uscite internazionali sono state:"}
{"id": "3939219", "revid": "1573940", "url": "https://it.wikipedia.org/wiki?curid=3939219", "title": "Jiyuu e no Shoutai", "text": " \u00e8 un brano musicale del gruppo musicale giapponese de L'Arc~en~Ciel, pubblicato come primo singolo estratto dall'album \"Awake\", il 2 giugno 2004. Il singolo ha raggiunto la prima posizione della classifica Oricon dei singoli pi\u00f9 venduti in Giappone, rimanendo in classifica per tredici settimane e vendendo 215.134 copie. Il singolo \u00e8 stato certificato disco di platino dalla RIAJ.\nTracce.\nDurata totale: 16:32"}
{"id": "3939220", "revid": "599013", "url": "https://it.wikipedia.org/wiki?curid=3939220", "title": "Highway Patrol", "text": ""}
{"id": "3939222", "revid": "974381", "url": "https://it.wikipedia.org/wiki?curid=3939222", "title": "Hit Me Like a Man", "text": "Hit Me Like a Man \u00e8 il secondo EP del gruppo alternative rock statunitense The Pretty Reckless. \u00c8 stato pubblicato il 6 marzo 2012, dalla Interscope Records. Contiene tre nuovi brani, oltre che a due versioni live di due brani estratti dall'album di debutto della band \"Light Me Up\"."}
{"id": "3939223", "revid": "30794", "url": "https://it.wikipedia.org/wiki?curid=3939223", "title": "Palazzo Bichi Ruspoli", "text": "Il Palazzo Bichi Ruspoli, conosciuto anche come Castellare dei Rossi \u00e8 un edificio storico di Siena, situato in via Banchi di Sopra. Non va confuso con l'omonimo palazzo di Roccalbegna.\nStoria e descrizione.\nLa struttura corrisponde all'accorpamento di tre diversi edifici: uno di questi risale alla prima met\u00e0 del XVIII secolo, la cui costruzione fu commissionata dai marchesi Bichi Ruspoli allo scultore e architetto senese Jacopo Franchini. La strutture precedente, invece, che comprende la torre e un altro edificio, risale al XIII secolo ed \u00e8 tutt'oggi ben conservata.\nSuccessive ristrutturazioni, che hanno lasciato intatti i tipici stucchi barocchi della cappella gentilizia del \"castellare\", hanno dato agli ambienti interni caratteri tipici del Neoclassicismo: le pregevoli decorazioni che vi si conservano sono opera di noti artisti senesi, tra cui Alessandro Franchi e Cesare Maffei. Oggi il palazzo nobiliare \u00e8 adibito a uso privato e commerciale, riservato in parte come sede di attivit\u00e0 bancaria."}
{"id": "3939232", "revid": "1149807", "url": "https://it.wikipedia.org/wiki?curid=3939232", "title": "Killing Me", "text": "Killing Me \u00e8 un brano musicale del gruppo musicale giapponese de L'Arc~en~Ciel, pubblicato come secondo singolo estratto dall'album \"Awake\", il 13 gennaio 2005, ed utilizzato come sigla finale del programma televisivo \"Mathew's Best Hit TV\". Il singolo ha raggiunto la prima posizione della classifica Oricon dei singoli pi\u00f9 venduti in Giappone, rimanendo in classifica per dodici settimane e vendendo 193.772 copie. Il singolo \u00e8 stato certificato disco d'oro dalla RIAJ. Il gruppo ha collaborato con Sayaka Aoki nel brano sul lato B \"Round and Round 2005\", che segna la seconda apparizione del loro gruppo alter ego, i P'unk-en-Ciel)."}
{"id": "3939234", "revid": "599013", "url": "https://it.wikipedia.org/wiki?curid=3939234", "title": "Nagoya Grampus 2012", "text": "Questa voce raccoglie le informazioni riguardanti il Nagoya Grampus nelle competizioni ufficiali della stagione 2012.\nMaglie e sponsor.\nLe maglie, prodotte da Le Coq Sportif, recano sulla parte anteriore lo sponsor Toyota."}
{"id": "3939236", "revid": "838137", "url": "https://it.wikipedia.org/wiki?curid=3939236", "title": "Campagna Noachica", "text": ""}
{"id": "3939237", "revid": "1573940", "url": "https://it.wikipedia.org/wiki?curid=3939237", "title": "New World (L'Arc-en-Ciel)", "text": "New World\u00e8 un brano musicale del gruppo musicale giapponese de L'Arc~en~Ciel, pubblicato come terzo singolo estratto dall'album \"Awake\", il 6 aprile 2005, ed utilizzato come tema del programma televisivo della Nippon Television \"THE LIVE 2005\". Il singolo ha raggiunto la prima posizione della classifica Oricon dei singoli pi\u00f9 venduti in Giappone, rimanendo in classifica per sette settimane e vendendo 183.181 copie.\nTracce.\nDurata totale: 17:26"}
{"id": "3939239", "revid": "2043174", "url": "https://it.wikipedia.org/wiki?curid=3939239", "title": "Dire quasi la stessa cosa", "text": "Dire quasi la stessa cosa, sottotitolato \"Esperienze di traduzione,\" \u00e8 una raccolta di saggi di Umberto Eco pubblicata nel 2003 presso Bompiani, su temi di teoria della traduzione, che partono dal racconto dell'esperienza personale come traduttore, redattore di traduzioni altrui o autore tradotto da altri.\nI racconti sono basati sia su conferenze e seminari tenuti alle universit\u00e0 di Toronto, Oxford e Bologna, sia su altri studi e riflessioni, dall'introduzione agli \"Esercizi di stile\" di Queneau (tradotti nel 1983), a quella a \"Sylvie\" di Nerval (tradotto nel 1999), passando per \"La ricerca della lingua perfetta\" (1993), e per l'introduzione alla traduzione trilingue di \"Anna Livia Plurabelle\" di James Joyce (nella collana \"Scrittori tradotti da scrittori\" di Einaudi, 1996), fino ad articoli scritti per la rivista \"VS\" (n. 82, 1999 e n. 85-87, 2000).\nPur non avendo pretesa di studio finale su un problema che resta aperto, il libro e riflette una lunga attivit\u00e0 critica e semiotica. In questo senso \u00e8 vicino a un'autobiografia scientifica e parziale dell'autore: evita il problema delle lingue classiche, sfiora appena quello dell'adattamento tra diversi mezzi di comunicazione, come dal romanzo al cinematografo, e racconta l'attivit\u00e0 editoriale e di insegnamento, non solo per aneddoti.\nTra gli studiosi di riferimento L. Hjelmslev (con le categorie di \"forma\" e \"sostanza\"), A. J. Greimas, Roman Jakobson e i formalisti russi, C. S. Peirce (con il concetto di \"interpretante\") e in genere l'ermeneutica collegata a Gadamer, Lawrence Venuti (per i concetti di \"domesticating\" e \"foreignizing\"), George Steiner (con il suo pioneristico \"After Babel\") ecc.\nTra gli autori usati come esempi, oltre ai citati, Charles Baudelaire, Collodi, Dante, Manzoni, Montale, Poe e la \"Bibbia\"."}
{"id": "3939242", "revid": "510537", "url": "https://it.wikipedia.org/wiki?curid=3939242", "title": "Violaciocca rossa", "text": ""}
{"id": "3939243", "revid": "339392", "url": "https://it.wikipedia.org/wiki?curid=3939243", "title": "Rear window (film 1998)", "text": ""}
{"id": "3939245", "revid": "1305772", "url": "https://it.wikipedia.org/wiki?curid=3939245", "title": "Skeleton Man", "text": ""}
{"id": "3939247", "revid": "767487", "url": "https://it.wikipedia.org/wiki?curid=3939247", "title": "Katov (Boemia meridionale)", "text": "Katov \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3939248", "revid": "1573940", "url": "https://it.wikipedia.org/wiki?curid=3939248", "title": "Palazzo Bianchi Bandinelli", "text": "Palazzo Bianchi Bandinelli \u00e8 un edificio storico di Siena, situato in via Roma n\u00b0 2, a pochi passi da Porta Romana e nei pressi dell'Arco di San Maurizio.\nStoria e descrizione.\nLa sua costruzione ha origine nel XVIII secolo sull'antica Via Francigena e, dopo essere divenuto propriet\u00e0 della famiglia di Giulio Bianchi Bandinelli, Governatore di Siena in Et\u00e0 napoleonica, venne riedificato in Stile Impero, molto diffuso in quegli anni. All'interno sono conservati dipinti mitologici in Stile neoclassico, opere dell'illustre pittore italiano Luigi Ademollo.\nIl palazzo oggi ospita abitazioni private, pertanto, ne \u00e8 prevista la visita solo dall'esterno."}
{"id": "3939249", "revid": "834", "url": "https://it.wikipedia.org/wiki?curid=3939249", "title": "Six Nights of Mistery", "text": ""}
{"id": "3939251", "revid": "1305772", "url": "https://it.wikipedia.org/wiki?curid=3939251", "title": "Sempre nei guai", "text": ""}
{"id": "3939253", "revid": "1305772", "url": "https://it.wikipedia.org/wiki?curid=3939253", "title": "Nothing but Trouble", "text": ""}
{"id": "3939258", "revid": "89805456", "url": "https://it.wikipedia.org/wiki?curid=3939258", "title": "Tannenbusch", "text": "Tannenbusch \u00e8 un quartiere nel distretto urbano di Bonn e conta circa 16.000 abitanti.\nViene distinto in due parti \"Alt-Tannenbusch\" (Tannenbusch vecchia) e \"Neu-Tannenbusch\" (Tannenbusch nuova)."}
{"id": "3939259", "revid": "287204", "url": "https://it.wikipedia.org/wiki?curid=3939259", "title": "Klenovice", "text": "Klenovice \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3939260", "revid": "1543377", "url": "https://it.wikipedia.org/wiki?curid=3939260", "title": "Jermichael Finley", "text": "Fu scelto nel corso del terzo giro del Draft NFL 2008. Al college gioc\u00f2 a football a Texas.\nCarriera universitaria.\nL'8 gennaio 2008, Finley dichiar\u00f2 che avrebbe saltato l'ultimo anno di college per rendersi eleggibile nel Draft NFL. Il capo-allenatore dei Texas Longhorns, Mack Brown disse: \"Finley finir\u00e0 la sua carriera come uno dei pi\u00f9 produttivi tight end nella storia della scuola dopo aver gestito bene se stesso sia dentro che fuori dal campo durante il suo periodo in Texas.\"\nCarriera professionistica.\nGreen Bay Packers.\nFinley fu scelto dai Green Bay Packers al terzo giro del Draft 2008. Egli lott\u00f2 con Tory Humphrey nel training camp per il posto di tight end numero 2 dei Packers. Finley in seguit\u00f2 soffi\u00f2 il posto di titolare al veterano Donald Lee.\nFinley ebbe la stagione della svolta nel 2009, facendo registrare la sua prima gara da 100 yard il 5 ottobre contro i Minnesota Vikings. Il 10 gennaio 2010, Finley mise insieme una storica prestazione nello scontro dei playoff tra i Packers e gli Arizona Cardinals, ricevendo 6 passaggi per 159 yard, all'epoca il secondo maggior numero ricevute da un tight end nei playoff dopo Kellen Winslow a Miami.\nDopo aver giocato da oltre 100 yard nelle prime 3 gare del 2010, Finley soffr\u00ec contro i Washington Redskins un infortunio al ginocchio che mise fine in anticipo alla sua stagione. Fu messo dai Packers nella lista degli infortunati il 17 ottobre.\nFinley inizi\u00f2 bene la stagione 2011, ricevendo 3 touchdown nella settimana 3 contro i Chicago Bears. Malgrado si fosse fatto sfuggire alcuni palloni chiave nel finale di stagione, Finley fin\u00ec comunque terzo tra i tight end per TD ricevuti e 12\u00ba in termini di yard. Nei playoff i Packers campioni in carica, reduci dal miglior record della lega (15-1), furono eliminati nel divisional round dai New York Giants. Finley, nella seconda gara di playoff in carriera, dopo aver saltato la campagna vincente dell'anno precedente, ricevette 4 passaggi per 37 yard totali.\nDopo la stagione 2011, Finley divenne free agent. Il 22 febbraio 2012, i Green Bay Packers rifirmarono Jermichael Finley con un prolungamento biennale del valore di 14 milioni di dollari. Finley avrebbe guadagnato un po' pi\u00f9 di 5 milioni di dollari nel 2012 ed attorno agli 8 milioni l'anno successivo.\nNella stagione 2012, Finley segn\u00f2 il suo primo touchdown dell'anno nel debutto contro i San Francisco 49ers e il secondo, a causa di vari infortuni, solo nella settimana 11 contro i Detroit Lions.\nPer il secondo anno consecutivo i Packers persero al debutto contro i 49ers, con Finley che ricevette 56 yard e segn\u00f2 un touchdown. Un altro touchdown lo segn\u00f2 nella vittoria della settimana successiva sui Redskins e il terzo nella settimana 7 coi Browns, in cui fu per\u00f2 costretto a d uscire per un infortunio al collo che di fatto pose fine alla sua carriera.\nStatistiche.\nStagione regolare\nPlayoff"}
{"id": "3939262", "revid": "1442080", "url": "https://it.wikipedia.org/wiki?curid=3939262", "title": "Chabadnitze", "text": "Una Chabadnitze (Yiddish:\u05d7\u05d1\"\u05d3\u05e0\u05d9\u05e6\u05e2), nota anche come \u05d7\u05d3\u05e8 \u05e9\u05e0\u05d9 () \u00e8 una piccola stanza riservata, che si trova nelle sinagoghe Chabad. \u00c8 specificamente designata a coloro che devono pregare a lungo, secondo la tradizione di meditazione Chabad, ritirandosi in un posto silenzioso e tranquillo. In merito, il sesto Rebbe di Lubavitch, Rabbi Yosef Yitzchok Schneersohn ebbe a dire:\nOra tutte le sinagoghe Chabad hanno una \"Chabadnitze\"."}
{"id": "3939265", "revid": "287204", "url": "https://it.wikipedia.org/wiki?curid=3939265", "title": "Kom\u00e1rov (Boemia meridionale)", "text": "Kom\u00e1rov \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3939269", "revid": "1573940", "url": "https://it.wikipedia.org/wiki?curid=3939269", "title": "Scaphiophryne marmorata", "text": "Scaphiophryne marmorata \u00e8 una rana della famiglia Microhylidae, endemica del Madagascar.\nDescrizione.\n\u00c8 una rana di taglia medio-piccola, che raggiunge i 32\u201336\u00a0mm di lunghezza nei maschi, e i 35\u201344\u00a0mm nelle femmine.La colorazione del dorso \u00e8 verde con striature simmetriche bruno-nerastre. La pelle presenta un certo numero di granulosit\u00e0, con alcuni rilievi pi\u00f9 pronunciati in corrispondenza delle spalle.\nDistribuzione e habitat.\nQuesta rana \u00e8 diffusa nelle foreste pluviali del Madagascar centro-orientale, da Zahamena sino ad Andasibe, ad altitudini comprese tra 100\u00a0m e 1.000\u00a0m.\nBiologia.\n\u00c8 una specie particolarmente elusiva le cui abitudini sono ancora poco note. Recenti osservazioni indicano che lo sviluppo dei girini avvenga in pozze temporanee poco profonde nella foresta pluviale."}
{"id": "3939274", "revid": "767487", "url": "https://it.wikipedia.org/wiki?curid=3939274", "title": "Nemesis (Azaghal)", "text": "Nemesis \u00e8 un album del gruppo black metal finlandese Azaghal, pubblicato il 31 gennaio 2012 dall'etichetta discografica Moribun Records."}
{"id": "3939275", "revid": "599013", "url": "https://it.wikipedia.org/wiki?curid=3939275", "title": "Tak\u012bs Oikonomopoulos", "text": ""}
{"id": "3939278", "revid": "287204", "url": "https://it.wikipedia.org/wiki?curid=3939278", "title": "Takis Oikonomopoulos", "text": ""}
{"id": "3939279", "revid": "2024225", "url": "https://it.wikipedia.org/wiki?curid=3939279", "title": "Provaci ancora, Harry", "text": "Provaci ancora, Harry (\"The Law and Harry McGraw\") \u00e8 una serie televisiva statunitense in 16 episodi trasmessi per la prima volta nel corso di una sola stagione dal 1987 al 1988. \u00c8 uno spin-off della serie \"La signora in giallo\" (in cui era gi\u00e0 apparso il personaggio protagonista, Harry McGraw).\nTrama.\n\u00c8 una serie del genere giallo incentrata sui casi del detective privato Harry McGraw, alcuni dei quali risolti da lui per conto della procuratrice distrettuale Ellie Maginnis che trova i metodi di McGraw un po' difficili da digerire, anche se efficaci. Un'attrazione romantica tra i due viene appena suggerita nel corso della stagione ma la serie non dur\u00f2 abbastanza a lungo affinch\u00e9 si sviluppasse una sottotrama adeguata.\nProduzione.\nLa serie, ideata da Peter S. Fischer, fu prodotta da Universal TV. Le musiche furono composte da Richard Markowitz. Tra i registi della serie sono accreditati Peter Crane e Allen Reisner.\nDistribuzione.\nLa serie fu trasmessa negli Stati Uniti dal 27 settembre 1987 al 10 febbraio 1988 sulla rete televisiva CBS. In Italia \u00e8 stata trasmessa nel 1990 su RaiUno con il titolo \"Provaci ancora, Harry\".\nAlcune delle uscite internazionali sono state:"}
{"id": "3939280", "revid": "247222", "url": "https://it.wikipedia.org/wiki?curid=3939280", "title": "Pier Luigi Zeno", "text": ""}
{"id": "3939281", "revid": "88740", "url": "https://it.wikipedia.org/wiki?curid=3939281", "title": "Diario di un vecchio pazzo", "text": "Diario di un vecchio pazzo \u00e8 un romanzo scritto dal Jun'ichir\u014d Tanizaki nel 1961. \u00c8 l'ultima opera dell'autore giapponese e contiene numerosi elementi autobiografici.\nTrama.\nIl romanzo \u00e8 scritto quasi per intero in forma di diario e riporta la descrizione della vita del signor Tokusuke, un anziano e benestante giapponese, tra il 16 giugno e il 18 novembre 1960. Vengono quindi riportate le note redatte dalla sua figlia maggiore, Itsuko Shiroyama, dal medico curante dottor Katsumi e dalla signora Sasaki, l'infermiera che ha in cura il signor Tokusuke. Le note risalgono ai mesi successivi rispetto alla fine del diario, un periodo nel quale il signor Tokusuke non era pi\u00f9 in grado di scrivere autonomamente a causa di una serie di ictus.\nIl diario, oltre che da dettagliate descrizioni delle cure e degli esami medici a cui l'anziano \u00e8 sottoposto, \u00e8 dominato dalla passione che questo prova per la propria giovane nuora.\nLa donna, oltre che per l'avvenenza, colpisce Tokusuke anche per i costumi spregiudicati (ha infatti l'amante, assiste a incontri di boxe e guida l'automobile) e per il modo di vestire all'occidentale, in forte contrasto con le altre componenti della famiglia.\nL'attrazione sessuale verso Satsuko \u00e8 connotata da forti elementi di feticismo, tanto che i piedi della donna diventano l'oggetto di desiderio prevalente dell'anziano e ormai impotente suocero.\nNella cultura di massa.\nAl romanzo \u00e8 in parte ispirato il film \"La contessa bianca\", diretto nel 2006 da James Ivory."}
{"id": "3939282", "revid": "466539", "url": "https://it.wikipedia.org/wiki?curid=3939282", "title": "Anthony Andrews", "text": "Biografia.\nSposato con l'attrice Georgina Simpson, ha tre figli: Joshua, Jessica e Amy-Samantha. Ha iniziato a recitare nel 1968, facendo varie apparizioni sia sul grande schermo che in televisione. Tra i film, ha recitato in \"Il discorso del re\" (2010), nel ruolo del politico britannico Stanley Baldwin."}
{"id": "3939287", "revid": "46931", "url": "https://it.wikipedia.org/wiki?curid=3939287", "title": "The Law and Harry McGraw", "text": ""}
{"id": "3939289", "revid": "287204", "url": "https://it.wikipedia.org/wiki?curid=3939289", "title": "Ko\u0161\u00edn", "text": "Ko\u0161\u00edn \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3939290", "revid": "110157", "url": "https://it.wikipedia.org/wiki?curid=3939290", "title": "PalaGuerrieri", "text": "Il palasport Giuliano Guerrieri \u00e8 un impianto sportivo sito a Fabriano.\nHa una capienza di circa 4.050 posti a sedere, distribuiti unicamente in due tribune ai lati del rettangolo di gioco. Il materiale con cui \u00e8 costruito \u00e8 prevalentemente il legno. Non ci sono settori di curva dietro ai canestri.\nLa struttura \u00e8 stata inaugurata nel marzo 1983 in occasione di Honky Fabriano-Victoria Libertas Pallacanestro 83-79, incontro valido per l'ultima giornata del campionato di Serie A (pallacanestro maschile)Serie A1 1982\u201383, il primo disputato dai fabrianesi nella massima serie.\nDal 1996 al 2002 l'impianto era denominato PalaIndesit per motivi di sponsorizzazione, fintanto che nel 2002 fu approvata l'intitolazione del palazzetto in memoria di Giuliano Guerrieri, allenatore che guid\u00f2 il Fabriano Basket a partire dalla sua fondazione fino al 1979 portandola dalle serie minori fino alla Serie B. La decisione di adottare il nome PalaGuerrieri fu presa anche in funzione di una raccolta firme tenuta in citt\u00e0. La cerimonia ufficiale si svolse il 12 maggio 2002 in occasione della partita contro la Victoria Libertas Pallacanestro, valevole per ottavi di finale dei playoff di Serie A. \nAd ora il palasport risulta inagibile a causa di danni strutturali causati anche dalla poca manutenzione.\nOggi.\nAttualmente il PalaGuerrieri \u00e8 diventato la casa delle giovanili della Basket School Fabriano che vi ha costituito la propria sede sociale. A livello Senior, invece, gioca la squadra fabrianese Janus Basket Fabriano (partecipante al terzo campionato nazionale Serie B, in precedenza (fino al 2012-13) il Palasport era utilizzato per le partite della Spider Fabriano, che nella stagione 2011\u201312 giocava nella DNA (Divisione Nazionale A) e prima ancora per quelle del Fabriano Basket, che ha militato per 30 stagioni in A1 e A2\nIn questo palazzetto si disputano anche partite di pallavolo come quelle della serie D di cui ne fa parte la Pallavolo Fabriano, inoltre si disputano ogni anno una giornata del campionato italiano di Serie A di Ginnastica Ritmica in cui gioca la Faber Ginnastica Ritmica Fabriano."}
{"id": "3939291", "revid": "419471", "url": "https://it.wikipedia.org/wiki?curid=3939291", "title": "PalaIndesit", "text": ""}
{"id": "3939293", "revid": "287204", "url": "https://it.wikipedia.org/wiki?curid=3939293", "title": "Kosin", "text": ""}
{"id": "3939295", "revid": "46931", "url": "https://it.wikipedia.org/wiki?curid=3939295", "title": "The Law &amp; Harry McGraw", "text": ""}
{"id": "3939297", "revid": "112835735", "url": "https://it.wikipedia.org/wiki?curid=3939297", "title": "Targa blu", "text": "Una targa blu (in inglese \"blue plaque\") \u00e8 un segno permanente installato in un luogo pubblico per commemorare un legame tra quel posto ed una persona, o un evento celebri. Serve quindi come marcatore storico, originariamente utilizzato nei paesi anglosassoni e poi diffusosi altrove.\nLe prime targhe blu del mondo sono state installate a Londra, in Inghilterra gi\u00e0 nel XIX secolo per contrassegnare le case e luoghi di lavoro di personaggi famosi. Questo tipo di commemorazione di queste persone sopravvive ancora oggi ed \u00e8 amministrato dalla English Heritage; la stessa iniziativa si \u00e8 poi diffusa in altre citt\u00e0 del Regno Unito e degli Stati Uniti.\nOra ci sono progetti di installare questo tipo di targhe commemorative in altri paesi e citt\u00e0 del mondo, per esempio a Parigi, a Roma, ad Oslo, a Dublino, in Polonia, in Canada ed in Australia.\nLo schema \"ufficiale\" trae le sue origini da quello lanciato nel 1866 a Londra, su iniziativa del politico William Ewart, per segnare le case e i luoghi di lavoro di personaggi famosi.\n\u00e8 stato amministrato successivamente dalla Society of Arts (1866-1901), dal London County Council (1901-1965), dal Greater London Council (1965-1986) e dal English Heritage (1986 fino ad oggi). \nMolti altri schemi di placca sono stati avviati nel Regno Unito. Alcuni sono limitati a una specifica area geografica, altri a un particolare tema di commemorazione storica. Sono amministrati da una serie di organismi tra cui autorit\u00e0 locali, societ\u00e0 civiche, associazioni di residenti e altre organizzazioni come il Transport Trust, la Royal Society of Chemistry, la Music Hall Guild of Great Britain and America e la British Comic Society. Le placche erette sono realizzate in una variet\u00e0 di disegni, forme, materiali e colori: alcuni sono blu, altri no. Tuttavia, il termine \"placca blu\" \u00e8 spesso usato informalmente per comprendere tutti questi schemi. \nCi sono anche schemi di targa commemorativa in tutto il mondo come quelli a Parigi, Roma, Oslo, Dublino; e in altre citt\u00e0 in Australia, Canada, Filippine, Russia e Stati Uniti. Questi prendono varie forme, e sono pi\u00f9 probabilit\u00e0 di essere conosciuto come targhe commemorative o marcatori storici."}
{"id": "3939298", "revid": "767487", "url": "https://it.wikipedia.org/wiki?curid=3939298", "title": "Kr\u00e1to\u0161ice", "text": "Kr\u00e1to\u0161ice \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3939301", "revid": "287204", "url": "https://it.wikipedia.org/wiki?curid=3939301", "title": "Kratosice", "text": ""}
{"id": "3939304", "revid": "119755249", "url": "https://it.wikipedia.org/wiki?curid=3939304", "title": "Coppa Interamericana 1972", "text": "La Coppa Interamericana 1972 \u00e8 stata la terza edizione del trofeo riservato alle squadre vincitrici della CONCACAF Champions' Cup e della Coppa Libertadores."}
{"id": "3939311", "revid": "287204", "url": "https://it.wikipedia.org/wiki?curid=3939311", "title": "Krtov", "text": "Krtov \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3939318", "revid": "1573940", "url": "https://it.wikipedia.org/wiki?curid=3939318", "title": "Jojoushi", "text": "Jojoushi \u00e8 un brano musicale del gruppo musicale giapponese de L'Arc~en~Ciel, pubblicato come quarto singolo estratto dall'album \"Awake\", il 18 maggio 2005. Il singolo ha raggiunto la prima posizione della classifica Oricon dei singoli pi\u00f9 venduti in Giappone, rimanendo in classifica per sette settimane e vendendo 145.718 copie. Il video musicale di \"Jojoushi\" \u00e8 stato nominato ai Japan Media Arts Festival 2005.\nTracce.\nDurata totale: 17:56"}
{"id": "3939319", "revid": "1543377", "url": "https://it.wikipedia.org/wiki?curid=3939319", "title": "Volo in diretta", "text": "Volo in diretta \u00e8 stato un programma televisivo condotto da Fabio Volo, in onda dal 21 marzo 2012 su Rai 3 in seconda serata, inizialmente dal mercoled\u00ec al venerd\u00ec e, da maggio 2012, dal marted\u00ec al gioved\u00ec. Dal gennaio 2013 sino alla fine della messa in onda del programma, avvenuta il 6 febbraio dello stesso anno, la programmazione \u00e8 stata ridotta a soli due episodi settimanali, il marted\u00ec e il mercoled\u00ec.\nLa trasmissione.\n\"Volo in diretta\", come si evince dal titolo, \u00e8 stato trasmesso in diretta dagli studi Rai di Milano.\nIl programma univa discorsi sui fatti quotidiani e sulle pi\u00f9 importanti notizie del giorno a toni umoristici e vere e proprie gag, unendo l'informazione a un tono leggero e divertente. In ogni puntata ci sono stati vari ospiti, artisti dello spettacolo e non. Un gioco di telecamere, inoltre, mostrava ci\u00f2 che accadeva in studio e ci\u00f2 che avveniva dietro le quinte.\nOgni puntata era solita finire con il montaggio di un video dove Fabio Volo visita una grande citt\u00e0 (solitamente straniera) e attacca un post-it con una frase su lampioni o muri, sullo sfondo pittoresco di un monumento o di un panorama dall'alto. Il tutto era accompagnato dai titoli di coda e dal sottofondo musicale di \"Across the Universe\" dei Beatles, nella versione cover di Rufus Wainwright.\nMusica.\nNel programma, durante la prima edizione, suonava stabilmente una band musicale, gli A Toys Orchestra, che gi\u00e0 collaborarono con Fabio Volo componendo un brano per il film \"Il giorno in pi\u00f9\", tratto dal suo omonimo romanzo.\nNella seconda edizione gli A Toys Orchestra vengono sostituiti dai Calibro 35.\nAutori e regia.\nGli autori del programma durante la prima edizione sono stati Cristian Biondani, Andrea Bempensante, Andrea Boin, Federico Taddia, Laura Piazzi e Raffaele Bruscella.\nGli autori della seconda edizione sono stati invece Luca Bottura, Andrea Bempensante, Martino Clericetti, Paolo Cananzi, Giorgio Cappozzo, Stefano Andreoli, Marco Trombetti e Daniele Zanzari.\nLa regia era affidata a Cristian Biondani, il montaggio a Ronnie Zanni.\nPuntate.\nLa prima edizione del programma, andata in onda dal 21 marzo al 31 maggio 2012, ha visto la messa in onda di 33 episodi. Il primo episodio della seconda edizione \u00e8 stato mandato in onda il 9 ottobre dello stesso anno, mentre il quarantatreesimo e ultimo appuntamento con \"Volo in diretta\" si \u00e8 tenuto il 6 febbraio 2013.\nMentre nella prima edizione a presentare \"Volo in diretta\" \u00e8 il solo Fabio Volo, dalla seconda edizione quest'ultimo \u00e8 affiancato nella direzione del programma dall'attrice britannica Jane Alexander. Nel gennaio 2013 Jane Alexander torna a condurre \"Mistero\", in onda su Italia 1; Volo viene quindi affiancato, anche se solo per un episodio, dalla giornalista svizzero-italiana Natascha Lusenti, salvo poi essere sostituita nelle serate successive da Francesca Fialdini."}
{"id": "3939320", "revid": "2110845", "url": "https://it.wikipedia.org/wiki?curid=3939320", "title": "Georges Mounin", "text": "Docente di linguistica e semiologia all'Universit\u00e9 d'Aix-en-Provence. Discepolo di Andr\u00e9 Martinet e marxista si \u00e8 occupato di storia della linguistica, semantica, semiologia, teoria della traduzione e relazione tra diversi ambiti d'espressione umana e societ\u00e0 in chiave storica, specialmente intorno al Rinascimento italiano.\n\u00c8 stato per molti anni capo redattore della rivista \"La Linguistique\" (fondata nel 1964 e tuttora attiva)."}
{"id": "3939321", "revid": "599013", "url": "https://it.wikipedia.org/wiki?curid=3939321", "title": "Giann\u012bs Tomaras", "text": "Caratteristiche tecniche.\nGiocava nel ruolo di terzino destro.\nCarriera.\nNel 1971 raggiunse con il Panathinaikos la finale di Coppa dei Campioni. Nel dicembre dello stesso anno sub\u00ec un gravissimo infortunio nella finale di andata di Coppa Intercontinentale, rompendosi una gamba in due distinti punti."}
{"id": "3939323", "revid": "339392", "url": "https://it.wikipedia.org/wiki?curid=3939323", "title": "Yiannis Tomaras", "text": ""}
{"id": "3939324", "revid": "287204", "url": "https://it.wikipedia.org/wiki?curid=3939324", "title": "Giannis Tomaras", "text": ""}
{"id": "3939327", "revid": "585241", "url": "https://it.wikipedia.org/wiki?curid=3939327", "title": "Ioannis Tomaras", "text": ""}
{"id": "3939328", "revid": "287204", "url": "https://it.wikipedia.org/wiki?curid=3939328", "title": "Lib\u011bjice", "text": "Lib\u011bjice \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3939329", "revid": "287204", "url": "https://it.wikipedia.org/wiki?curid=3939329", "title": "Libejice", "text": ""}
{"id": "3939333", "revid": "183694", "url": "https://it.wikipedia.org/wiki?curid=3939333", "title": "Carla Marello", "text": " \nBiografia.\nDopo la laurea in Lettere presso l'Universit\u00e0 di Torino (1975) con una tesi dal titolo \"Una teoria semiotica del testo: La TeSWeST di J. S. Pet\u00f6fi\", relatore D'Arco Silvio Avalle, consegue un diploma biennale post-universitario in Filologia moderna presso l'Universit\u00e0 di Torino (1977) con la tesi \"Dizionari metodici italiani dell'800: tra lessicografia ed enciclopedia\", relatore Prof. Gian Luigi Beccaria.\nNel 2017 ha conseguito il dottorato europeo presso l\u2019Universit\u00e0 Complutense di Madrid con una tesi su \"Lessicografia digitale e insegnamento delle lingue\" (tutor Margarita Borreguero Zuloaga).\nRicercatore confermato di Linguistica dal 1980 presso la Facolt\u00e0 di Lettere e Filosofia dell'Universit\u00e0 di Torino, \u00e8 stata poi professore associato di Didattica delle lingue moderne dal 1989 presso il corso di laurea in Lingue e Letterature straniere della Facolt\u00e0 di Economia, poi divenuto Facolt\u00e0 di Lingue e Letterature straniere, dell'Universit\u00e0 di Verona. Professore associato di Linguistica applicata dal novembre 1992 presso la Facolt\u00e0 di Lettere e Filosofia di Torino. Professore associato di Linguistica applicata dal 1997 presso la Facolt\u00e0 di Lingue e Letterature straniere dell'Universit\u00e0 di Torino. Professore ordinario di Didattica delle lingue moderne dal 2000 presso la Facolt\u00e0 di Lingue e Letterature straniere dell'Universit\u00e0 di Torino e poi presso il Dipartimento di lingue e letterature straniere e culture moderne. Coordinatore di dottorati presso l\u2019ateneo torinese dal XVII ciclo in poi e tutor di 10 dottorandi, \u00e8 nel collegio docente del dottorato in Digital Humanities in convenzione con l\u2019Universit\u00e0 di Genova.\nSocio corrispondente dell'Accademia della Crusca dal 2013 Dirige dal 2014 la rivista on line RiCognizioni.\nHa coordinato vari progetti di ricerca finanziati dalla Comunit\u00e0 europea e dal MIUR da cui sono scaturiti i corpora consultabili on line in particolare il corpus di apprendenti di italianoL2 VALICO.\nOpere.\nHa pubblicato o curato 17 libri e 140 articoli di cui 40 sono presso editori e riviste straniere."}
{"id": "3939341", "revid": "599013", "url": "https://it.wikipedia.org/wiki?curid=3939341", "title": "Fragkiskos Sourp\u012bs", "text": "Caratteristiche tecniche.\nGiocava nel ruolo di difensore centrale."}
{"id": "3939344", "revid": "767487", "url": "https://it.wikipedia.org/wiki?curid=3939344", "title": "David Ra\u00fal Villalba", "text": ""}
{"id": "3939348", "revid": "1494169", "url": "https://it.wikipedia.org/wiki?curid=3939348", "title": "David Villalba", "text": ""}
{"id": "3939351", "revid": "2033069", "url": "https://it.wikipedia.org/wiki?curid=3939351", "title": "Quel pasticcione di pap\u00e0", "text": "Quel pasticcione di pap\u00e0 (\"Something Wilder\") \u00e8 una serie televisiva statunitense in 18 episodi di cui 15 trasmessi per la prima volta nel corso di una sola stagione dal 1994 al 1995. \u00c8 una sitcom classica incentrata sulle vicende di una famigliola composta da due coniugi e dai due figli piccoli, una coppia di gemelli.\nTrama.\nStockbridge, Massachusetts. Gene Bergman (interpretato da Gene Wilder), proprietario di un'agenzia pubblicitaria sulla cinquantina, e sua moglie, Annie (Hillary Bailey Smith), una donna sulla trentina, affrontano i problemi di coppia quotidiani e quelli relativi alla crescita dei loro due figli gemelli di quattro anni, Sam e Gabe (Carl Michael Lindner e Ian Bottiglieri). \nProduzione.\nLa serie fu prodotta da Warner Bros. Television. Le musiche furono composte da Mason Daring. Tra i registi della serie \u00e8 accreditato Barnet Kellman (14 episodi, 1994-1995). Tema musicale: \"You Brought a New Kind of Love to Me\", un brano degli anni 1930 interpretato dallo stesso Gene Wilder. Alice Cooper compare da guest star nel ruolo di se stesso nel 14\u00ba episodio (\"Hangin' With Mr. Cooper\"), andato in onda 14 marzo 1995. A causa dei bassi ascolti, la rete decise di non trasmettere gli ultimi tre episodi dei 18 totali.\nDistribuzione.\nLa serie fu trasmessa negli Stati Uniti dal 1\u00ba ottobre 1994 al 13 giugno 1995 sulla rete televisiva NBC. In Italia \u00e8 stata trasmessa su RaiDue."}
{"id": "3939352", "revid": "46931", "url": "https://it.wikipedia.org/wiki?curid=3939352", "title": "Something Wilder", "text": ""}
{"id": "3939353", "revid": "599013", "url": "https://it.wikipedia.org/wiki?curid=3939353", "title": "Aristeid\u012bs Kamaras", "text": ""}
{"id": "3939354", "revid": "287204", "url": "https://it.wikipedia.org/wiki?curid=3939354", "title": "Jake Weber", "text": ""}
{"id": "3939356", "revid": "481666", "url": "https://it.wikipedia.org/wiki?curid=3939356", "title": "Lord Chumley (commedia)", "text": "Lord Chumley \u00e8 una commedia teatrale scritta da David Belasco e Henry C. De Mille nel 1888. La storia \u00e8 ambientata in Inghilterra.\nLa prima si tenne al Lyceum Theatre di Londra il 21 agosto 1888. L'opera rest\u00f2 in cartellone fino al novembre dello stesso anno. Tra gli interpreti, la famosa attrice Maude Adams che sarebbe diventata una star del teatro USA. Qui, sedicenne, \u00e8 al suo debutto a Broadway.\nTrama.\nGaspar La Sage \u00e8 un ex galeotto che si atteggia a gentiluomo. In Inghilterra, ricatta il tenente Hugh Butterworth, un ufficiale che si \u00e8 appropriato del denaro appartenente alla vedova di un militare e che ha un debito di gioco con La Sage. Come pagamento, La Sage vuole sposare Eleanor, la sorella di Hugh.\nTrasposizioni cinematografiche.\nAdattato per il cinema, il lavoro di Belasco e De Mille fu riproposto nella versione dallo stesso titolo del 1914, un \"Lord Chumley\" diretto da James Kirkwood con protagonisti Lillian Gish e Henry B. Walthall; e da un'ulteriore versione del 1925, \"Forty Winks\" per la regia di Paul Iribe e Frank Urson, con Raymond Griffith e Viola Dana."}
{"id": "3939363", "revid": "729019", "url": "https://it.wikipedia.org/wiki?curid=3939363", "title": "NIAI RK-I", "text": "Il NIAI RK-I (russo: \"Razdvi\u017enoe Krylo-Istrebitel'\", caccia ad ala estendibile-in volo) o RK-800 \u00e8 stato il progetto di un aereo con ali a superfici variabili, progettato nel NIAI (\"Naoochno-Issledovatel'skiy Aero-Institoot\", Istituto scientifico per i test aeronautici) di Leningrado dal giovane ing. Grigorii Ivanovich Bakshayev tra il 1939 e il 1940. Il progetto, su espressa indicazione di Stalin, avrebbe dovuto utilizzare il motore M-106 (poi designato VK-106), che era il pi\u00f9 potente motore aeronautico in sviluppo in quel periodo. A causa dei ritardi dello sviluppo dello stesso motore e per l'incalzare degli eventi bellici il progetto venne per\u00f2 abbandonato.\nSviluppo.\nL'idea ispiratrice dell'ala a geometria variabile del progetto era quella di avere un velivolo che avesse una piccola superficie alare per sviluppare la massima velocit\u00e0 possibile, ma che avesse la possibilit\u00e0 di sviluppare la stessa superficie aumentandola adeguatamente in corso di acrobazia e combattimento aereo, quando la manovrabilit\u00e0 richiesta necessitava di un maggiore sviluppo delle superfici alari.\nUn'esperienza simile era stata fatta con un altro velivolo prodotto in precedenza: il NIAI RK o LIG-7, al quale in parte si ispirava.\nSecondo i calcoli del suo progettista le ali alla massima superficie esposta erano in rapporto di 2,35:1 rispetto a quelle con la minima superficie esposta.\nIl progetto molto ingegnosamente prevedeva due sottili ali per lato, con le posteriori dotate di flap. Dalla fusoliera a comando del pilota si estendeva fino all'estremit\u00e0 delle ali un sistema di 15 superfici telescopiche per ogni lato che raccordavano chiudendo lo spazio vuoto tra la prima e la seconda ala posteriore, lasciandone di quest'ultima scoperta solo la superficie degli alettoni.\nLe superfici telescopiche erano sagomate secondo il profilo alare richiesto e agivano funzionando come gli elementi di un cannocchiale estensibile, rientrando l'una dentro l'altra fino a scomparsa totale. Gli elementi complessivamente pesavano 330\u00a0kg.\nUn'altra innovativa caratteristica del velivolo consisteva nella disposizione delle prese d'aria dei radiatori del motore, previste dietro il posto del pilota in modo da migliorare l'aerodinamica della sezione frontale.\nL'aereo aveva il ruotino di coda retrattile e una capacit\u00e0 del serbatoio carburante in grado di garantire 2,45 h di volo; l'armamento consisteva in due cannoni da 20\u00a0mm ShVAK e due mitragliatrici da 7,62\u00a0mm ShKAS.\nDel velivolo fu approntato un mockup che venne testato al (TsAGI) in galleria del vento; dove venne dimostrata la fattibilit\u00e0 del progetto, pur presentando gli elementi telescopici estensibili delle ali una non perfetta tenuta aerodinamica.\nVenne stimata la velocit\u00e0 di ben 780 chilometri all'ora (485\u00a0mph) utilizzando il motore Klimov VK-106, che era per\u00f2 in fase di sviluppo avanzato, e il cui ritardo nella messa in produzione porter\u00e0 al cancellazione definitiva del progetto anche per l'incalzare degli eventi bellici sul territorio sovietico.\nVenne anche progettata una versione con motori in tandem (configurazione traente-spingente) dalle prestazioni migliorate, che per\u00f2 non venne mai realizzata."}
{"id": "3939364", "revid": "1543377", "url": "https://it.wikipedia.org/wiki?curid=3939364", "title": "Choizer", "text": "Choizer ( lett. \"colui che revisiona\" pl. choizrim ) \u00e8 un titolo che si riferisce a quel rabbino che memorizza gli insegnamenti di uno dei rebbe del movimento chassidico Chabad-Lubavitch. Tale titolo \u00e8 usato esclusivamente da questo movimento.\nDefinizione.\nLa Legge ebraica proibisce la scrittura durante lo Shabbat e Yom Tov. Allora in queste occasioni, quando i rebbe Chabad dovevano fare i loro discorsi e omelie, certi discepoli con memoria fotografica venivano nominati per imparare a memoria ogni parola che udivano dei discorsi. Questa funzione viene chiamata: \"il ruolo dello \"choizer\"\". Quando il rebbe aveva finito il choizer ricontrollava l'intero discorso insieme ad alcuni astanti che si prestavano all'ascolto. Tale ripetizione era nota come il \"chazoro\", la revisione.\nDopo aver consultato altri choizrim, il choizer normalmente (ma non sempre) trascriveva le parole che si ricordava, quando gli era permesso di farlo (dopo la festivit\u00e0), e diventava quindi un \"meiniach\" (trascrittore). Tale trascrizione, nota come \"hanocho\" (pl. \"hanochos\"), veniva in seguito distribuita per studio comune. Le trascrizioni \"hanochos\" inedite dei discorsi pubblici di Rabbi Menachem Mendel Schneerson sono disponibili nelle serie \"Sichos Kodesh\", \"Hisva'aduyos\" e \"Sefer Ha'Sichos\"."}
{"id": "3939372", "revid": "682087", "url": "https://it.wikipedia.org/wiki?curid=3939372", "title": "Nembutal", "text": ""}
{"id": "3939375", "revid": "767487", "url": "https://it.wikipedia.org/wiki?curid=3939375", "title": "Nery Cardozo", "text": "Caratteristiche tecniche.\n\u00c8 un attaccante valido con entrambi i piedi e bravo nel gioco aereo. Dotato di buona tecnica, \u00e8 in grado di tenere palle e far salire la squadra. Solitamente viene impiegato come punta centrale nel 4-3-3.\nCarriera.\nClub.\nCardozo gioc\u00f2 per il Rubio \u00d1u, nella massima divisione paraguaiana. Debutt\u00f2 in prima squadra nel 2009. Vi rimase per due stagione, collezionando oltre 70 presenze nel campionato paraguaiano. Pass\u00f2 poi in prestito ai norvegesi del Viking per l'intero campionato 2012.\nStatistiche.\nPresenze e reti nei club.\n\"Statistiche aggiornate al 18 agosto 2014.\""}
{"id": "3939377", "revid": "599013", "url": "https://it.wikipedia.org/wiki?curid=3939377", "title": "Gi\u014drgos Vlachos", "text": ""}
{"id": "3939380", "revid": "599013", "url": "https://it.wikipedia.org/wiki?curid=3939380", "title": "Headington Shark", "text": "L'Headington Shark (; in lingua italiana \"Squalo di Headington\"), ufficialmente chiamato Untitled 1986 e conosciuto anche col nome di Oxford Shark, \u00e8 una scultura di vetroresina alta circa 7 metri e mezzo posta sul tetto di una casa di New High Street, nel distretto di Headington, ubicato nella citt\u00e0 britannica di Oxford.\nLa scultura, prodotta dall'inglese John Buckley, vuole costituire un monito sul pericolo costituito dall'energia nucleare e lo fa cercando di esprimere \u00abl'impotenza, la rabbia e la disperazione\u00bb ad esso associate; lo squalo \u00e8 stato infatti creato in occasione del quarantunesimo anniversario dei bombardamenti atomici di Hiroshima e Nagasaki.\nInizialmente la statua non riscosse molto successo: infatti i residenti di Headington la volevano abbattere. Ciononostante Buckley in seguito ricevette un premio e lo squalo \u00e8 diventato perfino un'attrazione turistica.\nStoria.\nLo squalo \u00e8 stato la prima attrazione di Oxford non ubicata all'interno nel suo centro storico.\nLo Headington Shark venne prodotto dallo scultore britannico John Buckley e venne posto il 9 agosto 1986 sul tetto dell'abitazione dell'imprenditore dell'Illinois Bill Heine, che gi\u00e0 possedeva molti cinema della citt\u00e0. Non \u00e8 ancora chiaro se Buckley abbia realizzato e installato lo squalo con le dovute autorizzazioni.\nInizialmente lo squalo, creato per commemorare i bombardamenti atomici di Hiroshima e Nagasaki, non riscosse molto successo, venendo perfino definito dai residenti di Headington \u00abantiestetico, controverso e divisivo\u00bb. Anche il Comune di Oxford espresse la volont\u00e0 di rimuovere la scultura, sostenendo che quest'ultima potesse risultare rischiosa per l'incolumit\u00e0 degli abitanti dell'abitazione, senza tuttavia riuscire a dimostrarlo.\nQuando, inoltre, la scultura divenne un aspetto identificativo del quartiere, attirando anche l'interesse turistico, il comune rinunci\u00f2 definitivamente alla sua rimozione.\nNel 2007 sia la casa che lo squalo vennero ristrutturati in modo da evitare eventuali crolli.\nSignificato.\nLa statua \u00e8 stata creata pochi mesi dopo il disastro nucleare di Cernobyl con l'intento di commemorare la caduta delle bombe atomiche su Hiroshima e Nagasaki. Lo scultore ha voluto cos\u00ec esprimere le proprie emozioni di fronte al pericolo rappresentato dall'energia nucleare.\nL'importanza dell'opera \u00e8 stata evidenziata da Bill Heine:\nInfluenza culturale.\nPreambolo.\nL'Headington Shark non riscosse inizialmente un grande successo. Infatti, come gi\u00e0 accennato, i residenti di Headington lo reputarono antiestetico e ne proposero anche la rimozione.\nIn ogni caso, lentamente lo squalo divent\u00f2 un simbolo di Headington, tanto che la pagina web ufficiale del sobborgo lo definisce \u00abil pi\u00f9 famoso residente di Headington\u00bb. Infatti a partire dal XXI secolo lo squalo \u00e8 divenuto la mascotte di Headington.\nAll'interno del distretto lo squalo \u00e8 diventato tanto noto che, nel 2011, si \u00e8 persino festeggiato il venticinquesimo anniversario dalla sua costruzione, che gli abitanti hanno affettuosamente denominato \u00ab25\u00ba compleanno\u00bb. Durante l'anniversario, in cui sono stati offerti cibi e bevande, Bill Heine ha anche autografato una sua opera, \"The Hunting of the Shark\", scritto poco prima del 25\u00ba anniversario.\nNella letteratura.\nLo Headington Shark \u00e8 stato citato nelle opere \"One Little Finger\"; e \"Oxford: a cultural and literary companion\".\nSull'argomento \u00e8 stato perfino scritto un libro, denominato \"The Hunting of the Shark\"; il testo \u00e8 stato elaborato da Bill Heine in persona.\nNel giornalismo.\nLo squalo \u00e8 nominato in numerose riviste, perlopi\u00f9 locali; si citano a tale proposito l'\"Oxford Mail\" o l'\"Oxford Times\".\nAlcune volte la scultura \u00e8 stato menzionata persino in notissimi quotidiani britannici, quali il \"Guardian\" oppure il \"Times\"."}
{"id": "3939383", "revid": "104485", "url": "https://it.wikipedia.org/wiki?curid=3939383", "title": "Associazione Sportiva Ginosa", "text": ""}
{"id": "3939384", "revid": "461603", "url": "https://it.wikipedia.org/wiki?curid=3939384", "title": "Giorgios Vlahos", "text": ""}
{"id": "3939385", "revid": "767487", "url": "https://it.wikipedia.org/wiki?curid=3939385", "title": "American Buffalo (film)", "text": "American Buffalo \u00e8 un film del 1996 diretto da Michael Corrente, con protagonisti Dustin Hoffman e Dennis Franz.\nTrama.\nTre amici pianificano di rubare l\"'american buffalo\", una moneta da mezzo dollaro che potrebbe valere molto. Dopo molti disguidi il tutto si conclude con la rinuncia al colpo.\nProduzione.\nIl film \u00e8 tratto dall'omonima opera teatrale del 1975 di David Mamet, autore anche della sceneggiatura.\nLe riprese sono state girate a Pawtucket."}
{"id": "3939386", "revid": "461603", "url": "https://it.wikipedia.org/wiki?curid=3939386", "title": "Jiorgios Vlachos", "text": ""}
{"id": "3939393", "revid": "117621105", "url": "https://it.wikipedia.org/wiki?curid=3939393", "title": "Kerstin Gier", "text": "Biografia.\nHa studiato musicologia, germanstiica e anglistica, prima di passare allo studio di pedagogia della comunicazione e della psicologia, laureandosi poi in educazione e divenendo insegnante. Dopo diversi lavori, nel 1995 ha iniziato a scrivere romanzi femminili. Vive con il marito e il figlio in un villaggio vicino a Bergisch Gladbach. Dal suo primo libro, \"M\u00e4nner und andere Katastrophen\" (1996), \u00e8 stato realizzato il film omonimo con Heike Makatsch nel ruolo della protagonista.\nNel 2005 ha ricevuto il \"Premio Delia\" internazionale di letteratura per \"Ein unmoralisches Sonderangebot\", come miglior libro di letteratura romantica in lingua tedesca. Della \"Trilogia delle gemme\" \u00e8 stata realizzata una serie di film: il primo, \"Ruby Red\", \u00e8 uscito in Germania il 14 marzo 2013; il secondo, \"Ruby Red II\", \u00e8 uscito il 7 agosto 2014, mentre il terzo, \"Ruby Red III - Verde smeraldo\", \u00e8 uscito il 7 luglio 2016.\nOpere.\nLibri per giovani adulti (\"Young Adult\").\nTrilogia delle gemme.\nIn Italia, l'8 marzo 2012 la trilogia \u00e8 stata raccolta in un volume unico in formato e-book, intitolato \"Red, Blue, Green - La trilogia\". L'edizione cartacea esce nel 2019."}
{"id": "3939397", "revid": "599013", "url": "https://it.wikipedia.org/wiki?curid=3939397", "title": "K\u014dstas Eleutherak\u012bs", "text": ""}
{"id": "3939399", "revid": "339392", "url": "https://it.wikipedia.org/wiki?curid=3939399", "title": "Konstandinos Eleftherakis", "text": ""}
{"id": "3939401", "revid": "248219", "url": "https://it.wikipedia.org/wiki?curid=3939401", "title": "Hispania Racing F1 Team", "text": ""}
{"id": "3939404", "revid": "1442080", "url": "https://it.wikipedia.org/wiki?curid=3939404", "title": "Giovan Giacomo Corniani", "text": "Biografia.\nFiglio di Rocco, avvocato, e di Vittoria Magnarin, nacque in un villaggio del Trevigiano (oggi in provincia di Venezia) dove la famiglia si era trasferita per sfuggire alla peste che imperversava a Venezia. Il suo cognome era in realt\u00e0 Fedeli, ma il padre lo aveva affiancato a quello di Corniani, per poi sostituirlo definitivamente, in riconoscenza a uno zio che lo aveva educato.\nI sette fratelli Corniani furono tutti indirizzati agli studi legali e la loro ascesa fu facilitata dal riconoscimento della cittadinanza originaria, necessaria per accedere alla Cancelleria Ducale. Tuttavia, solo Giovan Giacomo, Gianfrancesco e Lauro entrarono nel personale amministrativo veneziano: Marcantonio divenne avvocato mentre Bernardino entr\u00f2 nel ceto ecclesiastico raggiungendo la carica di vescovo di Pola; degli altri due fratelli, Cristoforo e Giambattista, non si sa nulla poich\u00e9, forse, morirono prematuramente.\nLa carriera del Corniani inizi\u00f2 il 19 luglio 1649 con la nomina a notaio straordinario della Cancelleria ducale. Dopo un periodo di apprendistato, nel 1652 divenne segretario dell'ambasciatore in Spagna Giacomo Querini. Il suo \"cursus honorum\" continu\u00f2 nel 1660 come notaio ordinario e nel 1662 come segretario del Senato.\nNel luglio del 1663 assumeva il primo incarico diplomatico presso il Ducato di Milano che in quel momento attraversava una gravissima crisi economica, aggravata dall'incapacit\u00e0 dei governanti spagnoli di gestire il malcontento del popolo e dell'esercito. I dispacci del Corniani testimoniano come la Serenissima fosse particolarmente preoccupata della situazione, in un periodo in cui la stabilit\u00e0 dell'Italia era auspicabile visto l'incombere della minaccia turca. Nel 1664 il Corniani dovette concludere la missione anticipatamente dopo che la sua residenza era stata perquisita dalla soldataglia milanese con il pretesto che due evasi vi avrebbero trovato rifugio, noncurante dei suoi privilegi diplomatici.\nForse a causa di questo episodio la sua carriera non ebbe altre progressioni. Dopo aver continuato a lavorare come segretario, nel 1672 divenne ambasciatore nel Granducato di Toscana, una sede diplomatica periferica che fu in seguito ridotta al solo consolato di Livorno. Lo stesso Corniani riteneva la sua missione abbastanza inutile dal punto di vista politico, e i suoi dispacci divagavano spesso su questioni economiche e sociali, nonch\u00e9 sugli intrighi della corte fiorentine e sulla stravaganze della granduchessa Margherita Luisa d'Orl\u00e9ans. Unico episodio di rilievo fu il sequestro al porto di Livorno di un carico di zecchini falsi destinati a danneggiare gli interessi veneziani in Oriente: il granduca Cosimo III de' Medici, dapprima intenzionato a punire i colpevoli, dovette fermarsi quando emerse che la falsificazione era opera della sua consorte e, di fronte alle proteste del cugino di lei Luigi XIV, fece dissequestrare le monete, sordo alle ragioni veneziane e ai reclami dell'ambasciatore.\nTornato a Venezia, lavor\u00f2 nuovamente in Senato prima di riprendere la carriera diplomatica come ambasciatore nel Regno di Napoli (1689-1693, 1697-1700 e 1703-1707). Anche questa sede destava scarso interesse politico, fatto salvo l'episodio in cui il Corniani fu duramente ripreso dal Senato perch\u00e9 non aveva fornito una risposta abbastanza fredda al vicer\u00e9 Francisco de Benavides che cercava di costituire una lega antifrancese. Lo impegn\u00f2 maggiormente l'ambito commerciale, con la difesa dei privilegi dei mercanti veneti contro l'imprevedibile politica annonaria del vicereame e la lotta alla pirateria, ma le trattative furono assai faticose e i risultati scarsi.\nNon si hanno notizie precise sulla sua morte, avvenuta nel 1707 tra il 4 giugno, quando termin\u00f2 la sua missione a Napoli, e il 12 ottobre, data dell'inventario \"post mortem\" dei suoi beni. Quanto alla vita privata, spos\u00f2 Perma Anselmi, probabilmente in et\u00e0 avanzata, e non ebbe figli."}
{"id": "3939405", "revid": "675251", "url": "https://it.wikipedia.org/wiki?curid=3939405", "title": "Squalo di Headington", "text": ""}
{"id": "3939406", "revid": "729019", "url": "https://it.wikipedia.org/wiki?curid=3939406", "title": "Aeroporto di Bia\u0142a Podlaska", "text": "L'Aeroporto di Bia\u0142a Podlaska (IATA: BXP, ICAO: EPBP) \u00e8 un aeroporto polacco situato a 34 km ad ovest di Terespol. Gi\u00e0 aeroporto militare, l'aeroporto \u00e8 privo di voli civili. Attualmente \u00e8 sotto modernizzazione e siccome l'area \u00e8 priva di aeroporti, si \u00e8 pensato di aprirlo ai voli civili."}
{"id": "3939408", "revid": "169219", "url": "https://it.wikipedia.org/wiki?curid=3939408", "title": "Ai se eu te pego", "text": ""}
{"id": "3939411", "revid": "1546219", "url": "https://it.wikipedia.org/wiki?curid=3939411", "title": "Crit\u00e9rium du Qu\u00e9bec", "text": "Il Crit\u00e9rium du Qu\u00e9bec, meglio noto come Rally del Canada, \u00e8 una manifestazione automobilistica, inserita nel calendario WRC dal 1977 al 1979."}
{"id": "3939412", "revid": "599013", "url": "https://it.wikipedia.org/wiki?curid=3939412", "title": "Char\u012bs Grammos", "text": ""}
{"id": "3939414", "revid": "287204", "url": "https://it.wikipedia.org/wiki?curid=3939414", "title": "Charis Grammos", "text": ""}
{"id": "3939418", "revid": "591142", "url": "https://it.wikipedia.org/wiki?curid=3939418", "title": "Rally del Canada", "text": ""}
{"id": "3939424", "revid": "339392", "url": "https://it.wikipedia.org/wiki?curid=3939424", "title": "Crit\u00e9rium Molson du Qu\u00e9bec", "text": ""}
{"id": "3939429", "revid": "591142", "url": "https://it.wikipedia.org/wiki?curid=3939429", "title": "Crit\u00e9rium del Qu\u00e9bec", "text": ""}
{"id": "3939431", "revid": "2033069", "url": "https://it.wikipedia.org/wiki?curid=3939431", "title": "Questione di stile", "text": "Questione di stile (\"Style and Substance\") \u00e8 una serie televisiva statunitense in 13 episodi trasmessi per la prima volta nel corso di una sola stagione nel 1998.\n\u00c8 una sitcom incentrata sulle vicende di Chelsea Stevens, impertinente e narcisista dirigente di una societ\u00e0 multimediale, e della sua nuova produttrice, Jane Sokol, appena giunta a New York.\nProduzione.\nLa serie fu prodotta da Cloudland Company e Touchstone Television e girata a Burbank in California. Le musiche furono composte da Ray Colcord e Brad Hatfield.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 5 gennaio 1998 al 2 settembre 1998 sulla rete televisiva CBS. In Italia \u00e8 stata trasmessa su RaiDue con il titolo \"Questione di stile\".\nAlcune delle uscite internazionali sono state:"}
{"id": "3939432", "revid": "46931", "url": "https://it.wikipedia.org/wiki?curid=3939432", "title": "Style and Substance", "text": ""}
{"id": "3939438", "revid": "767487", "url": "https://it.wikipedia.org/wiki?curid=3939438", "title": "Tot\u012bs Fylakour\u012bs", "text": "Oltre ai trofei vinti in carriera gioc\u00f2 la finale della Coppa dei Campioni 1970-1971, persa contro l', ed entrambe le gare della Coppa Intercontinentale 1971, persa contro il (segn\u00f2 entrambi i gol dei greci in quest'ultima manifestazione)."}
{"id": "3939439", "revid": "287204", "url": "https://it.wikipedia.org/wiki?curid=3939439", "title": "Totis Fylakouris", "text": ""}
{"id": "3939448", "revid": "2149408", "url": "https://it.wikipedia.org/wiki?curid=3939448", "title": "Ashdown", "text": ""}
{"id": "3939450", "revid": "1305772", "url": "https://it.wikipedia.org/wiki?curid=3939450", "title": "Qua la zampa (serie televisiva)", "text": "Qua la zampa (\"Dog House\") \u00e8 una serie televisiva canadese in 25 episodi trasmessi per la prima volta nel corso di una sola stagione dal 1990 al 1991.\nProduzione.\nLa serie fu prodotta da Paragon Entertainment Corporation. Le musiche furono composte da Lou Pomanti. Tra i registi della serie \u00e8 accreditato Perry Rosemond.\nDistribuzione.\nLa serie fu trasmessa in Canada dal 21 ottobre 1990 al 19 maggio 1991 sulla rete televisiva YTV. In Italia \u00e8 stata trasmessa su Italia 1 e poi su reti locali con il titolo \"Qua la zampa\".\nAlcune delle uscite internazionali sono state:"}
{"id": "3939454", "revid": "70217", "url": "https://it.wikipedia.org/wiki?curid=3939454", "title": "Premium Anteprima", "text": ""}
{"id": "3939457", "revid": "46931", "url": "https://it.wikipedia.org/wiki?curid=3939457", "title": "Style &amp; Substance", "text": ""}
{"id": "3939460", "revid": "214753", "url": "https://it.wikipedia.org/wiki?curid=3939460", "title": "Rally del Messico 2012", "text": "Il Rally del Messico, che si \u00e8 corso dall'8 all'11 marzo, \u00e8 stato il terzo della stagione 2012 e ha registrato la vittoria di S\u00e9bastien Loeb."}
{"id": "3939463", "revid": "228587", "url": "https://it.wikipedia.org/wiki?curid=3939463", "title": "The Ownerz", "text": "The Ownerz \u00e8 il sesto album in studio da parte del duo hip-hop Gang Starr, registrato due anni prima che il duo si sciogliesse e sette anni prima della morte di Guru. \u00c8 stato ben accolto dalla critica e vanta quattro singoli, \"Skills\", \"Rite Where U stand\", \"Nice Girl, in The Wrong Place\" e \"Same Team, No Games\"."}
{"id": "3939465", "revid": "584834", "url": "https://it.wikipedia.org/wiki?curid=3939465", "title": "Magnificat (tipo)", "text": ""}
{"id": "3939466", "revid": "30610", "url": "https://it.wikipedia.org/wiki?curid=3939466", "title": "Trattativa tra Stato e mafia", "text": ""}
{"id": "3939467", "revid": "584834", "url": "https://it.wikipedia.org/wiki?curid=3939467", "title": "Terminal (tipo)", "text": ""}
{"id": "3939469", "revid": "339392", "url": "https://it.wikipedia.org/wiki?curid=3939469", "title": "Monospace (tipo)", "text": ""}
{"id": "3939470", "revid": "584834", "url": "https://it.wikipedia.org/wiki?curid=3939470", "title": "Monaco (tipo)", "text": ""}
{"id": "3939472", "revid": "584834", "url": "https://it.wikipedia.org/wiki?curid=3939472", "title": "Myriad (tipo)", "text": ""}
{"id": "3939474", "revid": "584834", "url": "https://it.wikipedia.org/wiki?curid=3939474", "title": "Corbel (tipo)", "text": ""}
{"id": "3939476", "revid": "584834", "url": "https://it.wikipedia.org/wiki?curid=3939476", "title": "Calibri (tipo)", "text": ""}
{"id": "3939479", "revid": "584834", "url": "https://it.wikipedia.org/wiki?curid=3939479", "title": "Liberation (tipo)", "text": ""}
{"id": "3939481", "revid": "584834", "url": "https://it.wikipedia.org/wiki?curid=3939481", "title": "Georgia (tipo)", "text": ""}
{"id": "3939484", "revid": "584834", "url": "https://it.wikipedia.org/wiki?curid=3939484", "title": "Garamond (tipo)", "text": ""}
{"id": "3939485", "revid": "584834", "url": "https://it.wikipedia.org/wiki?curid=3939485", "title": "Constantia (tipo)", "text": ""}
{"id": "3939487", "revid": "729019", "url": "https://it.wikipedia.org/wiki?curid=3939487", "title": "Aeroporto di Gdynia-Kosakowo", "text": "L'Aeroporto di Gdynia-Kosakowo (IATA: QYD, ICAO: EPOK) \u00e8 un aeroporto polacco situato a 12 km a nord di Gdynia."}
{"id": "3939488", "revid": "584834", "url": "https://it.wikipedia.org/wiki?curid=3939488", "title": "Cambria (tipo)", "text": ""}
{"id": "3939497", "revid": "640277", "url": "https://it.wikipedia.org/wiki?curid=3939497", "title": "Kappa Geminorum", "text": "Kappa Geminorum (\u03ba Gem / \u03ba Geminorum) \u00e8 una stella di magnitudine 3,57 appartenente alla costellazione dei Gemelli. Dista 141 anni luce dalla Terra.\nOsservazione.\nSi individua circa 3\u00b0 e mezzo a sud della brillante Polluce. Avendo una declinazione di +23\u00b0\u00a023', Kappa Geminorum \u00e8 una stella dell'emisfero boreale. Tuttavia vista la sua non notevole distanza dall'equatore celeste, le sue possibilit\u00e0 di osservazione dall'emisfero australe sono abbastanza ampie: essa risulta invisibile solo a sud del 67\u00ba parallelo, cio\u00e8 dalle regioni antartiche. Nell'emisfero nord essa risulta circumpolare a partire dal 67\u00ba parallelo nord. Il periodo pi\u00f9 indicato per la sua osservazione nel cielo serale va da dicembre a maggio.\nCaratteristiche fisiche.\nSi tratta di una gigante gialla di classe spettrale G8 IIIa. Il colore giallo le \u00e8 dato dalla sua temperatura superficiale di 4.932 K. Dalla luminosit\u00e0 apparente e dalla distanza di 141 anni luce \u00e8 possibile dedurre la luminosit\u00e0 assoluta della stella, che \u00e8 circa 74 L\u2609, una volta che sia stata presa in considerazione la radiazione che essa emette nella banda dell'infrarosso. Dalla luminosit\u00e0 assoluta e dalla temperatura superficiale \u00e8 possibile dedurre, tramite la legge di Stefan-Boltzmann, il raggio, che risulta pari a 11,5 volte quello del Sole. La stella ha forse una massa di 2,7 M\u2609, dal che si deduce che dovrebbe avere una et\u00e0 di circa 500 milioni di anni. Per la legge di conservazione del momento angolare, le stelle giganti, espandendosi, perdono velocit\u00e0 di rotazione; Kappa Geminorum non fa eccezione: la sua velocit\u00e0 di rotazione all'equatore \u00e8 5 km/s, il che, dato il raggio, implica che compie una rotazione su se stessa in 115 giorni.\nCompagna.\nKappa Geminorum \u00e8 in realt\u00e0 una stella binaria in quanto la principale fin qui descritta ha una compagna visuale posta a 7,5 secondi d'arco. Si tratta di una stella di magnitudine 8,2 e di classe spettrale G4, che ha probabilmente una massa vicina a quella del Sole. Il periodo orbitale della coppia \u00e8 maggiore ai 3000 anni. La secondaria \u00e8 probabilmente una fonte di raggi X, dovuti forse alla sua attivit\u00e0 coronale.\nNella cultura.\nNell'astronomia cinese, Kappa Geminorum \u00e8 chiamata \u7a4d\u85aa (Pinyin: J\u012bx\u012bn), che significa \"Catasta di legna da ardere\"; questo nome deriva dal fatto che essa \u00e8 l'unica stella che fa parte dell'asterismo della \"Catasta di legna da ardere\" all'interno della costellazione cinese del Jing (Pozzo)."}
{"id": "3939499", "revid": "767487", "url": "https://it.wikipedia.org/wiki?curid=3939499", "title": "Rebbe", "text": "Rebbe () (pron. IPA:\u02c8r\u025bb\u0259) significa \"maestro, insegnante, mentore\" ed \u00e8 una parola yiddish derivata dalla corrispondente in ebraico: Rav.\nMentre \"Rebbe\" \u00e8 un titolo assegnato a molti leader ebraici, 'Rebbe' o 'Rebbi' quando citato nel Talmud si riferisce al redattore della Mishna, Rabbi Yehuda HaNasi. Nella parlata comune, il termine \"Il Rebbe\" \u00e8 spesso usato dai chassidim per far riferimento ad un capo del movimento chassidico, per esempio, i chassidim Chabad-Lubavitch si riferiscono al loro Rebbe, Rabbi Menachem Mendel Schneerson."}
{"id": "3939503", "revid": "717966", "url": "https://it.wikipedia.org/wiki?curid=3939503", "title": "Rabbi (rabbino)", "text": ""}
{"id": "3939511", "revid": "584834", "url": "https://it.wikipedia.org/wiki?curid=3939511", "title": "Futura (tipo)", "text": ""}
{"id": "3939517", "revid": "599013", "url": "https://it.wikipedia.org/wiki?curid=3939517", "title": "Qua la zampa", "text": ""}
{"id": "3939537", "revid": "729019", "url": "https://it.wikipedia.org/wiki?curid=3939537", "title": "Aeroporto di Lublino", "text": "L'Aeroporto di Lublino (IATA: LUZ, ICAO: EPLB) \u00e8 un aeroporto polacco situato a 10 km ad est di Lublino, operativo da dicembre 2012."}
{"id": "3939542", "revid": "484362", "url": "https://it.wikipedia.org/wiki?curid=3939542", "title": "Rumeno della Moldavia", "text": ""}
{"id": "3939544", "revid": "1543377", "url": "https://it.wikipedia.org/wiki?curid=3939544", "title": "Final Fantasy IX Original Soundtrack", "text": "Final Fantasy IX Original Soundtrack \u00e8 la colonna sonora ufficiale del videogioco \"Final Fantasy IX\". L'album \u00e8 l'ultimo della serie \"Final Fantasy\" ad essere stato realizzato completamente da Nobuo Uematsu sino a \"Final Fantasy XIV\". Ha raggiunto la quarta posizione nella classifica Oricon, vendendo oltre 101.000 copie in Giappone sino al gennaio 2010."}
{"id": "3939566", "revid": "729019", "url": "https://it.wikipedia.org/wiki?curid=3939566", "title": "Aeroporto di Radom-Sadk\u00f3w", "text": "L'Aeroporto di Varsavia-Radom (IATA: RDO, ICAO: EPRA) \u00e8 un aeroporto polacco situato a 100 km a sud di Varsavia ed a 78 km a nord di Kielce."}
{"id": "3939568", "revid": "770813", "url": "https://it.wikipedia.org/wiki?curid=3939568", "title": "Zambia Air Force", "text": "La Zambian Air Force (ZAF) \u00e8 la forza aerea e l'elemento per le operazioni aeree della Forza di Difesa dello Zambia.\nDopo la creazione della Repubblica dello Zambia nel 1964, l'ex \"Northern Rhodesian Air Wing\" era stata ribattezzata \"Brigata Aerea della Zambia\", che dur\u00f2 fino al 1968, quando fu fondata la \"Zambian Air Force\".\nLe missioni principali della Air Force sono per difendere i confini della Zambia e proteggere il suo spazio aereo. Inoltre, offre varie forme di supporto aereo per altri dipartimenti governativi. Quindi, vola anche la ricognizione, Trooping e le missioni di trasporto per la polizia e i ponti aerei forniture mediche e il personale in aree inaccessibili. Infine, l'organizzazione prevede il trasporto di emergenza in caso di necessit\u00e0. Una delle pi\u00f9 recenti operazioni di soccorso montato dalla Air Arm si \u00e8 verificato nei primi mesi del 2007, quando \u00e8 venuto in aiuto delle vittime delle inondazioni nella provincia nord-occidentale. Pochi dettagli sono disponibili sul schieramento della forza, ma gli elementi di combattimento si intendono situato a Lusaka (K-8), Mbala (MB-326) e Mumbwa (MiG-21), con la piccola flotta di aerei da trasporto ed elicotteri utility inoltre secondo come riferito di stanza a Lusaka.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "3939576", "revid": "1226", "url": "https://it.wikipedia.org/wiki?curid=3939576", "title": "Chris Priestley", "text": "Biografia.\nChris Priestley \u00e8 nato a Hull, localit\u00e0 dello Yorkshire, in Inghilterra nel 1958.\nHa trascorso gli anni dell'infanzia vivendo a Gibilterra, dove a nove anni ha vinto un premio per illustratori indetto da un locale quotidiano, episodio che convince il giovane artista ad intraprendere la carriera di disegnatore di fumetti e illustratore per numerosi giornali e riviste. Appassionato fino in giovane et\u00e0 dai fumetti e dai racconti di paura e di terrore, si \u00e8 formato su produzioni televisive della BBC (trasposizioni dei racconti e romanzi di Edgar Allan Poe, Wilkie Collins e Montague Rhodes James) e sulla lettura dei classici della letteratura di questo genere.\nHa studiato al politecnico di Manchester fino al 1980, ed ha iniziato la sua attivit\u00e0 professionale come caricaturista per il giornale \"Record Mirror\", per poi fornire illustrazioni anche a testate di rilievo come \"The Times\" e l'\"Independent\". Negli anni '90 realizz\u00f2 una striscia pubblicata sull'edizione domenicale dell'\"Independent\" intitolata \"Bestiary\", che prosegu\u00ec fino al 1995, anno in cui Priestley inizi\u00f2 a lavorare per il \"The Observer\".\nSolo a partire dal 2000 ha affiancato all'attivit\u00e0 di illustratore quella di romanziere, pubblicando alcune raccolte di novelle che hanno riscosso un discreto successo di pubblico e di critica. Tra esse il ciclo \"Tales of Terror\", il cui primo volume \u00e8 stato pubblicato in patria nel 2008 ed \u00e8 stato seguito da ulteriori tre volumi, oltre ad altri romanzi di paura.\nNel 2012 esce \"La creatura\", romanzo horror ambientato nella Londra del 1818 che ha fra i protagonisti il Mostro di Frankenstein.\nLe sue opere vengono normalmente accreditate come libri per ragazzi, anche se le atmosfere particolarmente cupe, inquietanti e i risvolti tragici delle vicende narrate le rendono adatte anche (e forse soprattutto) ad un pubblico maturo. Le pubblicazioni dei suoi libri, di recente tradotti anche in Italia, sono spesso accompagnate da illustrazioni che rimandano all'iconografia del cinema di Tim Burton.\nLe sue opere sono pubblicate in Italia dalla Newton Compton Editori."}
{"id": "3939583", "revid": "327773", "url": "https://it.wikipedia.org/wiki?curid=3939583", "title": "Phoeniconaias minor", "text": "Il fenicottero minore (\"Phoeniconaias minor\" )) \u00e8 un uccello appartenente alla famiglia Phoenicopteridae. \u00c8 la specie di fenicottero pi\u00f9 piccola e pi\u00f9 diffusa numericamente in assoluto.\nBiologia.\nAlimentazione.\nIl fenicottero minore si alimenta esclusivamente di minuscole alghe, come la \"Arthrospira platensis\", un'alga azzurra diffusa nei laghi alcalini, e di piccoli crostacei. Proprio quest'alimentazione conferisce loro il classico colore rosa acceso, poich\u00e9 le alghe contengono dei pigmenti colorati. Filtra il cibo dalla superficie dell'acqua con il becco, che contiene delle lamine che trattengono il cibo lasciando invece passare i liquidi. \nRiproduzione.\nI fenicotteri minori sono uccelli che vivono esclusivamente in grandi colonie, che possono contare fino a un milione di individui. Come tutti i fenicotteri, sono monogami e depongono ogni anno un solo uovo su un nido rialzato da terra che costruiscono loro con fango e piume.\nDistribuzione e habitat.\nL'areale del fenicottero minore si estende dall'Africa subsahariana attraverso la penisola arabica sino al subcontinente indiano. Le principali aree di nidificazione si trovano in prossimit\u00e0 dei laghi della Rift Valley, in Africa orientale (Etiopia, Kenya e Tanzania). Altre aree minori si trovano in Africa occidentale, Africa meridionale, India e Pakistan."}
{"id": "3939584", "revid": "729019", "url": "https://it.wikipedia.org/wiki?curid=3939584", "title": "Aeroporto della Masovia di Varsavia-Modlin", "text": "L'Aeroporto di Varsavia-Modlin (IATA: WMI, ICAO: EPMO) \u00e8 un aeroporto polacco situato a Modlin, una frazione di Nowy Dw\u00f3r Mazowiecki, 40 km a nord-ovest di Varsavia. \u00c8 stato aperto nel luglio del 2012 sulle basi di un aeroporto militare in disuso.\nStoria.\nBase aerea.\nNel 1940, durante la seconda guerra mondiale, l'aeroporto divenne operativo come base aerea della Luftwaffe, l'aviazione militare tedesca. Dopo la guerra, tra il 1945 e il 2000, l'aeroporto fu usato dalle forze aeree polacche e sovietiche. Nel 2000 il ministro della difesa polacco dichiar\u00f2 chiuso l'aeroporto. \nAeroporto civile.\nNell'aprile del 2005 fu costituita una societ\u00e0 per lo sviluppo e la gestione del futuro aeroporto, la \"Port Lotniczy Modlin Sp. z o.o.\" il cui nome fu cambiato nel dicembre 2006 in \"Mazowiecki Port Lotniczy Warszawa Modlin Sp. z o.o.\".\nConcepito per le compagnie aeree low cost, l'8 febbraio 2010 \u00e8 stato ufficialmente registrato come aeroporto civile presso l'ente polacco per l'aviazione civile (Urz\u0105d Lotnictwa Cywilnego).\nNel 2017 l'aeroporto \u00e8 stato il quinto in ordine di traffico in Polonia, con 2.932.639 passeggeri che hanno utilizzato unicamente la compagnia irlandese Ryanair."}
{"id": "3939589", "revid": "1543377", "url": "https://it.wikipedia.org/wiki?curid=3939589", "title": "Nusach Ari", "text": "Nusach Ari significa, in senso generico, qualsiasi rituale di preghiera basata sulle pratiche rituali dellAriZal\", il Rabbi Isaac Luria del XVI secolo, e, pi\u00f9 specificamente, la versione usata dai chassidim di Chabad-Lubavitch.\nNel 1803, Rabbi Schneur Zalman di Liadi, fondatore del chassidismo Chabad, pubblic\u00f2 un libro di preghiere ordinato secondo il Nusach HaAri. Da allora tale rito viene usato da tutto il movimento Chabad-Lubavitch.\nSiddurim secondo l\"'AriZal\".\nIl siddur (; plur. \u05e1\u05d3\u05d5\u05e8\u05d9\u05dd siddurim) \u00e8 un libro di preghiere ebraico, contenente una serie di preghiere quotidiane. Le preghiere raccolte secondo l'uso dell'AriZal, sono:"}
{"id": "3939596", "revid": "106908", "url": "https://it.wikipedia.org/wiki?curid=3939596", "title": "Emerson junior High School", "text": ""}
{"id": "3939600", "revid": "767487", "url": "https://it.wikipedia.org/wiki?curid=3939600", "title": "Th\u014dmas Tsitas", "text": ""}
{"id": "3939611", "revid": "122246", "url": "https://it.wikipedia.org/wiki?curid=3939611", "title": "Campionato europeo di pallavolo femminile Under-18 1997", "text": "Il campionato europeo pre-juniores di pallavolo femminile 1997 si \u00e8 svolto dal 25 al 30 marzo 1997 a Bansk\u00e1 Bystrica e P\u00fachov, in Slovacchia. Al torneo hanno partecipato 8 squadre nazionali europee e la vittoria finale \u00e8 andata per la prima volta alla Russia.\nGironi.\nDopo la prima fase a gironi, le prime due classificate hanno acceduto alle semifinali per il primo posto, mentre le ultime due classificate hanno acceduto alle semifinali per il quinto posto.\nPodio.\nCampione.\nRussia(Primo titolo)\nSecondo posto.\nCroazia\nTerzo posto.\nPolonia"}
{"id": "3939618", "revid": "33689", "url": "https://it.wikipedia.org/wiki?curid=3939618", "title": "Aristobulo (nipote di Erode il Grande)", "text": "\u00c8 noto come Aristobulo il giovane per distinguerlo dagli omonimi familiari.\nBiografia.\nAristobulo nacque intorno al 10 a.C., figlio di Aristobulo e Berenice; aveva due fratelli, Erode di Calcide e Agrippa I, e due sorelle, Erodiade e Mariamne. Suo nonno paterno era Erode il Grande, la nonna materna Salome, sorella dello stesso Erode; i suoi genitori erano dunque cugini di primo grado.\nDa giovane fu inviato insieme ai due fratelli a Roma, presso la corte imperiale, dove crebbe e fu educato insieme al futuro imperatore Claudio, di cui divenne amico e col quale scambi\u00f2 delle lettere.\nEntrato in contrasto col fratello Agrippa, gli fece perdere il favore del proconsole di Siria Flacco rivelando che aveva accettato del denaro dai damasceni per sostenere la loro causa contro i sidoniani presso lo stesso proconsole.\nSpos\u00f2 Iotapa, figlia del re di Edessa Sampsiceramo II, da cui ebbe una figlia, Iotapa, sordomuta.\nDurante il regno di Caligola, si oppose alla decisione dell'imperatore di apporre delle proprie effigi all'interno del Tempio di Gerusalemme. Aristobulo sopravvisse al fratello Agrippa, morto nel 44."}
{"id": "3939631", "revid": "112059920", "url": "https://it.wikipedia.org/wiki?curid=3939631", "title": "Luna Maximoff", "text": "Luna, il cui nome completo \u00e8 Luna Maximoff, \u00e8 un personaggio dei fumetti creato da John Byrne per la Marvel Comics, la prima apparizione avviene su \"The Fantastic Four\" n. 240.\n\u00c8 figlia del mutante Quicksilver e dell'inumana Crystal.\nBiografia del personaggio.\nCome figlia di Quicksilver e Crystal, \u00e8 il primo ibrido tra umano mutato e inumani. Nonostante questo, alla nascita Luna non presenta super poteri. I genitori si separano quando \u00e8 ancora piccola. Dopo l'esposizione da parte del padre alle Nebbie Terrigene ha acquisito il potere dell'empatia. Dopo che Quicksilver ha rubato i \"Cristalli Terrigeni\" per permettere ai mutanti depotenziati dalla decimazione di riacquistare i propri poteri, gli inumani hanno esiliato Pietro e Crystal ha sciolto definitivamente il loro matrimonio.\nPoteri e abilit\u00e0.\nLuna possiede il potere di vedere le emozioni degli altri come colori. Ha sviluppato questo potere e pu\u00f2 anche manipolare queste emozioni. Ha dimostrato altri poteri mentali che simulano la telepatia e la chiaroveggenza."}
{"id": "3939633", "revid": "729019", "url": "https://it.wikipedia.org/wiki?curid=3939633", "title": "UFC 43", "text": "UFC 43: Meltdown \u00e8 stato un evento di arti marziali miste tenuto dalla Ultimate Fighting Championship il 6 giugno 2003 al Thomas &amp; Mack Center di Las Vegas, Stati Uniti.\nRetroscena.\nIan Freeman avrebbe dovuto affrontare Ken Shamrock, ma quest'ultimo diede forfait a causa di un infortunio e venne sostituito con Vernon White.\nCon la vittoria del titolo dei pesi mediomassimi ad interim Randy Couture divenne il primo lottatore in UFC a vincere due titoli di due differenti categorie di peso, in quanto in passato era gi\u00e0 stato per due volte campione dei pesi massimi.\nMatt Lindland venne sconfitto da Falaniko Vitale mettendosi KO da solo: nel tentativo di effettuare un takedown dalla schiena dell'avversario, Lindland atterr\u00f2 sulla propria testa realizzando un auto-piledriver."}
{"id": "3939640", "revid": "184755", "url": "https://it.wikipedia.org/wiki?curid=3939640", "title": "Strashelye", "text": "Strashelye \u00e8 una filiale estinta della scuola Chabad di ebraismo chassidico, intitolata alla citt\u00e0 omonima che si trova nella regione di Voblasc' di Mahil\u00eb\u016d in Bielorussia, dove viveva il suo leader, Rabbi Aharon HaLevi Horowitz. Come per tutte le scuole di pensiero chassidico, anche questa scuola era fondata sullo \"Chassidut\" secondo gli insegnamenti del Baal Shem Tov, che a sua volta si basavano sull'opera cabalistica di Rabbi Isaac Luria."}
{"id": "3939647", "revid": "126257", "url": "https://it.wikipedia.org/wiki?curid=3939647", "title": "Principe di sangue", "text": ""}
{"id": "3939656", "revid": "1543377", "url": "https://it.wikipedia.org/wiki?curid=3939656", "title": "Bambini cardiopatici nel mondo", "text": "Bambini cardiopatici nel mondo \u00e8 un'ONLUS italiana, fondata nel 1993 per volont\u00e0 di un gruppo di medici e volontari guidati dal prof. Alessandro Frigiola e dalla prof.ssa Silvia Cirri. Indipendente e laica, l'associazione opera in molti Paesi, specialmente in quelli dove non c'\u00e8 un'adeguata struttura sanitaria, per visitare, curare e operare i bambini malati di cuore.\nL'associazione si avvale della collaborazione volontaria di oltre 150 figure professionali, tra chirurghi, medici, infermieri e tecnici, operanti in importanti centri di cardiochirurgia italiani e stranieri come la Mayo Clinic o la Great Ormond Street Children di Londra.\nGli interventi vengono condivisi con i governi e con le organizzazioni scientifiche e universitarie. Solo in un secondo momento, dopo aver verificato l'effettivo grado di urgenza e il tipo di emergenza umanitaria, nonch\u00e9 le caratteristiche del sistema sanitario locale, l'intervento viene effettuato.\nDurante queste missioni, un'\u00e9quipe specializzata e attrezzata visita i bambini malati al cuore e identifica quelli che necessitano di un intervento urgente, che vengono quindi operati.\nL'associazione costruisce centri di cardiochirurgia pediatrica nelle aree pi\u00f9 depresse del pianeta, formando i medici per sviluppare il sistema sanitario locale e abbattere il tasso di mortalit\u00e0 infantile.\nNel 2007 il ministero degli Affari Esteri - Direzione generale per i paesi del Mediterraneo e Medio Oriente affida all' l.R.C.S.S. Policlinico San Donato in collaborazione con l'associazione Bambini cardiopatici nel mondo il coordinamento a livello nazionale per il trattamento delle cardiopatie congenite in Kurdistan.\nIl 18 marzo 2012 l'associazione ha inaugurato il primo centro di cardiochirurgia pediatrica presso l'ospedale Azadi Heart Center di Duhok, in Kurdistan.\nNel 2009 ha inaugurato il centro cardiologico per bambini in Africa, a Shisong nel Camerun, primo dei 12 programmati, e primo centro attivo nell'Africa centro-occidentale\nNel corso degli anni, diversi artisti e personaggi famosi hanno fornito il loro contributo o fatto da testimonial per l'associazione, aiutandola nella raccolta dei fondi necessari per la realizzazione delle sue iniziative. In particolare, l'associazione partecipa ormai regolarmente alla Milano City Marathon, la maratona podistica che si svolge dal 2000 nel capoluogo lombardo, giunta nel 2013 alla tredicesima edizione.\nNel 2012 l'associazione \u00e8 impegnata nella costruzione di Dipartimento di cardiochirurgia e cardiologia pediatrica presso l'ospedale Fann di Dakar.\nIl 5 giugno 2012 la serata \"Un poeta per amico\" condotta da Enzo Decaro dedicata a Massimo Troisi, svoltasi all'Auditorium di Napoli e trasmessa su Rai 1 ha dato il proprio sostegno in favore dell'ultimo progetto dell'associazione attivando una raccolta fondi tramite SMS solidale."}
{"id": "3939669", "revid": "729019", "url": "https://it.wikipedia.org/wiki?curid=3939669", "title": "UFC 48", "text": "UFC 48: Payback \u00e8 stato un evento di arti marziali miste tenuto dalla Ultimate Fighting Championship il 19 giugno 2004 al Mandalay Bay Events Center di Las Vegas, Stati Uniti.\nRetroscena.\nGeorges St-Pierre avrebbe dovuto affrontare Jason Miller, ma quest'ultimo diede forfait per problemi legali e venne sostituito con Jay Hieron.\nFrank Mir vinse il titolo dei pesi massimi sottomettendo Tim Sylvia con un armbar: Sylvia non effettu\u00f2 il tap out ma fu il giudice di gara a riprendere la decisione di arrestare l'incontro quando si accorse che Mir aveva fratturato il braccio del rivale."}
{"id": "3939677", "revid": "1305772", "url": "https://it.wikipedia.org/wiki?curid=3939677", "title": "Manon (piroscafo)", "text": "Il Manon (gi\u00e0 Sursum Corda, gi\u00e0 Gilgai, gi\u00e0 Wildenfels) \u00e8 stato un piroscafo da carico italiano (in precedenza britannico, australiano e tedesco), violatore di blocco durante la seconda guerra mondiale.\nStoria.\nCostruita nel 1901 nei cantieri Wigham Richardson &amp; Sons di Newcastle-upon-Tyne con numero di scafo 374, la nave, con scafo in acciaio, era un piroscafo da carico di 5597 (o 5642) tonnellate di stazza lorda, in grado di raggiungere una velocit\u00e0 di 11 nodi. Primo armatore dell'unit\u00e0 fu la compagnia tedesca Deutsche Dampfschiffahrts Gesellschaft Hansa, con sede a Brema, che le diede il nome di \"Wildenfels\".\nNel febbraio 1914 il \"Wildenfels\" trasse in salvo gli undici superstiti del piroscafo danese \"Ekliptika\", affondato in una tempesta nel golfo di Biscaglia.\nIl 19 agosto 1914, in seguito allo scoppio della prima guerra mondiale, il \"Wildenfels\", appena arrivato a Melbourne da New York (la nave, priva di apparato radio, non era a conoscenza della dichiarazione di guerra), venne sequestrato dal governo australiano, che dopo alcune controversie lo utilizz\u00f2 dal 1915 al 1923 con il nome di \"Gilgai\" (la nave partecip\u00f2 al conflitto requisita dalle autorit\u00e0 del Commonwealth), dopo di che il piroscafo venne trasferito per due anni alla Commonwealth Government Line, con sede a Londra. Il 14 marzo 1920 la nave, proveniente dal Texas carica di petrolio e diretta a Melbourne (da dove poi sarebbe proseguita per Adelaide e Fremantle), s'incagli\u00f2, a causa della nebbia, su un banco di sabbia nei pressi di Point Lonsdale, ma non riport\u00f2 danni significativi ed entro sera pot\u00e9 essere disincagliata e condotta a Williamstown con l'assistenza dei rimorchiatori \"James Paterson\", \"Racer\" e \"Sprightly\" e del cacciatorpediniere australiano \"Yarra\". Il 20 dicembre 1920 il \"Gilgai\" soccorse e riforn\u00ec, al largo di Sydney, la nave italiana \"Monte Bianco\", rimasta senza provviste da cinque giorni.\nNel 1925, con l'acquisto da parte dell'armatore genovese Accame Emanuele &amp; Figli (o Salvatore &amp; Emanuele F. lli, Accame), il \"Gilgai\" pass\u00f2 sotto bandiera italiana, venendo ribattezzato \"Sursum Corda\". Nel 1937 il piroscafo venne comprato dalla Societ\u00e0 anonima Industrie Navali (INSA), avente anch'essa sede a Genova: ribattezzata \"Manon\", la nave venne iscritta al Compartimento marittimo di Genova con matricola 1328.\nAll'ingresso dell'Italia nel secondo conflitto mondiale, il 10 giugno 1940, il \"Manon\" si trovava a Chisimaio, nella colonia italiana della Somalia, dove stazion\u00f2 inattivo per circa otto mesi.\nNel febbraio 1941, nell'imminenza della caduta della Somalia, il locale comando della Regia Marina dispose la partenza delle navi mercantili giudicate in condizioni adatte ad affrontare la navigazione sino al Madagascar. Le navi avrebbero raggiunto il porto di Diego Suarez, controllato dalle forze della Francia di Vichy, dove sarebbero state al sicuro.\nNella prima decade del febbraio 1941 (o nella notte tra il 10 e l'11 febbraio) il \"Manon\" lasci\u00f2 Chisimaio insieme al grosso piroscafo misto \"Leonardo da Vinci\", alla pirocisterna \"Pensilvania\", ai piroscafi da carico \"Savoia\" ed \"Erminia Mazzella\" ed al piroscafo misto \"Adria\", mentre in un secondo momento partirono anche il piroscafo misto \"Somalia\" e la motonave da carico \"Duca degli Abruzzi\", uniche due unit\u00e0 a raggiungere Diego Suarez (secondo altre fonti tutte ed otto le navi partirono nella notte tra il 10 e l'11 febbraio 1941). Poco dopo aver raggiunto il mare aperto, tuttavia, tutte le navi del primo gruppo vennero intercettate e catturate, nonostante tentativi di sabotaggio da parte degli equipaggi, da incrociatori britannici inviati nella zona allo scopo. Gli equipaggi italiani vennero internati nei campi di prigionia di Kenya e Sudafrica.\nIl \"Manon\", in particolare, vene avvistato da un ricognitore il 13 febbraio 1941, e poco pi\u00f9 tardi fu raggiunto e catturato dall'incrociatore pesante HMS \"Hawkins\". Mantenendo il proprio nome, la nave venne affidata alla British India Steam Navigation Company Ltd. (BISN), con sede a Londra, e fu quindi impiegata in guerra sotto bandiera britannica, per conto del Ministry of War Transport di Mombasa (che ne era divenuto il proprietario).\nIl 7 (o l'8) ottobre 1942 il \"Manon\", in navigazione nel golfo del Bengala, un centinaio di miglia a nord di Madras, venne silurato ed affondato dal sommergibile nipponico \"I 162\". Nell'affondamento persero la vita otto delle 538 persone che la nave trasportava."}
{"id": "3939679", "revid": "1048993", "url": "https://it.wikipedia.org/wiki?curid=3939679", "title": "Howard Ross", "text": "Biografia.\nNato e cresciuto a Roma, ha sfruttato il suo fisico scultoreo per interpretare circa ottanta film a partire dagli anni '60. Il 22 aprile 2015 ha ricevuto al Busto Arsizio Film Festival un premio per la sua carriera nel cinema avventuroso italiano; il premio gli \u00e8 stato consegnato dai critici Steve Della Casa e Marco Giusti.\nFilmografia.\nAttore.\nTelevisione.\nHa inoltre partecipato a due serie della rubrica pubblicitaria televisiva italiana \"Carosello\":\nnel 1968, con Tom Felleghi e Harold Null, per il sapone da bucato Olmo della Lever Gibbs, e nel 1973 con Anna Orso, per le lavatrici Zoppas."}
{"id": "3939680", "revid": "287204", "url": "https://it.wikipedia.org/wiki?curid=3939680", "title": "Gran Premio motociclistico di Spagna 1974", "text": "Il Gran Premio motociclistico di Spagna fu l'ultimo appuntamento del motomondiale 1974.\nSi svolse il 22 settembre 1974 sul Circuito del Montju\u00efc, e corsero tutte le classi tranne 500 e sidecar.\nLa prima gara in programma fu quella della 250 (ore 9). Durante il 21\u00ba passaggio il francese Bernard Fau cadde sul rettifilo delle tribune a seguito di un grippaggio: un pompiere entr\u00f2 in pista per togliere dei detriti, ma fu investito da Takazumi Katayama, che sopraggiungeva; trasportato in ospedale, il pompiere non sopravvisse all'incidente. La gara fu sospesa solo al 27\u00ba giro dei 33 previsti.\nSegu\u00ec la 50 (ore 10.10), con sette Kreidler ai primi sette posti e vittoria per il neocampione del mondo della categoria Henk van Kessel.\nIn 350 (ore 11) prima vittoria iridata per l'ex campione del mondo di sci nautico V\u00edctor Palomo.\nChiuse il programma la 125 (ore 12.30) vinta da un altro pilota spagnolo, Benjam\u00edn Grau.\nI due centauri spagnoli avevano corso anche la gara della Formula 750 svoltasi il pomeriggio di sabato 21, dominando la gara con le loro Ducati 750 SS (primo Palomo, secondo Grau).\nClasse 350.\n20 piloti alla partenza.\nClasse 250.\n27 piloti alla partenza.\nClasse 125.\n22 piloti alla partenza, 10 al traguardo.\nClasse 50.\n22 piloti alla partenza."}
{"id": "3939683", "revid": "31269", "url": "https://it.wikipedia.org/wiki?curid=3939683", "title": "I ragazzi del windsurf", "text": "I ragazzi del windsurf (\"Gegen den Wind\") \u00e8 una serie televisiva tedesca in 52 episodi (e un episodio pilota) trasmessi per la prima volta nel corso di 4 stagioni dal 1995 al 1999. Dopo la fine della serie ne fu prodotto uno spin-off: \"Die Strandclique\" (con Marco Girnth).\n\u00c8 una serie del genere d'azione incentrata sulle vicende di due amici, Nik Andersen e Sven Westermann, che hanno in comune non solo il loro hobby, il windsurf, ma dopo il matrimonio della madre di Nik, Christine, con il padre di Sven, John, sono quasi fratelli.\nProduzione.\nLa serie fu prodotta da Bavaria Film e girata nei pressi dell'isola di Sylt in Germania. Le musiche furono composte da Stefan Will.\nRegisti.\nTra i registi della serie sono accreditati:\nDistribuzione.\nLa serie fu trasmessa in Germania dall'11 gennaio 1995 all'8 febbraio 1999 sulla rete televisiva ARD. In Italia \u00e8 stata trasmessa a giugno e luglio del 2002 su RaiDue (i primi 20 episodi) e ad agosto del 2003 su RaiSat Premium con il titolo \"I ragazzi del windsurf\".\nAlcune delle uscite internazionali sono state:"}
{"id": "3939685", "revid": "46931", "url": "https://it.wikipedia.org/wiki?curid=3939685", "title": "Gegen den Wind", "text": ""}
{"id": "3939686", "revid": "92723", "url": "https://it.wikipedia.org/wiki?curid=3939686", "title": "Ahura", "text": "Ahura (per esteso Ahura Boltagon), \u00e8 un personaggio dei fumetti della Marvel Comics, creata da Ann Nocenti e Brett Blevins. La sua prima apparizione avviene in \"The Inhumans\" n. 1.\n\u00c8 figlio del re degli inumani Freccia Nera e della regina Medusa.\nBiografia del personaggio.\nNato senza il permesso del Concilio Genetico di Attilan, divenne presto chiaro che aveva ereditato la voce devastante del padre; tuttavia, questo potere si modific\u00f2 in un \"occhio del male\" (\"evil eye\" in originale) che causa la morte.\nAhura fu colpito dalla pazzia proprio come suo zio Maximus il Folle e per questo rinchiuso con grande dispiacere della regina Medusa. Sua cugina Luna Maximoff, grazie ai suoi poteri empatici e mentali, ha reso mentalmente stabile Ahura, permettendogli di tenere sotto controllo il suo devastante potere.\nDurante l'invasione Skrull, Ahura \u00e8 stato catturato insieme a suo padre dagli Skrull e tenuto prigioniero sulla loro astronave ammiraglia ma i due sono stati salvati dal resto della Famiglia Reale.\nAhura pi\u00f9 tardi \u00e8 entrato a far parte della Fondazione Future dopo che sua madre Medusa si era unita alla formazione dei Fantastici Quattro guidata da Ant-Man.\nPer salvarlo dalla fine dell'Universo Marvel, Freccia Nera ha affidato Ahura a Kang il Conquistatore, il quale ne ha fatto il suo pupillo, utilizzando le sue abilit\u00e0 per tentare di distruggere la genealogia Inumana. Successivamente, Freccia Nera e Medusa hanno liberato Ahura dalle grinfie di Kang. Il ragazzo, grazie ai poteri sviluppati con la Terrigenesi, \u00e8 riuscito a manipolare il consiglio di amministrazione della Ennilux Corporation, diventandone il nuovo amministratore delegato.\nPoteri ed abilit\u00e0.\nAnche prima di essere sottoposto alla Terrigenesi, Ahura possedeva dei poteri parzialmente inattivi.\nInizialmente, Ahura possedeva un grido ipersonico simile a quello di Freccia Nera. In seguito non ha pi\u00f9 dimostrato questa capacit\u00e0 ma \u00e8 comunque ancora immune ai poteri sonici di suo padre.\nPi\u00f9 tardi, il potere di Ahura si \u00e8 evoluto in un \"occhio del male\" psionico, in grado di uccidere immediatamente qualsiasi creatura sulla quale si posi.\nAhura si \u00e8 anche dimostrato in grado di controllare i pensieri e le azioni altrui.\nA seguito della Terrigenesi, Ahura ha sviluppato la capacit\u00e0 di creare dei \"fantasmi\" psichici (\u00e8 in grado di crearne fino a quattro contemporaneamente anche se una sua versione futura \u00e8 stata in grado di creare un intero esercito). Le proiezioni psichiche di Ahura possono utilizzare armi psioniche, generate da loro stesse, che possono danneggiare un bersaglio fisico.\nEssi, inoltre, possono fondersi e possedere la mente delle persone, permettendo ad Ahura di controllarne il corpo. Tuttavia, questo collegamento funziona in entrambi i sensi e se la vittima \u00e8 seriamente ferita, Ahura subisce lo stesso danno."}
{"id": "3939690", "revid": "599013", "url": "https://it.wikipedia.org/wiki?curid=3939690", "title": "Emilio Dami\u00e1n Mart\u00ednez", "text": "Carriera.\nHa giocato nel campionato paraguaiano, in quello messicano, in quello boliviano ed in quello ecuadoriano."}
{"id": "3939691", "revid": "71155", "url": "https://it.wikipedia.org/wiki?curid=3939691", "title": "Discografia di Arisa", "text": "La discografia di Arisa, cantante pop italiana, \u00e8 costituita da sette album in studio, uno dal vivo, due raccolte, un EP e trentotto singoli, pubblicati tra il 2009 e il 2022, a cui si aggiungono trentacinque video musicali.\nTutte le pubblicazioni dell'artista fino al 2016 sono uscite sotto etichetta discografica Warner Music Italy. Durante il 2019, con il singolo \"Mi sento bene\", le produzioni discografiche di Arisa sono state pubblicate dalla Sugar Music. Dal 2020 la cantante ha fondato una propria etichetta discografica indipendente, la Pipshow, con la quale ha esordito pubblicando il singolo \"Ricominciare ancora\"."}
{"id": "3939692", "revid": "729019", "url": "https://it.wikipedia.org/wiki?curid=3939692", "title": "Battaglia aerea di Formosa", "text": "La battaglia aerea di Formosa (in giapponese: , in cinese: ) si svolse tra il 12 e il 16 ottobre 1944 nel teatro del Pacifico della seconda guerra mondiale, tra le forze aeree statunitensi e quelle giapponesi. La battaglia \u00e8 inquadrata nella campagna delle Filippine, attuata dagli Alleati per riconquistare l'arcipelago omonimo, occupato dalle truppe giapponesi durante una campagna espansionistica fra il 22 dicembre 1941 e il 6 maggio 1942.\nLo scontro aereo vide una serie di raid diurni statunitensi sulle installazioni militari giapponesi su Formosa e le risposte notturne degli aerei nipponici che attaccarono la flotta statunitense al largo dell'isola. I giapponesi complessivamente persero pi\u00f9 di 300 aerei, mentre gli americani meno di 100, oltre a due incrociatori danneggiati. Gli esiti della battaglia privarono la \"Flotta combinata\", la componente principale della Marina imperiale giapponese, della copertura aerea necessaria per le operazioni future e che sarebbe stata necessaria nella battaglia del Golfo di Leyte che si concluse con una vittoria statunitense.\nAntefatti.\nSituazione statunitense.\nLa considerazione pi\u00f9 importante riguardo a eventuali operazioni di terra a Formosa, secondo l'ammiraglio Ernest King, era che l'invasione dell'isola avrebbe richiesto una quantit\u00e0 di forze terrestri di molto superiore a quelle disponibili in tutto teatro del Pacifico alla fine del 1944 e non sarebbe stata inoltre praticabile fin quando non si fossero rese disponibili le unit\u00e0 in quel momento ancora impegnate in Europa contro la Germania.\nNell'area tra Formosa, le Filippine, le isole Ryukyu e il Giappone meridionale erano presenti oltre 1\u00a0200 aerei da combattimento del Servizio aeronautico della Marina e dell'Esercito imperiale (l'aviazione nipponica non esisteva come forza armata indipendente) che costituivano una seria minaccia per le forze navali alleate. Pertanto venne deciso dallo Stato Maggiore statunitense di eliminare, o comunque ridimensionare, tale minaccia attuando tra il 10 e il 20 ottobre una serie di attacchi contro le basi aeree di Formosa, delle Filippine e delle isole Ryukyu, da eseguire per mezzo delle portaerei di squadra della Task Force 38, che era parte della 3\u00aa Flotta statunitense chiamata anche Fast Carrier Task Force.\nSituazione giapponese.\nNel settembre 1944, i giapponesi avevano gi\u00e0 compreso la necessit\u00e0 di impegnare la flotta statunitense in una battaglia decisiva per ribaltare l'andamento del conflitto. Considerando in anticipo le opportunit\u00e0 di battaglia che si sarebbero verificate durante i vari sbarchi anfibi statunitensi, gli ordini operativi giapponesi, chiamati \"Sho\" (\"vittoria\"), prevedevano quattro possibili scenari per opporsi a un'invasione, ovunque fosse avvenuta tra le Filippine e le isole Curili. Il problema maggiore per i giapponesi era una questione morale: i marinai avrebbero dovuto infatti rompere le tradizioni della Marina imperiale, concentrandosi sull'affondamento di navi rifornimento piuttosto che da guerra. Di conseguenza, il comandante della Flotta combinata, l'ammiraglio Soemu Toyoda, raggiunse il fronte a inizio ottobre per supervisionare di persona le truppe in previsione delle operazioni Sho.\nIl 10 ottobre il viaggio di Toyoda giunse al termine a Formosa e l'ammiraglio aveva tutta l'intenzione di far ritorno in Giappone, ma dovette rinunciare quando la Task Force 38, agli ordini dell'ammiraglio Marc Mitscher, fece capolino a nord attaccando le isole Ryukyu. Toyoda non poteva rischiare di passare attraverso un'area dov'erano concentrate portaerei statunitensi che imbarcavano complessivamente pi\u00f9 di mille velivoli, in particolare dopo quanto successo l'anno precedente all'ammiraglio Isoroku Yamamoto, abbattuto dagli americani. Toyoda si trov\u00f2 perci\u00f2 lontano dal quartier generale della Flotta combinata in un momento decisivo. Fuori posizione e con un'inadeguata rete di comunicazione, l'opposizione alla forza statunitense ricadde nelle mani del vice di Toyoda, il viceammiraglio Ry\u016bnosuke Kusaka.\nKusaka, correttamente, consider\u00f2 gli attacchi alle Ryukyu un preludio agli sbarchi statunitensi, grazie in parte alle informazioni d'intelligence ottenute dalla Marina imperiale nelle precedenti settimane. Non avendo la certezza per\u00f2 del luogo esatto dello sbarco, decise di attuare la componente aerea dei piani Sho-1 e Sho-2, rispettivamente la difesa delle Filippine e di Formosa, la mattina del 10 ottobre. I piani Sho coinvolgevano diverse forze navali di superficie con base anche a Singapore e nei porti dell'arcipelago del Giappone. Alle navi da guerra serviva per\u00f2 del tempo per giungere in posizione e attuare un attacco coordinato con le forze aeree, quindi, invece di attendere l'arrivo della flotta, Kusaka ordin\u00f2 alle unit\u00e0 aeree designate per Sho di attaccare subito gli statunitensi, intensificando i loro sforzi attuando anche la parte navale dell'operazione Sho-2 la mattina del 12 ottobre.\nMolti degli aerei giapponesi erano sparsi in varie basi nella regione. Al 10 ottobre, la Forza aerea della 6\u00aa Base del viceammiraglio Shigeru Fukudome, che decoll\u00f2 da Formosa in soccorso alla regione di Ky\u016bsh\u016b di cui fanno parte le isole Ryukyu, era formata da circa 740 aerei. La Forza aerea della 5\u00aa Base del viceammiraglio Kimpei Teraoka e la 4\u00aa Armata aerea del generale Kyoji Tominaga, dell'Esercito di stanza nelle Filippine, possedevano entrambe circa 440 velivoli. Nei quattro giorni successivi altri 690 aerei giunsero da basi in Giappone e Cina.\nAnche se la quantit\u00e0 di velivoli giapponesi sarebbe divenuta ben presto consistente, le unit\u00e0 della Marina si stava ancora riprendendo dalle perdite subite nella battaglia del Mare delle Filippine del giugno precedente e, nonostante i velivoli fossero stati rimpiazzati quasi completamente, le perdite umane abbassarono sensibilmente la qualit\u00e0 dei piloti. In aggiunta, oltre alla quantit\u00e0 soverchiante di aerei messi in campo dagli Stati Uniti il 12 ottobre, la flotta americana era superiore anche nell'addestramento e nell'esperienza dei propri piloti.\nBattaglia.\nI radar degli aerei da ricognizione giapponesi rilevarono gli squadroni della Task Force della 3\u00aa Flotta statunitense per tutta la giornata dell'11 ottobre e nella notte seguente, tenendo costantemente informato il comando nelle Filippine e a Formosa. Consci che all'alba del 12 ottobre gli statunitensi avrebbero attaccato, le forze di terra furono messe in allerta e i caccia furono preparati per intercettare gli americani.\nLa mattina del 12 ottobre, i quattro gruppi della Task Force coprivano tutta l'area da nordovest a sudest dell'isola. Al 2\u00ba Gruppo, essendo il pi\u00f9 settentrionale, era stata assegnata la parte nord dell'isola. Il 3\u00ba Gruppo era posizionato al centro mentre il 1\u00ba e il 4\u00ba erano entrambi assegnati alla sezione meridionale di Formosa. L'esperienza dei vari piloti che si alternavano nelle missioni poteva dipendere dalla disposizione del proprio Gruppo e dalla missione assegnata loro.\n12 ottobre.\nI caccia Grumman F6F Hellcat dei quattro gruppi di portaerei completarono la fase di decollo prima dell'alba, attorno alle ore 06:00. I giapponesi intercettarono tutti e quattro i gruppi, sia con i caccia sia con il fuoco della contraerea, che si registr\u00f2 di livello moderato o intenso su tutta l'isola. I duelli aerei furono molto duri nell'area centro-settentrionale di Formosa, quella di competenza dei velivoli provenienti dal 2\u00ba Gruppo del viceammiraglio Gerald F. Bogan e dal 3\u00ba Gruppo del viceammiraglio Frederick C. Sherman. La e la , del gruppo di Sherman, riportarono l'abbattimento di circa 50 aerei giapponesi, mentre la , la e la , del gruppo di Bogan, riportarono almeno altri 50 aerei abbattuti.\nGli statunitensi, al contrario, subirono poche perdite nella prima mattinata: nel 2\u00ba e 3\u00ba Gruppo furono riportati solo nove aerei persi, con tre piloti recuperati dalle navi americane o dai sottomarini. Quest'enorme differenza \u00e8 in parte dovuta alla mancanza di esperienza dei piloti giapponesi; i piloti nelle Filippine settentrionali, ad esempio, erano ancora in fase di addestramento. Dai rapporti statunitensi, la maggior parte dei caccia giapponesi erano aerei dell'Esercito, principalmente Nakajima Ki-44, Kawasaki Ki-61 e Nakajima Ki-43. Nonostante vi fossero degli esperti aviatori della Marina, le unit\u00e0 di caccia Mitsubishi A6M Zero ricostituite dopo la battaglia del Mar delle Filippine stavano ancora imparando a operare in squadra e non erano in grado di eseguire manovre di gruppo in grado di dare un vantaggio tattico.\nAnche se i successivi attacchi della giornata eseguiti con i caccia Hellcat, i bombardieri in picchiata Curtiss SB2C Helldiver e gli aerosiluranti Grumman TBF Avenger danneggiarono significativamente le installazioni militari a Formosa, annientare completamente la forza aerea giapponese sull'isola si dimostr\u00f2 impossibile. Tuttavia, il contrattacco giapponese fu soppresso senza troppe difficolt\u00e0 e l'unica minaccia reale alla Task Force provenne dall'arcipelago principale del Giappone. Un'unit\u00e0 aerea d'\u00e9lite, addestrata a volare anche con il maltempo e di notte, chiamata Forza d'attacco aereo \"T\", si diresse verso Formosa per eseguire il primo attacco silurante giapponese mediante il supporto dei radar su larga scala. Le navi di scorta statunitensi usarono una cortina fumogena per coprire le portaerei e la Task Force inizi\u00f2 a manovrare per tenere i giapponesi dietro di s\u00e9, mentre questi ultimi lanciavano dei razzi per illuminare i bersagli. Quella notte otto velivoli giapponesi furono abbattuti dai cannoni contraerei e tre bombardieri Mitsubishi G4M dai caccia della . Solo il cacciatorpediniere sub\u00ec danni, ricevuti peraltro dal fuoco amico.\n13 ottobre.\nIl 13 ottobre, crebbe il numero di obiettivi identificati, dalle isole Penghu all'estremit\u00e0 settentrionale di Luzon, mentre il numero di velivoli giapponesi in volo cal\u00f2. A causa del maltempo per\u00f2 gli esiti degli attacchi statunitensi furono difficili da valutare. I rapporti dei piloti in questi due giorni contribuirono a scovare una rete di basi aeree su Formosa pi\u00f9 ampia di quanto previsto. Queste informazioni, assieme ai messaggi radio intercettati e agli attacchi della sera precedente, spinsero il comandante della Task Force 38, l'ammiraglio Mitscher, ad annullare il raid previsto per le ore 14:00. Gli statunitensi invece si prepararono a un eventuale attacco giapponese nel tardo pomeriggio o nella notte che segu\u00ec.\nCome atteso, i velivoli della Forza T tornarono per eseguire un altro raid notturno contro le navi da guerra statunitensi e, a essere sotto attacco, stavolta furono il 1\u00ba e il 4\u00ba Gruppo. I radar avvistarono le formazioni giapponesi alle 16:40 e furono intercettate un'ora dopo dagli squadroni di caccia del 4\u00ba Gruppo, imbarcati sulla . La Pattuglia da Combattimento Aereo della \"Belleau Wood\" spinse fuori rotta di 70\u00a0miglia gli squadroni giapponesi abbattendo dieci aerei, tra caccia e bombardieri, prima di fare ritorno alla portaerei.\nAlle 18:12, appena prima del tramonto, un'altra formazione della Forza T si avvicin\u00f2 arrivando a portata dei gruppi della Task Force. Nel giro di venti minuti, altri sei aerei furono abbattuti in prossimit\u00e0 del 4\u00ba Gruppo. Uno squadrone di bombardieri Mitsubishi G4M riusc\u00ec a penetrare gli schermi di contraerea evitando la pattuglia di caccia intercettori, attaccando con determinazione le portaerei lanciando in acqua quattro siluri prima che la contraerea abbattesse sei di loro. Un siluro scivol\u00f2 appena davanti alla , mentre un altro vi pass\u00f2 dietro. Uno dei bombardieri, dopo essere stato colpito, cerc\u00f2 di schiantarsi sul ponte della \"Franklin\", ma manc\u00f2 il bersaglio nella caduta incontrollata finendo dietro la nave, in acqua.\nIl 1\u00ba Gruppo non fu altrettanto fortunato quando dieci bombardieri Yokosuka P1Y raggiunsero il gruppo alle 18:23, dopo aver eluso l'identificazione radar volando poco sopra la superficie dell'oceano. Nonostante l'avvistamento tradizionale e il fuoco di contraerea che abbatt\u00e9 sei velivoli, un bombardiere riusc\u00ec a iniziare un attacco. Il pilota per\u00f2 fu costretto a manovre evasive cosicch\u00e9 perse l'opportunit\u00e0 di colpire una portaerei. Il siluro tuttavia centr\u00f2 l'incrociatore , uccidendo 23 uomini e causando gravi danni: entrambe le sale macchina si allagarono e il timone rimase danneggiato. Il \"Canberra\" fu quindi rimorchiato alle 22:00 da un altro incrociatore, lo , e riassegnato a sud-est al 3\u00ba Gruppo della Task Force 30, formata da navi provenienti da altri gruppi di portaerei.\n14 ottobre.\nIl rimorchio del \"Camberra\" fece s\u00ec che i gruppi statunitensi rimanessero a portata degli aerei giapponesi pi\u00f9 di quanto previsto. In mattinata, furono perci\u00f2 inviati i caccia su Luzon e Formosa per tenere la superiorit\u00e0 aerea mentre il gruppo navale appena formato portava al sicuro il \"Camberra\". Alcuni caccia intercettarono dei velivoli giapponesi nelle loro zone di competenza, ma non si verificarono particolare scontri aerei.\nPer tutto il pomeriggio, i giapponesi volarono attorno al perimetro controllato dalle portaerei per ottenere informazioni sulle posizioni degli statunitensi e, tra le 15:00 e le 18:30, il 1\u00ba, 2\u00ba e 3\u00ba Gruppo subirono un massiccio attacco aereo. Il 2\u00ba Gruppo fu il primo a prendere contatto con i giapponesi, quando 25 bombardieri in picchiata Yokosuka D4Y, grazie la copertura delle nuvole, furono intercettati dai caccia di pattuglia. Solo alcuni bombardieri riuscirono a passare lo schermo difensivo, riuscendo a sganciare due bombe in prossimit\u00e0 della \"Hancock\", mentre una terza centr\u00f2 un cannoncino posizionato nell'area di prua, ma senza detonare. Oltre a ci\u00f2, le navi statunitensi non subirono danni.\nCirca alle ore 17:00, un'ampia formazione giapponese fu rilevata diretta verso il 3\u00ba Gruppo. Come avvenne per l'attacco al 2\u00ba Gruppo, la maggior parte degli attaccanti furono abbattuti dai caccia di scorta. I velivoli sopravvissuti scesero di quota posizionandosi poco sopra la superficie dell'acqua per evitare di essere rilevati dai radar e, in pochi minuti, questo ridotto gruppo di caccia e aerosiluranti esegu\u00ec un attacco alle navi statunitensi. Tuttavia il gruppo navale sub\u00ec danni poco rilevanti grazie alle manovre evasive, alla burrasca che colp\u00ec l'area e alla poca assistenza che i caccia giapponesi fornirono agli aerosiluranti.\nIl 1\u00ba Gruppo era stato scelto per scortare il ripiegamento della flottiglia del \"Camberra\". Alle ore 16:15, l'incrociatore si un\u00ec al Gruppo per rimpiazzare il \"Wichita\", il quale era posizionato come schermo a babordo della portaerei \"Wasp\" prima di essere designato per il rimorchio. Alle 18:31, subito dopo il tramonto, comparve una formazione giapponese. Il fuoco contraereo del gruppo a cui apparteneva il picchetto radar abbatt\u00e9 dieci aerei, mentre questi si dirigevano verso le portaerei, ma molti altri riuscirono a proseguire verso il centro del gruppo. Almeno due velivoli sganciarono in acqua i siluri puntando allo \"Houston\", il quale vir\u00f2 di tribordo per evitare il primo in arrivo. Se il secondo siluro non riusc\u00ec a colpire l'incrociatore, il primo centr\u00f2 il vascello a mezzanave tra la chiglia e la cintura corazzata. L'allagamento delle sale macchina e altre sezioni inferiori inclinarono la nave di 16\u00b0. Molti uomini dell'equipaggio finirono in acqua, oltre la fiancata della nave pericolosamente piegata. Si arriv\u00f2 al punto di dare l'ordine di abbandonare la nave, ma infine fu deciso che l'incrociatore pesante avrebbe rimorchiato lo \"Houston\" pi\u00f9 a est. Gli attacchi contro il 1\u00ba Gruppo continuarono per ore dopo aver centrato la \"Houston\", ma i giapponesi non ottennero altri successi.\n15 ottobre.\nGli ordini operativi iniziali prevedevano che il 15 ottobre fosse il giorno in cui la Task Force ripiegava per ricevere rifornimenti e carburante. Tuttavia, visti i siluramenti del \"Camberra\" e dello \"Houston\", solo il 2\u00ba e il 3\u00ba Gruppo lasciarono l'area. Al 4\u00ba Gruppo fu ordinato di attaccare Luzon, per tenere gli aerei giapponesi nelle Filippine, mentre il 1\u00ba Gruppo avrebbe continuato a scortare le navi danneggiate, il cui gruppo fu denominato \"Crippled Division 1\" (Divisione Azzoppata 1). Indecisi se affondare le proprie navi o proteggerle fino alla base, i consiglieri dell'ammiraglio William Halsey, comandante della 3\u00aa Flotta, lo convinsero a trasformare una difficile situazione in un'opportunit\u00e0. Ridenominata ufficiosamente \"Bait Division\" (Divisione Esca), le lente navi danneggiate e la loro scorta furono usate per attirare la flotta giapponese. Trasmissioni radio senza codifica furono cos\u00ec inviate nella speranza che i giapponesi le intercettassero e i rapporti iniziali sembrarono confermare ci\u00f2. Al mattino e alla sera, infatti, incrociatori e navi da battaglia furono avvistati mentre si dirigevano a sud dal Giappone e da sud-est di Formosa.\nNel frattempo, gli attacchi aerei giapponesi non calarono d'intensit\u00e0 nonostante le perdite subite nei giorni della battaglia. Invece di attendere il vantaggio dell'oscurit\u00e0, le formazioni nipponiche, scortate dai caccia A6M Zero, attaccarono il 1\u00ba e il 4\u00ba Gruppo dall'alba al tramonto e la pattuglia aerea di difesa del 4\u00ba Gruppo dovette ricevere caccia aggiuntivi per far fronte all'offensiva. Circa due dozzine di aerei giapponesi furono abbattuti tra le 10:45 e le 10:56 dalla combinazione di aerei statunitensi e contraerea navale. I caccia della riportarono di aver abbattuto molti pi\u00f9 aerei nelle ore pomeridiane. La \"Franklin\" ricevette un colpo da una bomba rimbalzante, ma il danno fu superficiale. Anche gli squadroni aerei del 4\u00ba Gruppo si scontrarono con i giapponesi nei cieli di Luzon. Il Gruppo Aereo 13 (CAG-13), decollato proprio dalla \"Franklin\", incroci\u00f2 al mattino una numerosa formazione giapponese al campo d'aviazione Nielson Field. Il loro rapporto parla di venti aerei abbattuti e della perdita invece di un solo caccia statunitense.\nAncora una volta, il 1\u00ba Gruppo fu oggetto della maggior parte degli attacchi giapponesi che impedirono manovre offensive alle portaerei statunitensi, anzi, la pattuglia di caccia a difesa delle navi statunitensi fu rafforzata il pi\u00f9 possibile. Lo Squadrone di caccia 14 (VF-14) imbarcato sulla asser\u00ec di aver abbattuto trenta aerei nell'arco della giornata, e altri gruppi di caccia dello stesso gruppo navale contarono un'altra dozzina di aerei abbattuti. Le portaerei riportarono nei registri che alcune bombe erano giunte in acqua a poca distanza dalle navi, ma non vi fu alcun danno ai vascelli statunitensi durante questi attacchi.\n16 ottobre.\nGli aerei statunitensi eseguirono ricerche a lungo raggio sia al mattino sia al pomeriggio, nella speranza che la flotta giapponese si dirigesse verso il gruppo navale che stava fungendo da esca. Alla sera fu chiaro che i giapponesi avevano compreso di poter attaccare una facile preda, tuttavia non vi fu alcuno scontro navale.\nNonostante le navi nipponiche non fecero mai comparsa all'orizzonte, i loro attacchi aerei continuarono per tutto la mattina, fino a pomeriggio inoltrato. La copertura aerea statunitense alla Divisione Esca venne affidata alle portaerei leggere e . L'assalto pi\u00f9 duro che dovettero affrontare fu di 75 aerei, eseguito dai giapponesi circa alle ore 13:30. Un bimotore giapponese riusc\u00ec a sfuggire ai caccia statunitensi e alla contraerea navale, sopravvivendo abbastanza da sganciare in acqua un siluro prima di schiantarsi in mare. Il silur\u00f2 colp\u00ec la fiancata destra dell'incrociatore \"Houston\", nella porzione posteriore, scagliando venti uomini fuori bordo e spargendo carburante in mare. Non essendo sicuro se la nave sarebbe sopravvissuta, il capitano inizialmente ordin\u00f2 l'evacuazione dei 300 uomini dell'equipaggio, ma il vascello rimase infine a galla e il lento rimorchio prosegu\u00ec in direzione dell'isola di Ulithi.\nConseguenze.\nI piloti giapponesi sopravvissuti raccontarono in patria di una grande vittoria. Venne raccontato che l'intera 3\u00aa Flotta statunitense era stata affondata e che le portaerei americane erano nel caos. Seppur alcuni membri del comando giapponese fossero scettici, tale narrazione risal\u00ec la linea di comando fino a raggiungere all'imperatore Hirohito, il quale si congratul\u00f2 con le forze armate per il successo. Anche i quotidiani riportarono la notizia, enfatizzando la ritirata delle navi statunitensi dopo la sconfitta. Infine, anche i pi\u00f9 reticenti, come lo stesso Toyoda, credettero di aver ottenuto almeno una qualche forma di vittoria.\nIn realt\u00e0, la battaglia aerea di Formosa rappresent\u00f2 un dramma per le forze aeree giapponesi e un evento decisivo che influ\u00ec sulle future operazioni navali. Prima ancora di comprendere la gravit\u00e0 della sconfitta della sola giornata del 12 ottobre, il viceammiraglio Fukudome si lament\u00f2 dicendo: \"i nostri caccia non erano altro che uova scagliate contro il muro di pietra che era l'indomabile formazione nemica\".\nIn risposta agli attacchi statunitensi a Formosa, nuove unit\u00e0 giapponesi di portaerei furono accorpate alla 4\u00aa Divisione portaerei. Le unit\u00e0 aeree del 634\u00ba Gruppo d'aviazione navale, la cui base era a terra accorpata alla 2\u00aa Flotta aerea, per tutto il resto del mese ebbe scontri con le forze statunitensi. Conseguentemente, a gennaio 1945, il gruppo si ritrov\u00f2 privo di sufficiente personale per svolgere operazioni in volo. Nel frattempo, unit\u00e0 come il 653\u00ba Gruppo d'aviazione navale, che era stato da poco ricostituito dopo le perdite subite durante la battaglia del Mare delle Filippine, furono anch'esse dispiegate alla 2\u00aa Flotta aerea. Durante la battaglia aerea di Formosa, lo stesso 653\u00ba Gruppo perse almeno met\u00e0 degli aerei operativi.\nTra le perdite di questi gruppi aerei, che privarono le portaerei del viceammiraglio Jisabur\u014d Ozawa dei loro piloti, e le perdite di unit\u00e0 aerei con base a terra come la Forza d'attacco aereo T, non vi era alcuna possibilit\u00e0 per i giapponesi di fornire supporto aereo per l'incombente battaglia del Golfo di Leyte. Gli storici e i comandanti giapponesi concordano sul fatto che tale mancanza fu la ragione primaria del fallimento delle operazione Sho. Lo storico H. P. Willmott scrisse: \"In larga misura, la sconfitta giapponese nelle Filippine assunse sostanza [...] prima delle operazioni di sbarco del 17 e del 20 ottobre. Ci\u00f2 grazie alla natura e alla portata della vittoria ottenuta dai gruppi aerei delle portaerei statunitensi nel corso delle loro operazioni dopo il 10 ottobre\". Toyoda, alla domanda \"Quale crede sia stata la causa principale del fallimento in quella operazione?\" rispose: \"La nostra debolezza in cielo, e [...] il fatto che i nostri piloti agli ordini dell'ammiraglio Ozawa non erano sufficientemente addestrati\".\nLa battaglia aerea di Formosa segn\u00f2 un cambiamento anche nelle tattiche militari giapponesi. Attacchi organizzati di kamikaze erano gi\u00e0 stati proposti dopo la prima battaglia del Mare delle Filippine, ma l'idea era stata rigettata dagli alti comandanti della Marina imperiale nel settembre del 1944. Solo sulla scia della sconfitta a Formosa, quando il viceammiraglio Takijir\u014d \u014cnishi sostitu\u00ec il viceammiragli Kimpei Teraoka al comando della 1\u00aa Flotta aerea, furono dispiegate unit\u00e0 specifiche con il compito di schiantarsi sulle navi statunitensi."}
{"id": "3939695", "revid": "1226", "url": "https://it.wikipedia.org/wiki?curid=3939695", "title": "Re Taksin", "text": ""}
{"id": "3939697", "revid": "355431", "url": "https://it.wikipedia.org/wiki?curid=3939697", "title": "Renato Rossini", "text": ""}
{"id": "3939698", "revid": "767487", "url": "https://it.wikipedia.org/wiki?curid=3939698", "title": "Associazione Calcio Bellaria Igea Marina 2006-2007", "text": "Questa voce raccoglie le informazioni riguardanti il Bellaria Igea Marina nelle competizioni ufficiali della stagione 2006-2007.\nStagione.\nLa stagione 2006-2007 inizia nel migliore dei modi sotto la guida di Mirko Fabbri, ex tecnico della Vis Pesaro oltre che con trascorsi in biancazzurro come giocatore prima e come allenatore (vanta la vittoria del campionato d'Eccellenza) poi. Dopo i primi successi, a causa di una rosa troppo ristretta soprattutto in difesa ed a notevoli difficolt\u00e0 organizzative, il Bellaria scivola lentamente in zona play-out. A dicembre entra in societ\u00e0 l'ex dirigente del Riccione Di Fabio, creando una vera e propria rivoluzione in casa bellariese. Da Riccione arrivano 6 giocatori, Fabbri viene esonerato e la squadra temporaneamente affidata al vice Raffaele Belli. Belli non fa tempo nemmeno a disputare un incontro a causa dei fatti di Catania ed alla ripresa del campionato viene ingaggiato Marco Carrara. L'impresa di Carrara appare disperata, ed i dirigenti gli chiedono quanto meno di evitare l'ultimo posto. Nonostante pesantissime assenze, come quelle di Giaccherini, capitan Marchetti, Pacini e Brighi, Carrara punta forte sul gruppo riccionese ed a due turni dal termine porta addirittura la formazione fuori dalla zona play-out. Il pareggio interno con la Paganese alla penultima giornata ed il successo in casa del gi\u00e0 salvo Gubbio all'ultima hanno permesso a biancazzurri di conquistare sul campo, per il terzo anno consecutivo, il diritto alla permanenza in C2."}
{"id": "3939699", "revid": "228587", "url": "https://it.wikipedia.org/wiki?curid=3939699", "title": "Emilio Mart\u00ednez", "text": ""}
{"id": "3939701", "revid": "355431", "url": "https://it.wikipedia.org/wiki?curid=3939701", "title": "Red Ross", "text": ""}
{"id": "3939706", "revid": "767487", "url": "https://it.wikipedia.org/wiki?curid=3939706", "title": "Associazione Calcio Bellaria Igea Marina 2007-2008", "text": "Questa voce raccoglie le informazioni riguardanti il Bellaria Igea Marina nelle competizioni ufficiali della stagione 2006-2007.\nStagione.\nLe quote di maggioranza della societ\u00e0 sono state rilevate dall'imprenditore romagnolo Sauro Nicolini, con l'ex presidente Luigino Lucci e lo speaker Stelio Neri ora semplici soci di minoranza. Il primo importante intervento di Nicolini \u00e8 stato il ritorno a Bellaria di Varrella, non in qualit\u00e0 di allenatore, ma di direttore tecnico, di fatto con competenze e poteri gestionali assoluti. In campo va il vice di sempre di Varrella, Giovanni Ceccarelli, che per\u00f2 non ha il patentino per allenare in C2 e che per questo ricopre il ruolo di vice di Luca Fusi, nelle due passate stagioni tecnico del Cesena Primavera e vecchia gloria della Nazionale e del ai tempi di Maradona."}
{"id": "3939707", "revid": "287204", "url": "https://it.wikipedia.org/wiki?curid=3939707", "title": "R Leporis", "text": " \nR Leporis \u00e8 una stella variabile nella costellazione della Lepre, distante 1100 anni luce dal sistema solare. \u00c8 conosciuta talvolta come Stella cremisi di Hind (inglese: Hind's Crimson Star), nome dato in onore al suo scopritore, John Russell Hind, che nel 1845 la descrisse come una stella di colore cremisi, non comparabile con nessun'altra stella visibile a quelle latitudini. La stella \u00e8 una variabile Mira nonch\u00e9 una rara stella al carbonio di classe C6. Sino a qualche anno fa esibiva al minimo di luminosit\u00e0 un indice di colore (B-V) di 5,74, il massimo mai misurato.\nCaratteristiche fisiche.\nR Leporis \u00e8 una stella al carbonio e come tale ha un'atmosfera ricca di composti di carbonio che non lasciano passare la radiazione blu dello spettro, di conseguenza la stella assume una colorazione rosso vivo, cos\u00ec come la descrisse Hind. Si stima che il rapporto carbonio-ossigeno in R Leporis sia uguale a 1,2, pi\u00f9 del doppio di quello del Sole.\n\u00c8 una stella in un avanzato stato evolutivo, come le altre variabili Mira ha un raggio enorme, circa 500 volte quello solare, ed una luminosit\u00e0 variabile con periodi medio lunghi. La sua magnitudine apparente varia da un massimo di +5,5 ad un minimo di +11,7, in un periodo che, in una delle ultime misurazioni, \u00e8 di 427 giorni, anche se pare che abbia un periodo secondario di circa 40 anni, probabilmente dovuto a rilasci di polvere che temporaneamente modificano la sua luminosit\u00e0.\nDi bassa temperatura superficiale, compresa tra 2200 e 2400 K, R Leporis emette la maggior parte della propria radiazione nell'infrarosso, e considerando anche questa ha una luminosit\u00e0 oltre 2000 volte superiore a quella solare, con una massa compresa tra le 2,5 e le 5 di quella solare."}
{"id": "3939709", "revid": "6923", "url": "https://it.wikipedia.org/wiki?curid=3939709", "title": "Map (Micronesia)", "text": ""}
{"id": "3939713", "revid": "16784", "url": "https://it.wikipedia.org/wiki?curid=3939713", "title": "Segnaletica stradale in Slovacchia", "text": "I segnali stradali in Slovacchia sono regolati dall'allegato n\u00ba 1 del decreto del Ministero dell'Interno n. 9 del 2009 sull'attuazione del nuovo codice della strada slovacco. Il decreto \u00e8 entrato in vigore il 1\u00ba febbraio 2009 ed \u00e8 stato parzialmente modificato all'inizio del 2010 con l'introduzione del sistema di telepedaggio.\nSono installati lungo il ciglio della strada sul lato destro della carreggiata e sono suddivisi in segnali di pericolo, di precedenza, di divieto, di obbligo, di informazione, di direzione, di servizi e pannelli integrativi; sono altres\u00ec presenti segnali temporanei che, come in molti Paesi europei, hanno sfondo giallo invece che bianco o di altro colore.\nSe vi \u00e8 del testo nei segnali, questo \u00e8 in lingua slovacca, senza traduzioni in altre lingue. La maggior parte dei segnali sono basati su disegni come nella maggior parte dei Paesi europei, eccezion fatta per quelli con scritte come il segnale di \"Fermarsi e dare precedenza\".\nAgli incroci non regolati da segnaletica stradale o semafori vige la regola generale di dare la precedenza ai veicoli provenienti da destra, a meno che non sia altrimenti specificato.\nSegnali di pericolo.\nI segnali di pericolo in Slovacchia hanno sfondo bianco ed una classica forma triangolare."}
{"id": "3939717", "revid": "1305772", "url": "https://it.wikipedia.org/wiki?curid=3939717", "title": "DX-Ball", "text": "DX-ball \u00e8 un videogioco freeware sviluppato da Michael P. Welch e Seumas McNally per Microsoft Windows nel 1996. \u00c8 giunto alla versione 1.09 nel dicembre 1998. Presenta 50 livelli, e lo stile \u00e8 basato su \"Megaball\", gioco per Amiga a sua volta ispirato al famoso \"Breakout\". \u00c8 stato pubblicato anche un editor di livelli, anch'esso disponibile e scaricabile gratuitamente.\nIl titolo ha avuto tre seguiti: DX-Ball 2 (1998), Rival Ball (2001) e Super DX-Ball (2004), nessuno dei quali freeware come il primo."}
{"id": "3939721", "revid": "767487", "url": "https://it.wikipedia.org/wiki?curid=3939721", "title": "Samoa ai Giochi della XXIII Olimpiade", "text": "Samoa ha partecipato alle Giochi della XXIII Olimpiade di Los Angeles, per la prima volta nella sua storia, ma senza aggiudicarsi alcuna medaglia. Il paese \u00e8 stato rappresentato da otto atleti che hanno partecipato a gare di boxe, atletica e sollevamento pesi."}
{"id": "3939728", "revid": "1833487", "url": "https://it.wikipedia.org/wiki?curid=3939728", "title": "Matraia", "text": "Matraia \u00e8 una frazione del comune italiano di Capannori, nella provincia di Lucca, in Toscana.\nGeografia fisica.\nMatraia, collocata sulle pendici delle Pizzorne, \u00e8 la frazione pi\u00f9 a nord del comune di Capannori e si estende per 7,6 chilometri quadrati. La vegetazione \u00e8 costituita da alberi da frutto e ulivi (fino a 450 metri s.l.m.) e da boschi oltre i 450 m. Nelle cave sopra il paese viene estratta la pietra omonima.\nIl paese si trova a met\u00e0 strada tra Marlia e l'Altopiano delle Pizzorne. Matraia confina a nord con l'Altopiano delle Pizzorne (Villa Basilica) e con il comune di Borgo a Mozzano, a ovest con Ciciana, Tramonte e Deccio di Brancoli (Lucca), a est con Valgiano (Capannori); a sud con San Pancrazio (Lucca) e Marlia (Capannori).\nOrigini del nome.\nLe origini del borgo risalgono al periodo romano, il suo toponimo deriva dal latino \"Materiarius\"-\"Matariaria\", ovvero luogo dove si raduna il legname tagliato nei boschi, in questo caso dalle folte boscaglie dell'altopiano delle Pizzorne, attraversato fin dai tempi dei tempi, dall'importante via di comunicazione detta \"Brancolese\", proveniente dalla Valdinievole e diretta attraverso il borgo di Corsagna in Val di Serchio.\nMonumenti e luoghi d'interesse.\nArchitetture religiose.\nNella parte inferiore del paese si trova la chiesa parrocchiale di San Michele Arcangelo. La chiesa venne costruita fra il XI e il XIII secolo e presenta una pianta a tre navate e conserva all'interno due altari seicenteschi, una scultura lignea della \"Madonna con Bambino\", una tela di Baccio Lomi e due tavole di Zacchia il Vecchio. \nIn localit\u00e0 Col di Pozzo, a nord-ovest del paese, si trova il santuario della Madonna delle Grazie, dove in passato si trovava un castello distrutto nel 1327 durante una spedizione punitiva di Castruccio Castracani degli Antelminelli. Inoltre si trova in localit\u00e0 Coviglia una chiesetta sconsacrata dedicata a San Martino. In molte localit\u00e0 si trovano delle marginette, alcune di esse restaurate recentemente.\nArchitetture civili.\nA Matraia si trovano due ville:\nCultura.\nEventi.\nA Matraia si svolge ogni anno la sagra dell'oliva dolce, che si tiene nel mese di luglio.\nSport.\nMatraia fu attraversata dal percorso della Tirreno-Adriatico l'11 marzo 2009."}
{"id": "3939729", "revid": "300067", "url": "https://it.wikipedia.org/wiki?curid=3939729", "title": "Lisa Koop", "text": "Carriera.\nCon la ha disputato i Campionati europei del 2011."}
{"id": "3939741", "revid": "599013", "url": "https://it.wikipedia.org/wiki?curid=3939741", "title": "David C\u00e1rcamo", "text": ""}
{"id": "3939743", "revid": "287204", "url": "https://it.wikipedia.org/wiki?curid=3939743", "title": "David Carcamo", "text": ""}
{"id": "3939747", "revid": "1782831", "url": "https://it.wikipedia.org/wiki?curid=3939747", "title": "Dear Diary", "text": "Dear Diary \u00e8 un album studio del gruppo musicale canadese FM Static, pubblicato nel 2009."}
{"id": "3939760", "revid": "729019", "url": "https://it.wikipedia.org/wiki?curid=3939760", "title": "Carabineros", "text": "I Carabineros furono un corpo armato spagnolo di gendarmeria, avente anche funzioni di polizia, attivo dal 1829 al 1940.\nIl loro compito era quello della vigilanza delle coste e delle frontiere del paese, e la repressione delle frodi e del contrabbando. Il motto dei \"Carabineros\" era: \"Moralidad, Lealtad, Valor Y Disciplina\".\nStoria.\nFurono creati il 9 marzo 1829 come \"Real Cuerpo de Carabineros de Costas y Fronteras\" da re Ferdinando VII di Spagna e furono il primo corpo di gendarmeria spagnolo.\nErano di stanza nelle frontiere terrestri, nelle provincie marittime e nella capitale Madrid. Nel 1889 gli fu dato carattere militare. Nel 1936 contavano 16.000 effettivi e nella guerra civile spagnola circa 10.000 restarono con la repubblica e 6.000 con i nazionalisti.\nNel 1940, dopo la fine della guerra, furono incorporati da Francisco Franco nella Guardia Civil."}
{"id": "3939767", "revid": "1305772", "url": "https://it.wikipedia.org/wiki?curid=3939767", "title": "Due pap\u00e0 da Oscar", "text": "Due pap\u00e0 da Oscar (\"Brother's Keeper\") \u00e8 una serie televisiva statunitense in 23 episodi trasmessi per la prima volta nel corso di una sola stagione dal 1998 al 1999.\nTrama.\nPorter Waide, un padre single e professore di storia, deve allevare il figlio Oscar e al contempo tenere fuori dai guai il fratello Bobby, un kicker dei San Francisco 49ers appena arrivato a casa sua in cerca di ospitalit\u00e0 e di un \"tutor\" onde dimostrare alla squadra che gli ha proposto un contratto milionario che ha messo la testa a posto.\nProduzione.\nLa serie, ideata da Donald Todd, fu prodotta da Axelrod-Widdoes Productions e Donald Todd Productions e Studios USA Television e girata negli studios della Universal a Universal City e a Los Angeles in California. Le musiche furono composte da Jonathan Wolff.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 25 settembre 1998 al 14 maggio 1999 sulla rete televisiva ABC. In Italia \u00e8 stata trasmessa nel 2002 su Italia 1, nel 2003 su Italia Teen Television e in repliche notturne nell'agosto del 2004 su Canale 5 con il titolo \"Due pap\u00e0 da Oscar\".\nAlcune delle uscite internazionali sono state:"}
{"id": "3939784", "revid": "300067", "url": "https://it.wikipedia.org/wiki?curid=3939784", "title": "Romy B\u00e4r", "text": "Carriera.\nCon la ha disputato i Campionati europei del 2011."}
{"id": "3939787", "revid": "287204", "url": "https://it.wikipedia.org/wiki?curid=3939787", "title": "Romy Bar", "text": ""}
{"id": "3939799", "revid": "1226", "url": "https://it.wikipedia.org/wiki?curid=3939799", "title": "Regime alimentare", "text": ""}
{"id": "3939801", "revid": "300067", "url": "https://it.wikipedia.org/wiki?curid=3939801", "title": "Stephanie Wagner", "text": "Carriera.\nCon la ha disputato i Campionati europei del 2011."}
{"id": "3939806", "revid": "767487", "url": "https://it.wikipedia.org/wiki?curid=3939806", "title": "Act of Valor", "text": "Act of Valor \u00e8 un film d'azione americano del 2012 diretto da Mike McCoy e Scott Waugh, scritto da Kurt Johnstad. Come interpreti dei protagonisti sono presenti: Alex Veadov, Roselyn S\u00e1nchez, Nestor Serrano e Emilio Rivera e soldati della Navy SEAL. Il film \u00e8 stato distribuito dalla Relativity Media il 24 febbraio 2012.\nInoltre ha incassato $81 milioni in tutto il mondo, venendo nominato al Golden Globe 2013 per la miglior canzone originale.\nTrama.\nNelle Filippine in una scuola elementare un terrorista con un'autobomba uccide l'ambasciatore degli Stati Uniti, suo figlio, e decine di bambini. L'ideatore dell'attentato \u00e8 un terrorista ceceno di nome Abu Shabal (Jason Cottle) uscito da un campo di addestramento in Indonesia.\nIn Costa Rica, invece, due agenti della CIA, Walter Ross (Nestor Serrano) e Lisa Morales (Roselyn Sanchez) si incontrano per fare il punto sulle operazioni riguardanti il loro obiettivo: un trafficante di droga di nome Mikhail \"Christo\" Troykovich. Gli uomini di Christo per\u00f2 uccidono Ross e catturano Morales che viene imprigionata in un campo nella giungla e torturata.\nA Coronado, sette Navy SEALs sono a casa. Il tenente Drift confida a capo Dave che sua moglie \u00e8 incinta e invita tutta la squadra a trascorrere del tempo insieme con le loro famiglie fino alla loro successiva missione. Il Team viene quindi inviato in Costa Rica per salvare la Morales.\nI sette Navy SEALs vengono paracadutati nella giungla per l'operazione di salvataggio e all'alba due battelli armati vengono inviati in appoggio lungo il fiume sul quale \u00e8 costruito il campo di prigionia ed un mini-drone radiocomandato permette alle squadre di identificare i nemici. I Seals avvicinatisi al campo sentono le urla della Morales torturata e decidono di entrare immediatamente in azione e, nonostante Mikey venga colpito ad un occhio, salvano la Morales e con lei recuperano un telefono cellulare con le informazioni che la donna aveva raccolto. Tuttavia, lo scontro a fuoco ha allertato le forze nemiche che si dirigono verso il campo per cui i Seals fuggono con un camion nemico e vengono salvati dalle barche d'appoggio che neutralizzano i nemici sparando con le minigun installate sulle imbarcazioni.\nChristo e Shabal, che si scopre sono amici d'infanzia, si incontrano a Kiev. Christo sa che la CIA lo sta controllando e informa Shabal che il loro progetto comunque andr\u00e0 a compimento. Shabal viene condotto da Christo nella fabbrica dove sono assemblati i giubbotti bomba contenenti cuscinetti a sfera in ceramica in quanto la ceramica pu\u00f2 eludere i metal detector e inoltre i giubbotti sono confezionati cos\u00ec sottili da poter essere indossati senza destare sospetti.\nNel frattempo su una nave d'assalto anfibia l'ufficiale Miller, a capo delle operazioni della squadra di SEAL, informa Drift che Mikey sopravviver\u00e0, ma che ha perso la vista da un occhio e informa che hanno avuto conferma che Shabal e Christo stanno lavorando insieme. Il piano di Shabal, terrorista musulmano di vecchia scuola, \u00e8 quello di portare il jih\u0101d in territorio statunitense mentre Christo non \u00e8 un semplice trafficante di droga, ma un contrabbandiere che gestisce anche il traffico di clandestini verso gli Stati Uniti.\nDue dei Seals, Ajay e Ray, sono inviati in Somalia, dove \u00e8 in corso un trasferimento di armi che coinvolge Shaba mentre l'Ufficiale Miller parte alla caccia di Christo in un punto imprecisato dell'oceano. Il Tenente Drift d\u00e0 una lettera a Dave nel caso in cui venga ucciso.\nIn Somalia viene confermata la presenza di Shabal e di altri sedici terroristi e viene identificato il loro aereo. Seguendo il piano di volo identificano che si dirigono su un'isola al largo della Baja California, dove la squadra d\u00e0 l'assalto al mezzo. L'attacco ha successo e porta alla morte di otto terroristi ma Drift \u00e8 quasi ucciso da un RPG che lo colpisce in pieno petto ma non detona.\nNel frattempo, nel Pacifico del Sud, Christo si nasconde a bordo del suo yacht, difeso da mezzi armati e mercenari. Identificato lo yacht, vengono inviati diversi elicotteri e motoscafi armati che, uccise le guardie, catturano Christo. Miller conduce l'interrogatorio minacciando l'uomo di separarlo per sempre dalla sua famiglia e Christo decide cos\u00ec di collaborare e rivela la sua complicit\u00e0 con Shabal ed i suoi piani che prevedono di far esplodere dei martiri di origine filippina con indosso i giubbotti all'interno del territorio degli Stati Uniti. Il loro obiettivo \u00e8 quello di creare il panico e produrre un danno economico superiore addirittura a quello degli attacchi dell'11 settembre.\nI Seals sono informati del fatto che non tutti i loro obiettivi sono stati neutralizzati ma che la met\u00e0 di essi, tra cui lo stesso Shabal, sono diretti verso gli Stati Uniti. I Seals, in collaborazione con le forze speciali messicane, sono inviati a neutralizzare gli obiettivi rimanenti anche se l'assalto sar\u00e0 estremamente pericoloso, poich\u00e9 i contrabbandieri sono supportati dal cartello della droga locale. I Seals e le forze messicane danno l'assalto alla fabbrica dove si nascondono i terroristi, nascondendosi nei cassone ribaltabile di un camion. Quando raggiungono il tunnel, un nemico getta una granata F1 nella stanza e Drift la vede ma, capendo che la sua squadra non pu\u00f2 fuggire dalla stanza in tempo, vi si getta sopra ferendosi mortalmente. Dave infuriato dal sacrificio dell'amico insegue i terroristi da solo e li raggiunge mentre cercano di fuggire attraverso un tunnel. Esaurite le munizioni Dave estrae la pistola per fermare Shabal che per\u00f2 lo colpisce con quasi trenta colpi di AK-47 ferendolo gravemente. Shabal successivamente viene intercettato da Sonny che lo uccide.\nSul finale viene rivelato che la narrazione di Dave per tutto il film era una lettera scritta per il figlio di Drift, nella quale viene spiegato il valore del padre che egli purtroppo non conoscer\u00e0 mai, e che termina con la poesia \"Live Your Life\" di Tecumseh.\nProduzione.\nNel 2007, Mike McCoy (noto anche come Mouse McCoy) e Scott Waugh della Bandito Brothers Production avevano girato un video per il corpo speciale SWCC (Special Warfare Combatant-craft Crewmen) specializzato in incursioni dietro le linee nemiche con l'utilizzo spesso di imbarcazioni agili e veloci e la Marina degli Stati Uniti aveva messo loro a disposizione veri SEAL in servizio attivo. Dopo aver trascorso cos\u00ec tanto tempo a lavorare a stretto contatto con i Seals, McCoy e Waugh svilupparono l'idea di un moderno film d'azione che avesse come protagonista questo corpo speciale. I registi si resero conto ben presto che gli attori non avrebbero potuto interpretare realisticamente i ruoli che avevano scritto e cos\u00ec i Seals passarono da semplici consulenti ad attori veri e propri. I nomi dei Seals sono rimasti comunque anonimi, in quanto nessuno dei loro nomi appare nei crediti del film.\nIl film \u00e8 stato realizzato in collaborazione con Tom Clancy e per la Marina Militare Americana la pellicola ha avuto lo scopo promozionale di reclutare nuovi Seals.\nRelativity Media ha acquisito i diritti per il progetto il 12 giugno 2011 per $13 milioni con $30 milioni di impegno pubblicitario. Deadline.com ha definito questa \"la cifra pi\u00f9 alta mai pagata per un film con un cast sconosciuto\". Il budget di produzione \u00e8 stato stimato essere tra $15 milioni e 18 milioni.\nLe riprese si sono svolte in Cambogia. A Phnom Penh \u00e8 stata girata la scena dell'esplosione con 300 bambini come comparse mentre altre scene sono state girate a San Diego al Blue Foot Bar e in una casa nella zona di North Park. Altre location sono state in Messico, Puerto Rico, Ucraina, Florida, e al John C. Stennis Space Center nel Mississippi.\nPromozione.\nIl trailer italiano \u00e8 stato diffuso il 10 marzo 2012.\nDistribuzione.\nIl film \u00e8 uscito in USA il 24 febbraio 2012, mentre \u00e8 arrivato nelle sale italiane il 4 aprile 2012, distribuito da M2 Pictures.\nPremi e riconoscimenti.\nIl film \u00e8 stato candidato al Teen Choice Awards 2012, come Miglior film d'azione.\nLa canzone \"For You\" di Keith Urban, \u00e8 stata nominata per un Golden Globe come Miglior canzone originale.\nAccoglienza.\nIl film su Rotten Tomatoes ha totalizzato un indice di gradimento del 26% basandosi su 137 recensioni, con un punteggio di 4.5/10.\nColonna sonora.\nRelativity Media il 21 febbraio 2012 ha pubblicato ufficialmente la colonna sonora del film. Essa include 10 canzoni di artisti appartenenti al genere country."}
{"id": "3939808", "revid": "188116", "url": "https://it.wikipedia.org/wiki?curid=3939808", "title": "Carabineros de Espa\u00f1a", "text": ""}
{"id": "3939832", "revid": "107831", "url": "https://it.wikipedia.org/wiki?curid=3939832", "title": "Campionati mondiali di ginnastica artistica 2010", "text": "I Campionati Mondiali di Ginnastica Artistica 2010 sono la 42\u00aa edizione della competizione. Si sono svolti nella Ahoy Rotterdam di Rotterdam, Paesi Bassi, dal 16 al 24 ottobre 2010. Hanno preso parte alla competizione 615 atleti, 272 donne e 343 uomini, provenienti da 73 diverse federazioni."}
{"id": "3939836", "revid": "686936", "url": "https://it.wikipedia.org/wiki?curid=3939836", "title": "Seattle Seahawks Ring of Honor", "text": "Il Seattle Seahawks Ring of Honor \u00e8 un gruppo di persone onorato per i contributi resi ai Seattle Seahawks, una squadra di football americano professionistica della National Football League. I loro nomi sono in mostra nel CenturyLink Field.\nGli attuali membri del Ring of Honor sono:"}
{"id": "3939846", "revid": "1573940", "url": "https://it.wikipedia.org/wiki?curid=3939846", "title": "Intecymbium", "text": "Intecymbium \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita in Cile e in Argentina, nella parte meridionale della Patagonia.\nTassonomia.\nA dicembre 2011, si compone di una specie:"}
{"id": "3939851", "revid": "92723", "url": "https://it.wikipedia.org/wiki?curid=3939851", "title": "Manuel Jos\u00e9 Arce", "text": "Nel 1821 guid\u00f2 le terre guatemalteche dell'impero spagnolo alla rivoluzione e, successivamente, combatt\u00e9 le truppe di Guatemala e Nicaragua che si erano alleate col Messico a capo delle truppe salvadoregne.\nDivenuto presidente delle Province Unite dell'America Centrale (1825) si autoesili\u00f2 (1829) e tent\u00f2 invano di organizzare una rivoluzione."}
{"id": "3939852", "revid": "300067", "url": "https://it.wikipedia.org/wiki?curid=3939852", "title": "Tina Menz", "text": "Carriera.\nCon la ha disputato i Campionati europei del 2011."}
{"id": "3939856", "revid": "300067", "url": "https://it.wikipedia.org/wiki?curid=3939856", "title": "Birte Thimm", "text": "Carriera.\nCon la ha disputato i Campionati europei del 2011."}
{"id": "3939860", "revid": "117072223", "url": "https://it.wikipedia.org/wiki?curid=3939860", "title": "Francisco Moraz\u00e1n", "text": "Con un colpo di Stato depose Manuel Jos\u00e9 Arce e si proclam\u00f2 presidente delle cinque Province dell'America Centrale. Ha governato la Repubblica Federale del Centro America durante il periodo turbolento del 1830-1839, a distanza di soli 9 anni dall'indipendenza dalla Spagna. Sal\u00ec alla fama dopo la sua vittoria nella battaglia di La Trinidad, l'11 novembre 1827. Da allora, e fino alla sua sconfitta in Guatemala nel 1840, Moraz\u00e1n domin\u00f2 la scena politica e militare del Centro America. Sotto la direzione di Moraz\u00e1n come presidente della Repubblica federale vennero promulgate le riforme liberali che miravano a rimuovere il potere dai principali membri del partito conservatore: i creoli, che risiedevano a Nueva Guatemala de la Asunci\u00f3n, e gli ordini religiosi. Le riforme includevano istruzione, libert\u00e0 di stampa e religione, tra le altre.\nMoraz\u00e1n limit\u00f2 il potere del clero secolare della Chiesa cattolica con l'abolizione della decima da parte del governo e la separazione tra Stato e Chiesa. In Guatemala la politica anticlericale di Moraz\u00e1n fu perseguita anche dal capo dello stato Mariano G\u00e1lvez.\nCon queste riforme Moraz\u00e1n si fece dei potenti nemici e il suo periodo di governo fu segnato da aspre lotte interne tra liberali e conservatori. Tuttavia, grazie alla sua grande capacit\u00e0 militare, Moraz\u00e1n rimase saldo al potere fino al 1837, quando la Repubblica Federale fu irrevocabilmente frazionata. Questa rottura fu sfruttata dagli ordini religiosi e dai leader conservatori del Guatemala, che si unirono sotto la guida del generale guatemalteco Rafael Carrera, e, per non permettere ai creoli liberali di abolire i loro privilegi, finirono per dividere la Federazione dell'America centrale in cinque stati.\nNel 1842 lanci\u00f2 l'invasione della Costa Rica, ma fu fucilato a Cartago. Jos\u00e9 Mart\u00ed lo descrisse come \"un genio potente, uno grande stratega, un oratore, un vero statista, forse l'unico che ha prodotto l'America centrale\". Nell'ottobre del 1842 i governi dell'America centrale, soddisfatti che Moraz\u00e1n fosse scomparso, ripresero i loro rapporti con la Costa Rica."}
{"id": "3939862", "revid": "1776051", "url": "https://it.wikipedia.org/wiki?curid=3939862", "title": "What Are You Waiting For?", "text": "What Are You Waiting For? \u00e8 l'album d'esordio del gruppo musicale canadese FM Static, pubblicato nel 2003."}
{"id": "3939866", "revid": "1568601", "url": "https://it.wikipedia.org/wiki?curid=3939866", "title": "Roggia Busca", "text": "La Busca, in antichit\u00e0 chiamata \"rugia Novariensis\", \u00e8 una grossa roggia che scorre in Piemonte ed in Lombardia, attraversando la provincia di Novara e quella di Pavia.La Busca, come tutte le rogge ed i canali della pianura tra Sesia e Ticino, \u00e8 in gestione alla societ\u00e0 d'irrigazione Est Sesia.\nPercorso.\nLa roggia Busca trae origine dalla Sesia nel comune di Ghemme; successivamente la sua portata viene integrata con quella della roggia Mora.\nLa roggia dunque scorre in direzione sud, attraversando i centri abitati di Carpignano Sesia e di Mandello Vitta. A valle di quest'ultimo comune la roggia viene scavalcata dall'A4 Torino - Milano e, presso la tenuta \"Gargarengo\" (in comune di Vicolungo, al confine con Biandrate e San Pietro Mosezzo), riceve l'importante apporto del Canale Cavour (\"sussidio Cavour-Busca\"), che cede circa 30 m\u00b3/s di acqua per esigenze irrigue. A valle del Canale Cavour la Busca si incrocia con la roggia Biraga e scorre in direzione sud - sud est, sfiorando poi l'abitato di Casalino. \nA sud di quest'ultimo paese la Busca entra in Lombardia, in comune di Confienza, alimentando la pi\u00f9 grande centrale idroelettrica sul suo corso.La roggia, raggiunta Robbio, si divide in due rami: uno si riversa nello scaricatore Busca-Biraga, raggiungendo poco dopo il corso del fiume Sesia, l'altro scorre verso sud bagnando i territori di Rosasco, Castelnovetto, Cozzo e disperdendosi definitivamente a valle di Candia Lomellina.\nStoria.\nDella Busca si ha memoria dal 1380, con il nome di \"roggia Novarese\" (\"rugia Novariensis\"); fu costruita da Novara per uso difensivo e di confine con le terre di Vercelli e venne ceduta, nel XV secolo, ai Duchi di Milano.Nel 1616 la roggia divenne di propriet\u00e0 del Conte \"'Ludovico Busca\", che ne conserv\u00f2 il possesso sino alla cessione alle Finanze del Regno d'Italia nel 1883."}
{"id": "3939867", "revid": "92723", "url": "https://it.wikipedia.org/wiki?curid=3939867", "title": "Rafael Carrera", "text": "A capo di una rivolta di montanari e indigeni contro il liberale Mariano G\u00e1lvez, conquist\u00f2 Citt\u00e0 del Guatemala nel 1838 e poi di nuovo nel 1839; nel 1844 fu poi eletto governatore dello stato del Guatemala all'interno delle Province Unite dell'America Centrale. Primo Presidente del Guatemala dopo l'indipendenza, si dimise nel 1848 e fu rieletto nel 1851. Nel 1854 si proclam\u00f2 presidente a vita."}
{"id": "3939875", "revid": "66387", "url": "https://it.wikipedia.org/wiki?curid=3939875", "title": "Disattivazione e smantellamento degli impianti nucleari", "text": ""}
{"id": "3939877", "revid": "6923", "url": "https://it.wikipedia.org/wiki?curid=3939877", "title": "Palazzo Bargagli", "text": "Palazzo Bargagli \u00e8 un edificio storico di Siena situato in via Casato di Sopra, a pochi passi da piazza del Campo.\nStoria e descrizione.\nCostruito nel XVI secolo, \u00e8 un tipico esempio di architettura manierista, anche se \u00e8 stato oggetto di una forte restaurazione nel XVIII secolo. All'interno l'atrio \u00e8 coperto a travi dipinte con l'aggiunta di mensole di tipo rinascimentale e le sale del primo piano sono sovrastate da volte decorate di gusto neoclassico.\nAbitazioni private occupano l'edificio, di cui pertanto \u00e8 prevista la solo visita dall'esterno."}
{"id": "3939878", "revid": "830939", "url": "https://it.wikipedia.org/wiki?curid=3939878", "title": "Dottori agli antipodi", "text": "Dottori agli antipodi (\"The Young Doctors\") \u00e8 un serial televisivo australiano in 1396 episodi trasmessi per la prima volta dal 1976 al 1983.\n\u00c8 una soap opera del genere medico incentrata sulle vicende del personale dell'ospedale Albert Memorial di Sydney.\nProduzione.\nLa serie, ideata da Reg Watson, fu prodotta da Grundy Television Productions, Nine Network Australia e The Grundy Organization e girata nel Greenwich Hospital di Sydney in Australia. Le musiche furono composte da The Executives.\nRegisti.\nTra i registi della serie sono accreditati:\nDistribuzione.\nLa serie fu trasmessa in Australia dall'8 novembre 1976 al 30 marzo 1983 sulla rete televisiva Nine Network. In Italia \u00e8 stata trasmessa negli anni 1980 su reti locali con il titolo \"Dottori agli antipodi\".\nAlcune delle uscite internazionali sono state:"}
{"id": "3939880", "revid": "112084807", "url": "https://it.wikipedia.org/wiki?curid=3939880", "title": "Giorgio Vecchietti", "text": "Biografia.\n\u00c8 stato uno dei 'padri' del giornalismo in televisione ed \u00e8 stato conduttore di numerose rubriche giornalistiche della RAI.\nCollaboratore dagli anni trenta di riviste di cinema, \u00e8 stato anche condirettore della rivista culturale \"Primato\", fondata da Giuseppe Bottai nel 1940, e del periodico \"L'Orto\", mensile di letteratura e arte, pubblicato a Bologna dal maggio 1931.\nGi\u00e0 direttore del Telegiornale RAI (succedette a Enzo Biagi e precedette, dal 1962 al 1965, Fabiano Fabiani), collaboratore di \"Tv7\", ha moderato anche \"Tribuna politica\".\nFra le trasmissioni televisive pi\u00f9 leggere di Vecchietti si ricorda, negli anni settanta, la conduzione con Enza Samp\u00f2 di \"Paese mio\", sorta di viaggio televisivo fra le bellezze artistiche d'Italia."}
{"id": "3939882", "revid": "339392", "url": "https://it.wikipedia.org/wiki?curid=3939882", "title": "Pro-Dom", "text": ""}
{"id": "3939888", "revid": "599013", "url": "https://it.wikipedia.org/wiki?curid=3939888", "title": "The Young Doctors", "text": ""}
{"id": "3939893", "revid": "547034", "url": "https://it.wikipedia.org/wiki?curid=3939893", "title": "L'applauso del cielo", "text": "L'applauso del cielo \u00e8 il primo singolo dei Lost che \u00e8 stato estratto dall'album \"Allora sia buon viaggio\", uscito il 4 maggio 2010.\nIl singolo \u00e8 stato inoltre scelto come colonna sonora del film di Herbert Simone Paragnani intitolato \"Una canzone per te\" con gli attori Emanuele Bosi, Michela Quattrociocche e Agnese Claisse.\nIl singolo.\nIl singolo \u00e8 stato pubblicato il 24 aprile 2010 e ha riscosso un buon successo nelle classifiche italiane.\nVideo.\nIl videoclip, diretto da Cosimo Alem\u00e0, \u00e8 girato sulla terrazza del Palazzo dei Congressi di Roma.\nIl video mostra un'alternarsi di riprese del film \"Una canzone per te\", e altre dove c'\u00e8 Walter Fontana insieme alla Band che canta."}
{"id": "3939898", "revid": "119755260", "url": "https://it.wikipedia.org/wiki?curid=3939898", "title": "Coppa Interamericana 1974", "text": "La Coppa Interamericana 1974 \u00e8 stata la quarta edizione del trofeo riservato alle squadre vincitrici della CONCACAF Champions' Cup e della Coppa Libertadores."}
{"id": "3939909", "revid": "599013", "url": "https://it.wikipedia.org/wiki?curid=3939909", "title": "Abraham Shemtov", "text": "Presidente del Consiglio direttivo della Agudas Chasidei Chabad, l'organizzazione principale del movimento Chabad. \u00c8 stato delegato dal Rebbe a condurre varie missioni, tra le quali la rappresentanza del movimento presso la Casa Bianca e Capitol Hill.\n\u00c8 stato il fondatore e direttore dell\"'American Friends of Lubavitch\" (Amici Americani di Lubavitch), presidente del Consiglio Amministrativo del gruppo di scuole femminili \"Bais Rivka\" a New York e direttore delle attivit\u00e0 Lubavitch a Greater Philadelphia (Pennsylvania), nonch\u00e9 direttore del primo Camp Gan Israel di Parksville (New York).\nBiografia.\nAbraham Isaac Shemtov \u00e8 nato in Russia da una distinta famiglia chassidica; suo padre, il rabbino Benzion Shemtov, era un fervente aderente del Rebbe Lubavitcher ed attivista ebreo. Abraham Shemtov \u00e8 cresciuto nella citt\u00e0 di Tashkent, nell'Uzbekistan e ha studiato in scuole ebraiche clandestine durante gli anni sovietici.\nHa svolto is suoi studi di laurea e post-laurea presso la Yeshiva Centrale Lubavitch, a Brooklyn (New York) ed \u00e8 stato ordinato rabbino nel 1960.\nIl fenomeno Chanukah.\nShemtov \u00e8 stato il primo a dare avvio all'iniziativa \"Menorah pubblica\" negli Stati Uniti. Questa usanza, all'inizio criticata e opposta con processi giudiziari, ha preso piede in tutto il mondo e durante le feste di Chanukah le menorah appaiono ovunque, in migliaia di citt\u00e0. Shemtov accese una piccola menorah ai piedi della Liberty Bell nella Independence Hall di Filadelfia (Pennsylvania) nel 1974. Una menorah simile \u00e8 eretta nel prato della Casa Bianca, e fu chiamata dal Presidente Reagan \"la Menorah Nazionale\". Nel 1984, Shemtov condusse una delegazione di rabbini in visita alla Casa Bianca quale parte degli \"Amici Americani di Lubavitch\" e don\u00f2 al Presidente una menorah. Il gruppo ha raccontato di essere rimasto sorpreso quando, sul momento di accomiatarsi, il Presidente li ha invece invitati a rimanere un po' di pi\u00f9, in modo che potesse raccontare loro la storia di un rabbino che serviva come cappellano nella Marina americana. Ha condiviso con loro la storia di Rabbi Arnold Resnicoff, la cui kippah (zucchetto) dovette esser gettata via dopo il bombardamento della caserma di Beirut nel 1983, perch\u00e9 era coperta di sangue dopo essere stata utilizzata per pulire i volti dei Marines feriti, e cos\u00ec un cappellano cattolico strapp\u00f2 un pezzo della sua uniforme mimetica e la diede al rabbino come un sostituto temporaneo della kippah. Il Presidente chiese quindi al gruppo di spiegargli la tradizione ebraica di coprirsi la testa, e Shemtov rispose: \"Signor Presidente, la kippah per noi \u00e8 un segno di riverenza\". Un collega del gruppo, Rabbi Feller, continu\u00f2: \"Abbiamo posto la kippa sul punto pi\u00f9 alto del nostro essere - sulla nostra testa, il vascello del nostro intelletto - per ricordare a noi stessi e al mondo che esiste Qualcosa che \u00e8 al di sopra dell'intelletto umano - la Sapienza Infinita di Dio.\" Reagan in seguito ringrazi\u00f2 ufficialmente il gruppo con una lettera del 12 febbraio 1985, indirizzata a Shemtov dalla Casa Bianca, scrivendo: \"Possa la luce della menorah esser sempre una fonte di forza e ispirazione per il popolo ebraico e per tutta l'umanit\u00e0.\"\nFamiglia.\nShemtov \u00e8 sposato con Batsheva Shemtov (nata Lazaroff), un'educatrice e attivista comunitaria. hanno sei figli:"}
{"id": "3939912", "revid": "287204", "url": "https://it.wikipedia.org/wiki?curid=3939912", "title": "Nazionale di pallacanestro femminile della Grecia", "text": "La nazionale di pallacanestro femminile della Grecia \u00e8 la selezione delle migliori giocatrici di pallacanestro di nazionalit\u00e0 greca e rappresenta la Grecia nelle competizioni internazionali femminili di pallacanestro organizzate dalla FIBA. \u00c8 gestita dalla \"Federazione cestistica della Grecia\"."}
{"id": "3939917", "revid": "123890632", "url": "https://it.wikipedia.org/wiki?curid=3939917", "title": "Umskiptar", "text": "Umskiptar (antico norreno per Metamorfosi) \u00e8 il nono album in studio della \"one man band\" Burzum pubblicato il 29 maggio 2012, sempre tramite la Byelobog Productions, a pi\u00f9 di un anno da \"Fallen\".\nI testi del disco sono tratti dal poema nordico \"V\u01eblusp\u00e1\".\nLa copertina \u00e8 tratta dal quadro \"N\u00f3tt\" (1887) del pittore norvegese Peter Nicolai Arbo."}
{"id": "3939928", "revid": "767487", "url": "https://it.wikipedia.org/wiki?curid=3939928", "title": "Rudolf (musical)", "text": "Rudolf \u00e8 un musical concepito per il palcoscenico da Frank Wildhorn e Steve Cuden. Parla di Rodolfo, principe ereditario d'Austria e della sua relazione extra-coniugale con la baronessa Marie Vetsera. Apparentemente le loro morti nel casino di caccia Mayerling nel 1889 furono il risultato di un patto di omicidio-suicidio, sebbene gli storici abbiano dibattuto su questa spiegazione.\nBasato sul libro A Nervous Splendor: Vienna 1888-1889 di Frederic Morton, il musical \u00e8 stato sviluppato con i titoli provvisori di Vienna, Aff\u00e4re Mayerling e Rudolf - The Last Kiss.\nLe pressioni della monarchia sono cadute sulle spalle di Rodolfo, che \u00e8 in conflitto politico e personale con il padre, l'imperatore Francesco Giuseppe, e il suo matrimonio con la principessa Stefania del Belgio sta gi\u00e0 vacillando quando incontra e si innamora della diciassettenne baronessa. Il loro legame segreto non pu\u00f2 sfuggire all'attenzione del primo ministro Eduard Taaffe, che spera di usare la sua conoscenza di questo legame per distruggere la carriera politica di Rodolfo.\nRappresentazioni\nRudolf ha la sua prima mondiale in una traduzione ungherese alla Operett Sz\u00ednh\u00e1z di Budapest il 26 maggio 2006. Il cast originale includeva Attila Dolhai come Rudolf, Bernadett V\u00e1g\u00f3 come Mary, Tam\u00e1s F\u00f6ldes come Taaffe, e Attila N\u00e9meth come Francesco GIuseppe.\nLa produzione viennese si \u00e8 inaugurata al Raimund Theater il 26 febbraio 2009, diretta da David Leveaux e con Drew Sarich come Rudolf, Lisa Antoni come Mary, e Uwe Kr\u00f6ger come Taaffe.\nElenco delle canzoni della produzione originale ungherese.\n^ testi inglesi di Nan Knightnon (Originariamente da \"The Scarlet Pimpernel\")\nElenco delle canzoni della produzione austriaca.\nPrimo Atto: \nSecondo Atto: "}
{"id": "3939933", "revid": "4252", "url": "https://it.wikipedia.org/wiki?curid=3939933", "title": "Inumana", "text": ""}
{"id": "3939935", "revid": "4252", "url": "https://it.wikipedia.org/wiki?curid=3939935", "title": "Inumano", "text": ""}
{"id": "3939948", "revid": "1573940", "url": "https://it.wikipedia.org/wiki?curid=3939948", "title": "Palazzo Bambagini Galletti", "text": "Il Palazzo Bambagini Galletti \u00e8 la rielaborazione ottocentesca di un edificio precedente, si trova in via delle Cerchia 15 a Siena, a pochi metri di distanza dal Palazzo Venturi Gallerani.\nStoria e descrizione.\nLa sua architettura in stile neoclassico ed eclettico risale al 1840, ed \u00e8 attribuita ad un progetto di Agostino Fantastici. Sopra il portale ad arco si nota un terrazzino con una ringhiera in ferro battuto dal motivo elegante, mentre la finestra che vi sporge \u00e8 affiancata da nicchie spartite da paraste che sostengono una trabeazione; sopra questa lo stemma di famiglia. Le finestre, incorniciate in travertino sono accompagnate da lunghe e sottili cornici marcapiano anch'esse in travertino.\nRecentemente riservato ad abitazioni private, il palazzo \u00e8 visitabile solo dall'esterno.\nCollegamenti esterni.\nScheda su Palazzo Bambagini Galletti nel sito della Soprintendenza per i Beni Architettonici e per il Paesaggio (per le province di Siena e Grosseto)"}
{"id": "3939953", "revid": "288300", "url": "https://it.wikipedia.org/wiki?curid=3939953", "title": "Carolina Challenge Cup 2010", "text": ""}
{"id": "3939956", "revid": "300067", "url": "https://it.wikipedia.org/wiki?curid=3939956", "title": "Nena Nikolaidou", "text": ""}
{"id": "3939958", "revid": "1566286", "url": "https://it.wikipedia.org/wiki?curid=3939958", "title": "Sandra Milowanoff", "text": "Biografia.\nNata a Pietroburgo da Marija e Aleksej Milovanov, fin da piccola si dedic\u00f2 alla danza. Entr\u00f2 a far parte del corpo di ballo della celebre Anna Pavlova, riscuotendo grande successo nel ruolo di Anna in \"La bella addormentata\", il balletto di Tcha\u00efkovski.\nDopo una tourn\u00e9e trionfale in diverse capitali europee, Alexandrine lascer\u00e0 la sua terra natale nel 1917 per fuggire dalla rivoluzione russa. La sua famiglia si rifugi\u00f2 a Montecarlo dove lei, alla ricerca di un lavoro, trov\u00f2 un piccolo ruolo di attrice in un film di Ren\u00e9 Navarre. Affascinato dalla sua bellezza, il regista Louis Feuillade le affid\u00f2 un ruolo nel serial Les Deux Gamines a fianco dell'attrice Blanche Montel. Dopo il successo incontrato presso il pubblico, Feuillade le diede una parte in \"Parisette\", serial in dodici episodi.\nHenri Fescourt, in \"Les Mis\u00e9rables\", le affid\u00f2 il doppio ruolo di Fantine e Cosetta. Lei si dimostr\u00f2 cos\u00ec a proprio agio nella tragedia, che subito dopo interpret\u00f2 la misera protagonista di \"P\u00eacheur d'Islande\" di Jacques de Baroncelli, dove recitava a fianco di Romuald Joub\u00e9. La carriera di Sandra Milovanoff continu\u00f2 di successo in successo fino all'avvento del cinema parlato.\nRitiratasi nel pi\u00f9 completo anonimato, si spense l'8 maggio 1957 a Parigi, poco prima di compiere i sessantacinque anni. Venne sepolta nel cimitero Pantin (Seine-Saint-Denis)."}
{"id": "3939960", "revid": "110157", "url": "https://it.wikipedia.org/wiki?curid=3939960", "title": "Tridecoder", "text": "Tridecoder \u00e8 l'album di debutto del gruppo musicale tedesco Lali Puna, pubblicato nel 1999 da Morr Music."}
{"id": "3939976", "revid": "767487", "url": "https://it.wikipedia.org/wiki?curid=3939976", "title": "Katerina Del\u012b", "text": ""}
{"id": "3939977", "revid": "300067", "url": "https://it.wikipedia.org/wiki?curid=3939977", "title": "Aikaterini Deli", "text": ""}
{"id": "3939978", "revid": "767487", "url": "https://it.wikipedia.org/wiki?curid=3939978", "title": "Tour de Rijke 2008", "text": "Il Tour de Rijke 2008, ventesima edizione della corsa e valida come evento dell'UCI Europe Tour 2008 categoria 1.1, si svolse il 31 agosto 2008 su un percorso di 200\u00a0km. Fu vinto dall'olandese Steven de Jongh che termin\u00f2 la gara in 4h21'16\", alla media di 48,93\u00a0km/h.\nPartenza con 106 ciclisti, dei quali 100 portarono a termine il percorso."}
{"id": "3939986", "revid": "1573940", "url": "https://it.wikipedia.org/wiki?curid=3939986", "title": "Palazzo Fineschi Sergardi", "text": "Palazzo Fineschi Sergardi \u00e8 un edificio storico italiano, situato a Siena in pian dei Mantellini (gi\u00e0 piazza del Carmine), a breve distanza dalla chiesa di San Niccol\u00f2 al Carmine e da Palazzo Celsi Pollini.\nDescrizione.\nCostruito nel XVI secolo su progetto di Bartolomeo Neroni detto il \"Riccio\", dopo essere stato adibito a monastero (Convento delle Derelitte), nel XVIII secolo divenne propriet\u00e0 della famiglia Sergardi (poi Fineschi Sergardi), dalla quale fu commissionata una ristrutturazione degli interni.\nNel corso del Novecento, fu eseguito un ampliamento della parte posteriore del palazzo, per poi ospitare oggi una residenza d'epoca privata. Nella cappella di palazzo (non pi\u00f9 esistente) era presente una pregevole \"Deposizione di Ges\u00f9 Cristo\" ad affresco, opera del Riccio, venduta nella seconda met\u00e0 del '900 dalla famiglia al Monte dei Paschi di Siena.\nFu dimora di citt\u00e0 del senatore Tiberio Sergardi (di cui al piano nobile del palazzo, si conserva un busto, opera di Tito Sarrocchi), patriota italiano, gonfaloniere di Siena al momento del plebiscito per l'unione di Siena al nascente Regno d'Italia."}
{"id": "3939988", "revid": "773636", "url": "https://it.wikipedia.org/wiki?curid=3939988", "title": "2. Fu\u00dfball-Bundesliga 2003-2004", "text": "La 2. Fu\u00dfball-Bundesliga 2003-2004 \u00e8 stata la 30\u00aa edizione della seconda divisione tedesca di calcio.\nDelle diciotto squadre che ne hanno preso parte, le sette nuove squadre rispetto all'edizione precedente sono state le tre retrocesse dalla Bundesliga (la massima serie del campionato tedesco di calcio), ovvero , ed Energie Cottbus che hanno preso il posto delle promosse Friburgo, Colonia ed Eintracht Francoforte; le quattro promosse dalla Regionalliga (la terza serie del campionato), provenienti dai due gironi \"Nord\" e \"S\u00fcd\" ovvero, rispettivamente, Erzgebirge Aue e Osnabr\u00fcck, Unterhaching e Jahn Regensburg. Queste ultime societ\u00e0 hanno rimpiazzato le retrocesse , Reutlingen, St. Pauli e Waldhof Mannheim.\nAl termine della manifestazione, le prime tre squadre piazzatesi in classifica, , e Magonza, hanno conseguito la promozione nella Bundesliga 2004-2005. Il Norimberga, quale primatista, \u00e8 stato nominato campione del torneo. Le ultime quattro squadre, Lubecca, Jahn Regensburg, Union Berlino e Osnabr\u00fcck hanno subito la retrocessione nella Regionalliga. Da segnalare la qualificazione alla Coppa UEFA 2004-2005 dell'Alemannia Aachen, seconda classificata nella Coppa di Germania.\nCapocannonieri del torneo sono stati Francisco Copado dell'Unterhaching e Marek Mint\u00e1l del Norimberga con diciotto reti ciascuno."}
{"id": "3939991", "revid": "380453", "url": "https://it.wikipedia.org/wiki?curid=3939991", "title": "Campionato Paulista di pallavolo femminile", "text": "Il Campionato Paulista di pallavolo femminile \u00e8 posto sotto l'egida della Federa\u00e7\u00e3o Paulista Volleyball. Il massimo campionato prende il nome di \"Divis\u00e3o Especial\" e vi giocano 8 club. Il club vincitore si fregia del titolo di Campione dello Stato di San Paolo. L'unica categoria inferiore esistente \u00e8 chiamata \"1\u00aa divis\u00e3o\".\nDivis\u00e3o Especial.\nIl Campionato Paulista nasce nel 1973. Tra i club pi\u00f9 titolati il Club Athletico Paulistano, l'Esporte Clube Pinheiros e l'Osasco Voleibol Clube."}
{"id": "3939992", "revid": "729019", "url": "https://it.wikipedia.org/wiki?curid=3939992", "title": "Stazione di Itri", "text": "La stazione di Itri \u00e8 una fermata ferroviaria posta sulla linea Roma\u2013Formia\u2013Napoli, a servizio dell'omonimo comune.\nSi tratta di una fermata secondaria, con una frequenza di passaggio di circa un treno ogni due ore per senso di marcia.\nLa fermata \u00e8 impresenziata e senza biglietteria ed \u00e8 classificata da RFI nella categoria \"Bronze\".\nIl fabbricato viaggiatori ha una piccola sala d'attesa e delle panchine lungo i marciapiedi: la fermata ha 2 binari attivi. Nel piccolo tronchetto della stazione sosta un vecchio carro trasporto acqua potabile degli anni '70 all'incirca. La stazione ormai fermata, \u00e8 telecomandata dal comando DCO di Roma, per collegare i 2 marciapiedi (quello del binario 2 e quello del binario 1) \u00e8 stato costruito un sovrappasso. Recentemente \u00e8 stato ridipinto, e all' esterno della stazione, ma pi\u00f9 in alto, verso l'Appia, \u00e8 stato costruito un altro piccolo e nuovo parcheggio."}
{"id": "3939993", "revid": "643662", "url": "https://it.wikipedia.org/wiki?curid=3939993", "title": "Ivan Vi\u0161nevskij", "text": ""}
{"id": "3939997", "revid": "247222", "url": "https://it.wikipedia.org/wiki?curid=3939997", "title": "Banchee", "text": "I Banchee sono un gruppo musicale statunitense di genere hard rock nato nel 1969, anno nel quale hanno debuttato con un album omonimo.\nLa formazione si sciolse dopo appena due anni."}
{"id": "3939998", "revid": "228587", "url": "https://it.wikipedia.org/wiki?curid=3939998", "title": "Donne pericolose", "text": "Donne pericolose (\"Dangerous Women\") \u00e8 una serie televisiva statunitense-canadese in 52 episodi trasmessi per la prima volta nel corso di una sola stagione dal 1991 al 1992.\n\u00c8 una serie drammatica incentrata sulle vicende di un gruppo di donne che sono state in prigione insieme. La figura centrale \u00e8 Faith Cronin, moglie di un mafioso, che, per lasciarsi alle spalle suo marito violento, ha messo in scena la propria morte e si \u00e8 creata una nuova identit\u00e0.\nTrama.\nUn gruppo di ex carcerate, conosciutesi in prigione, una volta fuori vanno a lavorare in una locanda.\nLa padrona \u00e8 una di loro che, creduta morta, dopo aver subito un intervento di chirurgia plastica per celare una brutta cicatrice, torna alla \"vita\" per vendicarsi del marito che la fece sfigurare e arrestare con accusa di furto.\nPatricia vuole vendicare anche la morta di Hanry, il killer che suo marito Ben aveva assoldato per eliminarla ma che, alla fine, si era innamorato di lei.\nLa cuoca della locanda \u00e8 Sissie, la buona compagna di cella che era stata amica di Faith (Patricia) durante gli anni di prigione e che, una volta libera, essendo rifiutata dalla figlia, viene assunta da Patricia insieme a Rita, il capobranco della prigione, accusata di aver ucciso l'amante del marito.\nRita vuole riabilitarsi agli occhi della figlia e ci riesce.\nHolly \u00e8 una fragile ragazza accusata ingiustamente di rapimento che subisce violenze dai secondini.\nViene assunta come giardiniera e si sposa con lo sceriffo della Contea.\nSuperer\u00e0, col tempo, i tormenti del passato e sar\u00e0 felice.\nCristal \u00e8 una simpatica prostituta che, uscita dal carcere, inizia una convivenza e un lavoro insieme a Randy e riabbraccia il figlio che aveva abbandonato anni addietro.\nMaria, la buona, \u00e8 amica di tutte. \nAccusata di omicidio viene liberata grazie alla iuto di Cristal e diventa agente di sicurezza.\nSi innamora di un collega che verr\u00e0 ucciso dalla direttrice del carcere.\nProduzione.\nLa serie, ideata da Reg Watson, fu prodotta da Central Independent Television e girata a Glendale in California. Le musiche furono composte da Marc Ellis e Ray Ellis. Tra i registi della serie sono accreditati Joseph Behar e Anthony Morina.\nDistribuzione.\nLa serie fu trasmessa negli Stati Uniti dal 1\u00ba agosto 1991 al 1\u00ba gennaio 1992 in syndication. In Italia \u00e8 stata trasmessa con il titolo \"Donne pericolose\"."}
{"id": "3940001", "revid": "36426", "url": "https://it.wikipedia.org/wiki?curid=3940001", "title": "Stricca Salimbeni", "text": ""}
{"id": "3940002", "revid": "46931", "url": "https://it.wikipedia.org/wiki?curid=3940002", "title": "Dangerous Women", "text": ""}
{"id": "3940004", "revid": "767487", "url": "https://it.wikipedia.org/wiki?curid=3940004", "title": "Stab\u00e6k Fotball 2008", "text": "Questa pagina raccoglie i dati riguardanti lo Stab\u00e6k Fotball nelle competizioni ufficiali della stagione 2008.\nStagione.\nNel campionato 2008, lo Stab\u00e6k centr\u00f2 la prima vittoria del titolo nazionale della sua storia, dopo il secondo posto finale dell'annata precedente. La vittoria arriv\u00f2 con una giornata d'anticipo grazie al successo per 6-2 sul V\u00e5lerenga. Veigar P\u00e1ll Gunnarsson, Christian Keller e Daniel Nannskog furono i calciatori pi\u00f9 utilizzati, disputato tutte le 37 gare giocate dallo Stab\u00e6k in stagione (26 in campionato, 7 nella Norgesmesterskapet e 2 nella Coppa UEFA). Nannskog fu anche il miglior marcatore della sua squadra - nonch\u00e9 dell'Eliteserien - con 16 gol. Le segnature totali salirono a 22 includendo gli incontri di coppa. L'avventura nella coppa nazionale termin\u00f2 in finale, con la sconfitta per mano del V\u00e5lerenga. Nella Coppa UEFA, invece, l'avanzata del club norvegese fu arrestata al secondo turno di qualificazione dal Rennes. Morten Skj\u00f8nsberg, Alanzinho, Daniel Nannskog e Jan J\u00f6nsson ricevettero il premio Kniksen rispettivamente come miglior difensore, miglior centrocampista, miglior attaccante e miglior allenatore del campionato. Il successo nell'Eliteserien consent\u00ec l'accesso alla Superfinalen 2009, prima edizione del trofeo.\nMaglie e sponsor.\nLo sponsor tecnico per la stagione 2008 fu Puma, mentre lo sponsor ufficiale fu IT Fornebu. La divisa casalinga prevedeva due diverse tonalit\u00e0 di blu scuro, disposte a righe, con pantaloncini e calzettoni blu. Quella da trasferta era invece composta da una maglietta bianca, con pantaloncini neri e calzettoni bianchi."}
{"id": "3940008", "revid": "256896", "url": "https://it.wikipedia.org/wiki?curid=3940008", "title": "Croce della Libert\u00e0", "text": " \nLa croce della libert\u00e0 \u00e8 stata un'onorificenza estone.\nStoria.\nL'onorificenza \u00e8 stata creata il 24 febbraio 1919 dal primo presidente dell'Estonia Konstantin P\u00e4ts. L'ultimo conferimento risale al 19 giugno 1925.\nDivisioni e classi.\nL'onorificenza \u00e8 suddivisa in tre divisioni:\nLe divisioni sono divise in tre classi di benemerenza."}
{"id": "3940010", "revid": "729019", "url": "https://it.wikipedia.org/wiki?curid=3940010", "title": "Thinkin'", "text": "Thinkin' \u00e8 il secondo album dei Banchee, pubblicato nel 1971.\nNon molto tempo dopo la pubblicazione di questo album la band si sciolse."}
{"id": "3940015", "revid": "515931", "url": "https://it.wikipedia.org/wiki?curid=3940015", "title": "Microscopio a fluorescenza in campo oscuro", "text": ""}
{"id": "3940019", "revid": "1716608", "url": "https://it.wikipedia.org/wiki?curid=3940019", "title": "Parabola dei minimi quadrati", "text": "La parabola dei minimi quadrati \u00e8 un caso particolare di regressione lineare multipla in cui il modello di regressione \u00e8 di tipo quadratico:\nI regressori sono dati da formula_2 e formula_3.\nCol metodo dei minimi quadrati si determinano i parametri \"a\", \"b\" e \"c\" in modo che la somma dei quadrati degli scarti dei punti da questa parabola \u00e8 minima rispetto a tutte le altre possibili parabole che possono interpolare i punti. Le equazioni normali della parabola dei minimi quadrati sono:"}
{"id": "3940022", "revid": "767487", "url": "https://it.wikipedia.org/wiki?curid=3940022", "title": "Vitowar", "text": "Biografia.\nCome disc jockey \u00e8 considerato tra i primi esponenti della scena reggae in Italia, e per questo gli viene spesso associato l'appellativo de \"Il Padrino/The Godfather\".\nNel 1986 organizza i primi eventi reggae al Centro Sociale Leoncavallo di Milano, ma dal 1988, Vitowar \u00e8 conosciuto per essere l'ideatore e conduttore della prima trasmissione radiofonica italiana interamente dedicata al reggae e i suoi diversi generi che la caratterizzano, programma denominato \"Reggae Radio Station\" in onda ancora oggi sulle frequenze di Radio Popolare.\nCuriosit\u00e0.\n\"Reggae Radio Station\" \u00e8 anche il nome di un brano dei Reggae National Tickets pubblicato nel 1997 nell'album \"Un affare difficile\".\nIl pezzo, scritto da Stena, venne interamente dedicato a Vitowar e il suo programma che a sua volta lo utilizz\u00f2 come sigla di chiusura."}
{"id": "3940030", "revid": "830939", "url": "https://it.wikipedia.org/wiki?curid=3940030", "title": "Happily Divorced", "text": "Happily Divorced \u00e8 una sitcom statunitense ideata da Fran Drescher e Peter Marc Jacobson. Ispirato dalle loro esperienze, la sitcom, che \u00e8 diventata la terza serie originale della rete televisiva TV Land dopo \"Hot in Cleveland\" e \"Vi presento i miei\", ha debuttato il 15 giugno 2011, e ruota attorno a una fiorista di Los Angeles che scopre che il marito con cui \u00e8 sposata da 18 anni \u00e8 gay.\nIn Italia, la serie \u00e8 stata trasmessa in prima visione satellitare da Comedy Central dal 26 dicembre 2012. Il 23 agosto 2013 a causa dei bassi ascolti \u00e8 stata cancellata dall'emittente.\nTrama.\nFran Lovett \u00e8 una fioraia di Los Angeles, che rimane scioccata quando Peter, suo marito da 18 anni, le dichiara di essere gay. I due divorziano, ma a causa delle loro povere condizioni economiche non possono permettersi di vivere separatamente. Fran deve affrontare la sua nuova condizione di single e gli aspetti inediti della sua relazione con Peter, mentre quest'ultimo cerca di trovare un compagno.\nEpisodi.\nLa serie viene trasmessa in prima visione negli Stati Uniti da TV Land."}
{"id": "3940031", "revid": "1442080", "url": "https://it.wikipedia.org/wiki?curid=3940031", "title": "Citizen Cup 1992 - Doppio", "text": "Il doppio del torneo di tennis Citizen Cup 1992, facente parte del WTA Tour 1992, ha avuto come vincitrici Steffi Graf e Rennae Stubbs che hanno battuto in finale Manon Bollegraf e Arantxa S\u00e1nchez 4-6, 6-3, 6-4"}
{"id": "3940033", "revid": "1442080", "url": "https://it.wikipedia.org/wiki?curid=3940033", "title": "Taranto Open 1992 - Doppio", "text": "Il doppio del torneo di tennis Taranto Open 1992, facente parte del WTA Tour 1992, ha avuto come vincitrici Amanda Coetzer e In\u00e9s Gorrochategui che hanno battuto in finale Rachel McQuillan e Radka Zrub\u00e1kov\u00e1 4\u20136, 6\u20133, 7\u20136 (7\u20130)."}
{"id": "3940036", "revid": "1442080", "url": "https://it.wikipedia.org/wiki?curid=3940036", "title": "Belgian Open 1992 - Doppio", "text": "Il doppio del torneo di tennis Belgian Open 1992, facente parte del WTA Tour 1992, ha avuto come vincitrici Manon Bollegraf e Caroline Vis che hanno battuto in finale Elena Brjuchovec e Petra Langrov\u00e1 6-4, 6-3."}
{"id": "3940038", "revid": "767487", "url": "https://it.wikipedia.org/wiki?curid=3940038", "title": "Gioco di societ\u00e0 (album)", "text": "Gioco di societ\u00e0 \u00e8 il terzo e ultimo album degli Offlaga Disco Pax. L'artwork \u00e8 curato da Enrico Fontanelli, come per gli altri album."}
{"id": "3940041", "revid": "287204", "url": "https://it.wikipedia.org/wiki?curid=3940041", "title": "Internationaux de Strasbourg 1992 - Doppio", "text": "Il doppio del torneo di tennis Internationaux de Strasbourg 1992, facente parte del WTA Tour 1992, ha avuto come vincitrici Patty Fendick e Andrea Strnadov\u00e1 che hanno battuto in finale Lori McNeil e Mercedes Paz 6-3, 6-4."}
{"id": "3940042", "revid": "1718925", "url": "https://it.wikipedia.org/wiki?curid=3940042", "title": "Intervenire a ogni costo?", "text": "Intervenire ad ogni costo? Negoziati umanitari. L'esperienza di Medici senza frontiere \u00e8 un libro edito da Cooper edizioni a cura di Claire Magone, Micha\u00ebl Neuman e Fabrice Weissman Cooper.\nLa pubblicazione ripercorre l'evolversi delle ambizioni di MSF, gli ostacoli incontrati e le manovre politiche che hanno o non hanno permesso di superarli e intende contribuire al dibattito sulle pratiche e gli obiettivi dell'azione umanitaria contemporanea. Contestando l'idea di una contrazione dello spazio umanitario, dimostra che la libert\u00e0 di azione delle ONG \u00e8 frutto talvolta di un compromesso tra i loro interessi e gli interessi del \u201cpotere\u201d locale. Nel corso di questi negoziati, gli obiettivi umanitari possono stravolgersi fino a diventare irriconoscibili. Da qui la domanda di fondo di quest'opera: \u00e8 possibile parlare di un \u201ccompromesso accettabile\u201d?\nAlcuni dati.\nNel 2010, MSF ha curato pi\u00f9 di 7.500.000 di persone, effettuato pi\u00f9 di 58.000 interventi chirurgici, assistito 10.000 donne vittime di violenza sessuale, aiutato a nascere pi\u00f9 di 150.000 bambini e vaccinato oltre 1.300.000 di persone contro la meningite. MSF offre le sue cure in maniera totalmente gratuita. Pu\u00f2 intervenire in modo rapido, efficace e indipendente grazie ai suoi sostenitori che permettono di operare dove il suo intervento \u00e8 pi\u00f9 urgente e indispensabile. L'87% dei fondi con i quali finanzia i suoi progetti provengono da donatori privati e aziende e questo garantisce a MSF la massima indipendenza da ogni potere politico o economico.\n3.000 operatori internazionali, tra cui 338 italiani, e circa 25.000 operatori locali lavorano negli angoli pi\u00f9 remoti degli oltre 60 paesi in cui MSF opera, intervenendo in tutti gli scenari di crisi, senza discriminazione di etnia, religione, ideologia politica.\nRecensioni.\n \n "}
{"id": "3940043", "revid": "1442080", "url": "https://it.wikipedia.org/wiki?curid=3940043", "title": "WTA Swiss Open 1992 - Doppio", "text": "Il doppio del torneo di tennis WTA Swiss Open 1992, facente parte del WTA Tour 1992, ha avuto come vincitrici Amy Frazier e Elna Reinach che hanno battuto in finale Karina Hab\u0161udov\u00e1 e Marianne Werdel 7\u20135, 6\u20132."}
{"id": "3940045", "revid": "709565", "url": "https://it.wikipedia.org/wiki?curid=3940045", "title": "Adrienne Frost", "text": "Adrienne Frost, \u00e8 un personaggio dei fumetti, creato da Jay Faerber (testi) e Terry Dodson (disegni) nel 1999, pubblicato dalla Marvel Comics. La sua prima apparizione risale alla serie \"Generation X\" n. 48.\nBiografia del personaggio.\nAdrienne \u00e8 la maggiore dei fratelli Frost, ambiziosa e fredda, crebbe in una famiglia senza amore ma molto benestante: il suo scopo era quello di diventare la \"figlia perfetta\" agli occhi del padre e poterne poi controllare l'eredit\u00e0. Il compito sembrava facile: Emma, la seconda sorella era definita una \"ribelle\", Christian era omosessuale e malvisto dal padre mentre l'ultima sorella, Cordelia, faceva di tutto per irritare i genitori. Tuttavia, con grande sorpresa il padre scelse Emma per succedergli: lei rifiut\u00f2 e Adrienne venne scelta come erede ma nonostante questo da qui in poi nutrir\u00e0 profonda avversione per la bionda telepate.\nPer un po' diriger\u00e0 la Frost Enterprise, l'azienda del padre, ma successivamente torner\u00e0 nella vita della sorella: Emma ha infatti bisogno di soldi per riaprire la Massachusetts Academy. Adrienne accetta di prestare il denaro ma alla condizione di diventare co-direttrice. Dopo varie peripezie diventa chiaro che l'intento di Adrienne \u00e8 vendicarsi della sorella: piazzate alcune bombe nella scuola (che non arrecano danni agli studenti grazie al sacrificio di Synch) viene uccisa dalla stessa Emma con un colpo di pistola in testa. L'uccisione della sorella porter\u00e0 poi ad una frattura tra Emma ed i suoi studenti quando verr\u00e0 scoperta. Emma eredita poi la fortuna della famiglia.\nPoteri e abilit\u00e0.\nAdrienne possedeva il potere mutante della psicometria: poteva, toccando un oggetto, conoscerne istantaneamente la storia. poteva venire a conoscenza di fatti legati ai vecchi proprietari dell'oggetto, degli eventi avvenuti nei dintorni dell'oggetto e anche del futuro dei suoi proprietari. Ci\u00f2 permise ad Adrienne di avere informazioni private, di spiare e ricattare le persone: grazie ai suoi talenti riusc\u00ec anche ad arricchirsi ulteriormente. \u00c8 completamente immune alla telepatia di Emma e all'empatia di Cordelia, ci\u00f2 era dovuto allo \"status fraterno\" (\"Siblings Status\"), cio\u00e8 la condizione genetica che non permetteva a consanguinei di utilizzare i propri poteri l'uno contro l'altro."}
{"id": "3940046", "revid": "1442080", "url": "https://it.wikipedia.org/wiki?curid=3940046", "title": "WTA Austrian Open 1992 - Doppio", "text": "Il doppio del torneo di tennis WTA Austrian Open 1992, facente parte del WTA Tour 1992, ha avuto come vincitrici Florencia Labat e Alexia Dechaume che hanno battuto in finale Amanda Coetzer e Wiltrud Probst 6\u20133, 6\u20133."}
{"id": "3940052", "revid": "1442080", "url": "https://it.wikipedia.org/wiki?curid=3940052", "title": "Internazionali Femminili di Palermo 1992 - Doppio", "text": "Il doppio del torneo di tennis Internazionali Femminili di Palermo 1992, facente parte del WTA Tour 1992, ha avuto come vincitrici Halle Carroll e Mar\u00eda Jos\u00e9 Gaidano che hanno battuto in finale Petra Langrov\u00e1 e Ana-Maria Segura-Perez 6\u20133, 4\u20136, 6\u20133."}
{"id": "3940055", "revid": "767487", "url": "https://it.wikipedia.org/wiki?curid=3940055", "title": "Tatiana Kavvadia", "text": ""}
{"id": "3940057", "revid": "824274", "url": "https://it.wikipedia.org/wiki?curid=3940057", "title": "Prague Open 1992 - Doppio", "text": "Il doppio del torneo di tennis Prague Open 1992, facente parte del WTA Tour 1992, ha avuto come vincitrici Karin Kschwendt e Petra Ritter che hanno battuto in finale Eva \u0160v\u00edglerov\u00e1 e No\u00eblle van Lottum 6\u20134, 2\u20136, 7\u20135."}
{"id": "3940063", "revid": "36426", "url": "https://it.wikipedia.org/wiki?curid=3940063", "title": "Museo di storia naturale dell'Accademia dei Fisiocritici", "text": "Il Museo di storia naturale dell'Accademia dei Fisiocritici (conosciuto anche con l'acronimo di MUSNAF) costituisce parte integrante dell\u2019Accademia, insieme alla Biblioteca e all\u2019Archivio storico, ed \u00e8 collocato dal 1816 nell\u2019ex convento di Santa Mustiola, appartenuto all\u2019ordine camaldolese e risalente al XII secolo.\nIl museo riveste un ruolo primario nella realizzazione degli scopi istituzionali dell\u2019Accademia, quali la divulgazione della scienza e la promozione della tutela dell\u2019ambiente.\n\u00c8 articolato in quattro sezioni principali (geologica, zoologica, anatomica e botanica) e in una serie di raccolte minori. Le collezioni in esposizione sono situate per la maggior parte sui due piani delle gallerie del chiostro che circonda una corte in cui si trova un pozzo risalente alla fine del XVI secolo; altre raccolte si trovano in alcune sale del piano terreno e nei locali del seminterrato. Il fascino di un criterio ostensivo ottocentesco \u00e8 mantenuto inalterato dalla sistemazione delle collezioni in antiche vetrine, tale da rendere adeguata la definizione di \u201cmuseo nel museo\u201d. Grazie alla provenienza prevalentemente regionale delle collezioni, il museo pu\u00f2 essere definito una \u201cfinestra\u201d da cui osservare la storia naturale della Toscana meridionale.\nStoria.\nL'Accademia dei Fisiocritici ha origine a Siena nel 1691 con la fondazione della stessa istituzione. Ha sede attuale nella piazzetta dedicata a Silvio Gigli, a pochi passi dal palazzo Venturi Gallerani e dal palazzo Bambagini Galletti.\nIl nucleo originario del Museo si data alla seconda met\u00e0 del XVIII secolo: \u00e8 molto probabile che in precedenza i Fisiocritici possedessero solamente strumentazione scientifica, accumulata fra la fine del Seicento e i primi del Settecento, a cui successivamente si sarebbero aggiunte importanti collezioni di produzioni naturali del territorio senese, costituite da minerali, rocce e fossili. L\u2019incremento delle raccolte museali continu\u00f2 quindi sia con l\u2019acquisto, sia con numerose donazioni, durante tutto l\u2019Ottocento e il Novecento e prosegue tuttora. Dopo la Seconda guerra mondiale il museo fu chiuso al pubblico e fu riaperto solo nel 1972, al termine dei lavori di ristrutturazione della sua sede. Negli anni 2000 l\u2019edificio fu reso totalmente accessibile ai disabili; contemporaneamente furono recuperati i locali del seminterrato, trasformandoli in una prosecuzione del percorso museale con spazi per mostre temporanee ed esposizioni permanenti. Attualmente il Museo prosegue la sua opera di informatizzazione delle collezioni e utilizza le nuove tecnologie per superare gli ostacoli di un\u2019esposizione di tipo ottocentesco: ha infatti prodotto cataloghi pubblicati online, una app, un percorso di touch screen e cornici digitali nelle varie sale, cos\u00ec da ampliare la fruibilit\u00e0 e favorire tutti i tipi di pubblico.\nSezione geologica.\nLa sezione geologica include collezioni di minerali, fossili e rocce. Molti degli esemplari sono esposti negli originali supporti sette-ottocenteschi, come vasetti, vaschette e ampolline di vetro.\nLe collezioni comprendenti minerali e relativi prodotti metallurgici provenienti da svariate miniere della Toscana meridionale, sfruttate gi\u00e0 in epoca etrusca e oggi prive di attivit\u00e0 estrattiva, rivestono un ruolo importante. I materiali esposti sono originari di vari paesi e offrono un\u2019estesa panoramica della geodiversit\u00e0 del globo terrestre. Per quanto riguarda le collezioni di rocce, esse hanno principalmente un interesse locale (provincia di Siena, Monte Amiata e miniere della Toscana meridionale). I fossili provengono soprattutto dal sud della regione e interessano un arco temporale che si estende dal Carbonifero (circa 300 milioni di anni fa) all\u2019Olocene (da circa 12.000 anni fa fino ad oggi). Tuttavia la maggior parte dei reperti proviene dal Bacino Pliocenico di Siena, l\u2019ampio bacino marino che occupava questo territorio tra i 5 e i 3 milioni di anni fa.\nTra i reperti di provenienza estera si possono osservare i peli di un cucciolo di mammuth siberiano (\"Mammuthus primigenius\") e tre denti di megalodonte (\"Carcharocles megalodon\"), un grandissimo squalo oggi estinto, raccolti a Malta.\nTerre bolari.\nLa collezione \u00e8 composta da 60 campioni di sedimenti ocracei colorati vivacemente (dal giallo al marrone, fino a tonalit\u00e0 rosse, arancio e verdi) e che in passato erano usati come coloranti naturali di qualit\u00e0. Le terre bolari presenti nel Museo, pi\u00f9 note come \u201cterre di Siena\u201d, si sono originate 150.000 anni fa circa in piccoli bacini lacustri della zona del Monte Amiata, come conseguenza dell\u2019attivit\u00e0 di alcuni batteri.\n\"Marmi\" del Duomo di Siena.\nTutti i 23 tipi di pietre ornamentali (in senso merceologico \u201cmarmi\u201d) utilizzati nella costruzione della cattedrale (XII-XIV secolo) sono esposti nella collezione. Le pietre scure sono \u201cserpentiniti\u201d provenienti da diverse zone della Toscana, il \u201crosso ammonitico\u201d \u00e8 estratto presso Gerfalco (Grosseto) e i marmi veri e propri presso la Montagnola Senese. La conoscenza dei tipi di rocce impiegati e delle loro cave di estrazione \u00e8 fondamentale per la realizzazione di interventi di manutenzione della struttura.\nInvertebrati marini fossili.\nLa raccolta offre una rassegna della biodiversit\u00e0 degli invertebrati che abitavano il Bacino pliocenico di Siena tra i 5 e i 3 milioni di anni fa: si trovano in esposizione madrepore, resti di crostacei, una stella marina quasi completa, teche di ricci di mare e centinaia di molluschi, alcuni dei quali caratteristici dei mari tropicali e subtropicali e adesso non pi\u00f9 presenti nel Mediterraneo.\nVertebrati marini fossili.\nL\u2019ampio mare che alcuni milioni di anni fa ricopriva il territorio senese ha prodotto sedimenti ricchi di vertebrati fossili: nelle vetrine possono essere osservati denti di squalo, denti e vertebre di delfini, resti appartenenti ad un mammifero acquatico (\"Metaxytherium subapenninum\") simile all\u2019attuale dugongo e ossa di balene. Sono significativi i reperti di balena scoperti nel 1854 a Siena in pieno centro.\nMammiferi terrestri fossili.\nI molti resti appartenenti a mammiferi terrestri sono risalenti principalmente al Pliocene (5,3-2,6 milioni di anni fa) e al Pleistocene (2,6-12.000 anni fa) e sono una testimonianza delle condizioni climatiche differenti da quelle odierne. Rinoceronti, elefanti, cavalli e cervi provengono dalle zone circostanti Siena; ippopotami e mammuth dalla Val di Chiana; bisonti, orsi, antilopi e iene dal Valdarno Superiore. Su di una parete sono esposti i peli di un mammuth (\"Mammuthus primigenius\") rinvenuto nel permafrost della Siberia e vissuto pi\u00f9 di 10.000 anni fa.\nMicrofossili di Ambrogio Soldani.\nAll\u2019abate Ambrogio Soldani (1736-1808), ritenuto un pioniere della micropaleontologia e della biologia marina, \u00e8 dedicata una sala in cui sono raccolti vari materiali connessi alla sua attivit\u00e0 di scienziato: una scheggia della pioggia di meteoriti verificatasi vicino a Siena nel 1794, alcune copie delle sue opere principali ed una cassettiera dell\u2019800 che custodisce la raccolta di microfossili descritti nella monumentale opera \"Testaceographiae ac Zoophytographiae parvae et microscopicae\", contenuti in preparati da microscopia e vasi di vetro.\nFossili delle Ligniti di Grosseto.\nNumerosi fossili di mammiferi e rettili, risalenti a circa 8 milioni di anni fa, sono stati rinvenuti in giacimenti di lignite della Maremma Toscana. Nonostante sia formata da reperti frammentari, la collezione dei Fisiocritici \u00e8 la pi\u00f9 completa tra quelle originarie di questi giacimenti, comprendendo resti di tartarughe, coccodrilli, ungulati e, in particolare, della scimmia \"Oreopithecus bambolii\" e della lontra \"Paludolutra campanii\".\nMinerali.\nComprendente 1206 campioni provenienti dall\u2019Italia e dall\u2019estero, la collezione generale di minerali ordina i reperti sulla base della composizione chimica e dell\u2019aspetto cristallino. La Toscana meridionale \u00e8 molto rappresentata, essendo tradizionalmente uno dei principali distretti minerari d\u2019Italia. Spiccano campioni di zolfo, agata, malachite e labradorite per i loro colori ed un geode di ametista viola per il diametro di oltre mezzo metro.\nAcque minerali.\nNella collezione si trovano 26 bottiglie contenenti acqua prelevate dalle sorgenti termali della provincia di Siena. La raccolta fu realizzata in occasione della X Riunione degli Scienziati Italiani del 1862, ospitata dall'Accademia dei Fisiocritici. Un nastrino tricolore \u00e8 ancora presente al collo di alcune bottiglie a memoria dell\u2019evento storico dell\u2019Unit\u00e0 d\u2019Italia.\nSezione zoologica.\nLa sezione zoologica \u00e8 andata formandosi progressivamente nel corso dell\u2019Ottocento. Alla sua nascita e crescita hanno contribuito in particolar modo gli abati Massimiliano Ricca e Francesco Baldacconi, il barone Bettino Ricasoli, il naturalista senese Apelle Dei e i preparatori Sigismondo Brogi, Lazzaro Bonaiuti e Rutilio Panti. \nLe collezioni qui contenute comprendono numerosi campioni di vertebrati naturalizzati (cio\u00e8 imbalsamati in posizioni naturali), scheletri, esemplari in alcool, scatole di insetti e conchiglie di molluschi, il tutto esaltato da un\u2019esposizione di tipo ottocentesco. Sono soprattutto ricche le collezioni di uccelli (con quasi 3000 esemplari) e mammiferi (circa 700 reperti), provenienti da tutto il mondo, tra cui possono essere osservate moltissime specie rare ed addirittura una specie estinta.\nGrazie a lasciti e donazioni, le collezioni sono soggette ad un incremento costante, in particolar modo quella riguardante i mammiferi marini: il recupero continuo di animali morti spiaggiatisi sulle coste della Toscana costituisce un contributo importante della Sezione all\u2019attivit\u00e0 di ricerca dell\u2019Osservatorio Toscano per la Biodiversit\u00e0 \u2013 grazie ad una consolidata collaborazione \u2013 e di dipartimenti universitari.\nInvertebrati marini.\nUn\u2019ampia panoramica della diversit\u00e0 marina \u00e8 offerta dai numerosi esemplari a secco e in alcool: nelle teche possono essere osservate spugne (Poriferi), madrepore e coralli (Cnidari), spirografi (Anellidi), stelle marine e ricci di mare (Echinodermi), crostacei (Artropodi) e ascidie (Cordati).\nAlcuni degli animali pi\u00f9 grandi e curiosi sono un grosso astice (\"Homarus gammarus\"), due limuli (\"Limulus polyphemus\") e un ladro dei cocchi (\"Birgus latro\").\nGran parte dei reperti in alcool (alcune centinaia di barattoli, perlopi\u00f9 provenienti dal Golfo di Napoli) sono conservati in deposito.\nParassiti.\nQuesta raccolta \u00e8 composta da reperti conservati in alcool, tra i quali sono presenti soprattutto parassiti intestinali come tenie (Platelminti), ascaridi (Nematodi) e acantocefali (Acantocefali).\nLa collezione \u00e8 completata da una ricca raccolta storica di preparati didattici in cera che rappresentano alcune tra le specie pi\u00f9 importanti per la salute dell\u2019uomo e degli animali domestici.\nMolluschi.\nComprendente diverse migliaia di conchiglie provenienti dai Tropici e dal Mediterraneo, questa collezione \u00e8 composta inoltre da alcuni preparati in alcool e da una raccolta di molluschi terrestri e di acqua dolce della Toscana assemblata nell\u2019Ottocento da Silverio Bonelli.\nVi figurano inoltre un\u2019interessante collezione di cipree, alcune conchiglie con il guscio decorato con incisioni (tra cui uno \u201cshankha\u201d) e un\u2019enorme tridacna gigante (\"Tridacna gigas\"), consegnata al Museo a seguito di un sequestro doganale. Tra il 2010 e il 2017 \u00e8 stata arricchita da due corpose raccolte private di conchiglie mediterranee e tropicali.\nInsetti.\nIl percorso museale espone una selezione di scatole di insetti che appartengono a collezioni storiche comprendenti esemplari locali ed esotici. Farfalle e scarabei tropicali spiccano per colori e dimensioni.\nSono in esposizione anche costruzioni di insetti sociali, come nidi di ape e vespa, e un favo di calabroni (\"Vespa crabro\") di dimensioni notevoli.\nLa maggior parte delle scatole entomologiche, contenenti circa 30.000 esemplari, \u00e8 tuttavia conservata in deposito.\nPesci.\nQuasi la totalit\u00e0 del materiale esposto \u00e8 storico. Sono reperti importanti alcune specie rare come la lampreda marina (\"Petromyzon marinus\") e lo storione (\"Acipenser sturio\"), affiancati da esemplari curiosi come il cavalluccio marino (\"Hippocampus hippocampus\"), il pesce luna (\"Mola mola\") e la rana pescatrice (\"Lophius piscatorius\"). La collezione comprende anche una piccola raccolta di pesci cartilaginei, tra cui un esemplare di squalo elefante (\"Cetorhinus maximus\") di 3 metri circa, catturato nel 1976 presso Livorno.\nOltre ai preparati imbalsamati sono presenti molti reperti in alcool, in gran parte relativi a specie marine provenienti dal Golfo di Napoli, custoditi in deposito. Tra le poche specie d\u2019acqua dolce figura un grosso esemplare di \"Channa micropeltes\", finora l\u2019unico rinvenuto in acque libere in Europa.\nRettili e anfibi.\nInclude un piccolo numero di anfibi italiani e vari rettili sia locali che extraeuropei, in alcool o naturalizzati. Tra i preparati merita particolare attenzione un cilindro ottocentesco contenente girini nei diversi stadi di crescita, cos\u00ec da riassumere lo sviluppo della rana dall\u2019uovo all\u2019adulto.\nSono numerosi i reperti di specie esotiche: un carapace di testuggine raggiata (\"Astrochelys radiata\") proveniente dal Madagascar, uno scheletro di pitone (\"Python molurus\") ed altri esemplari naturalizzati di varano (\"Varanus niloticus\"), camaleonte (\"Chamaeleo chamaeleon\"), pitone (\"Python sebae\"), boa (\"Boa constrictor\") e coccodrillo (\"Crocodylus niloticus\").\nI numerosi reperti in alcool custoditi in deposito comprendono specie molto interessanti, tra cui un tuatara della Nuova Zelanda (\"Sphenodon punctatum\") ed esemplari storici di provenienza senese appartenenti a specie attualmente rare o scomparse in questo territorio.\nUccelli.\nQuella dell'Accademia dei Fisiocritici costituisce per importanza la terza raccolta ornitologica in Toscana, con circa 3000 esemplari appartenenti a pi\u00f9 di 800 specie diverse.\nCostituita principalmente da reperti naturalizzati, la collezione comprende quasi tutte le specie che si possono trovare in Toscana, insieme a molti uccelli esotici. Sono comprese due specie di pappagalli della Nuova Zelanda in pericolo di estinzione, il kakapo (\"Strigops habroptila\") e il kaka (\"Nestor meridionalis\"), e l\u2019ormai estinto chiurlo boreale (\"Numenius borealis\").\nLa collezione \u00e8 frutto della fusione tra i reperti raccolti dai Fisiocritici e varie raccolte donate da privati (tra cui Bettino Ricasoli) e istituti scolastici.\nMammiferi.\nQuesta raccolta costituisce, dopo quella degli uccelli, la pi\u00f9 importante della Sezione Zoologica (con quasi 700 reperti di circa 150 specie diverse). Il gruppo delle specie esotiche comprende molti reperti interessanti: esemplari naturalizzati di echidna (\"Tachyglossus aculeatus\"), ornitorinco (\"Ornithorhynchus anatinus\"), vari marsupiali, formichiere gigante (\"Myrmecophaga tridactyla\"), grandi felini e scimmie. Accanto ai reperti naturalizzati \u00e8 in mostra anche un gruppo di scheletri montati, tra i quali spicca per grandezza una giraffa (\"Giraffa camelopardalis\").\nCetacei.\nTale raccolta comprende oltre 150 esemplari di mammiferi marini, per la maggior parte non esposti. Suo fiore all\u2019occhiello \u00e8 uno scheletro lungo 15 metri di balenottera comune (\"Balaenoptera physalus\"), recuperato a Piombino e adesso esposto nella corte interna. Altri reperti molto affascinanti sono gli esemplari naturalizzati di tursiope (\"Tursiops truncatus\") e grampo (\"Grampus griseus\"), un feto di stenella (\"Stenella coeruleoalba\") conservato in alcool e uno scheletro di cogia di Owen (\"Kogia simus\") (si tratta del primo esemplare di questa specie ritrovato nel Mediterraneo).\nSezione anatomica.\nLa sezione anatomica \u00e8 ospitata nella sala, sul piano rialzato del Museo, dedicata a Paolo Mascagni (1755-1815), grande scienziato di origini toscane. \u00c8 ritenuto l\u2019anatomista che ha descritto dettagliatamente l\u2019organizzazione del sistema linfatico nei suoi particolari. La sezione conserva i materiali scientifici, documentari e storici, tra cui le tavole della sua opera \"Anatomia universa\", i preparati anatomici umani, la sua preziosa biblioteca e le carte dell\u2019archivio personale.\nSono esposti, al secondo piano della sala, animali domestici affetti da malformazioni e 70 pezzi anatomici pietrificati, ovvero reperti in prevalenza umani (feti e organi) conservati a secco grazie a una tecnica ideata da Francesco Spirito (1885-1962) nella prima met\u00e0 del XX secolo.\nPreparati anatomici umani.\nUn mobile ottagonale mette in mostra alcuni dei preparati anatomici umani realizzati da Paolo Mascagni nella seconda met\u00e0 del XVIII secolo durante i suoi studi sul sistema linfatico. La tecnica rivoluzionaria da lui elaborata consisteva in iniezioni di mercurio nei grandi vasi linfatici, che si propagava grazie alla gravit\u00e0 nel reticolo adiacente cos\u00ec da metterlo in rilievo.\n\"Anatomia universa\".\nPaolo Mascagni lavor\u00f2 per circa trent\u2019anni a un grande atlante per gli studenti di medicina, l\u2019\"Anatomia universa\" (1823-1831). Si tratta di un\u2019opera unica nel suo genere, composta da 44 tavole che mostrano il corpo umano in tutte le sue parti a grandezza naturale. Cornici in noce dell\u2019800 appese alle pareti ospitano le tavole di una preziosissima edizione a colori.\nMalformazioni animali.\nAccanto alla collezione di Francesco Spirito presente al secondo piano, due vetrine contengono diversi esemplari di animali domestici colpiti da malformazioni congenite: gemelli siamesi di agnello e vitello, feti \u201cmostruosi\u201d di piccoli animali e zampe di polli con dita in eccesso. Collezioni del genere erano molto di moda nei musei di storia naturale nell\u2019Ottocento.\nSezione botanica.\nLa sezione botanica comprende varie collezioni: i funghi in terracotta di Francesco Valenti Serini (1795-1872) sono collocati al pianterreno, nell\u2019omonima sala, il suo erbario di licheni si trova nella sala Bartalini ed una raccolta di sezioni sottili di parti legnose si trova nella sala Gabbrielli. La sala botanica, nel seminterrato, accoglie collezioni appartenenti all\u2019adiacente Museo Botanico dell\u2019Universit\u00e0 di Siena ed ospita erbari, una raccolta di semi, frutti e radici (Spermoteca) e una di sezioni di tronchi e rami (Xiloteca).\nFunghi in terracotta.\nTra le pi\u00f9 importanti collezioni del museo, la ricca raccolta di funghi in terracotta dipinta fu realizzata dal medico Francesco Valenti Serini (1795-1872) per istruire la gente comune nel distinguere le specie commestibili da quelle velenose. La collezione \u00e8 composta da pi\u00f9 di 1600 esemplari in rilievo e da 165 tavolette e rappresenta l\u2019unione perfetta tra gusto estetico e rigore scientifico.\nSpermoteca e xiloteca.\nLa collezione di semi e frutti (spermoteca), che comprende anche radici ed altre parti essiccate di vegetali, \u00e8 stata allestita tra 1875 e 1920. I reperti, conservati in barattoli di vetro, sono appartenenti in particolar modo a specie di interesse medico, alimentare ed economico. La raccolta comprende anche gomme, resine ed altri prodotti ricavati da tali piante. Risalente al 1920, la xiloteca include sezioni di rami e tronchi appartenenti alle specie arboree che ancora oggi possono essere osservate nel vicino orto botanico.\nErbari.\nL\u2019Accademia dei Fisiocritici conserva campioni di erbario sia storici che moderni; i pi\u00f9 antichi risalgono al 1780 (erbario Bartalini) e al 1850 (erbario Valenti Serini). Nella Sala Botanica nel seminterrato \u00e8 in esposizione una pressa usata per la preparazione di campioni essiccati; alle pareti si pu\u00f2 ammirare l\u2019erbario figurato di Biagio Bartalini (1750-1822), incorniciato a giorno. Le trenta tavole furono realizzate in carta filigranata e ad acquerello nel 1773 e riproducono foglie e altri apparati vegetali.\nCuriosit\u00e0 e cimeli.\nIn aggiunta alle collezioni pertinenti alle quattro sezioni principali, nel Museo sono esposti e conservati reperti e curiosit\u00e0 di diverso tipo. Testimonianze della vita accademica sono raccolte nella sala Gabbrielli, con fotografie e ritratti di alcuni dei presidenti e vetrine con \u201cmirabilia\u201d, cio\u00e8 oggetti curiosi appartenenti alle pi\u00f9 disparate tipologie raccolti in una sorta di \u201ccamera delle meraviglie\u201d. Altre collezioni in esposizione nelle sale del piano terra e del seminterrato sono composte da modelli astronomici, reperti archeologici e strumenti scientifici e di misura. Inoltre, la meridiana a camera oscura nel pavimento dell\u2019Aula Magna, il modello di Sistema Solare e la macchina del vuoto (esposta nel seminterrato) sono preziosi strumenti per la didattica e la divulgazione delle scienze.\nMirabilia.\nLe vetrine presenti nella sala Gabbrielli custodiscono una grande variet\u00e0 di reperti storici e curiosit\u00e0, tra cui la pietra di paragone, emblema dell\u2019accademia, e antichi strumenti scientifici. Fra i reperti storici compaiono una mezza noce di cocco intagliata, usata come tazza da Napoleone Bonaparte in persona, dei pregiatissimi guanti tessuti interamente in bisso marino, utensili e armi di nativi americani, 17 sfere di \u201cmarmo\u201d lavorato e manufatti in legno e avorio magnificamente intarsiati.\nAstronomia.\nIl percorso astronomico comincia nel primo locale del seminterrato con un\u2019esposizione di modelli di telescopi, antichi cannocchiali, una sfera armillare seicentesca e globi terrestri ottocenteschi. Il percorso continua nella cisterna, nella quale \u00e8 allestito un modello del Sistema Solare che, tramite un apposito software, illustra il movimento dei pianeti intorno al Sole. Nella sala Gabbrielli \u00e8 in mostra un piccolo planetario di pregiata fattura, risalente alla fine del Settecento.\nArcheologia.\nLe raccolte di reperti archeologici comprendono una piccola collezione paletnologica (nella sala Bartalini) e alcune urne etrusche (nel seminterrato). La prima di queste raccolte \u00e8 costituita da manufatti litici e utensili di metallo, risalenti ad un periodo che si estende dal Paleolitico medio fino al periodo etrusco e romano. Provenienti da Asciano e dalla Val d\u2019Orcia, le urne sono collocate in un ipogeo allestito come rappresentazione scenografica di una tomba etrusca.\nStrumenti di misura.\nLa collezione metrologica, ospitata nella sala Ricasoli, \u00e8 una raccolta storica di strumenti di misura impiegati nelle transazioni commerciali, donata dalla Camera di Commercio di Siena. Comprende strumenti per la misura dei volumi e delle lunghezze, varie serie di pesi, bilance, livelle, termometri, calibri ed altro ancora. Figurano nella collezione anche pesi contraffatti, sequestrati ai commercianti negli anni Ottanta del secolo scorso.\nMacchina del vuoto.\nLo spazio didattico del seminterrato \u00e8 spesso utilizzato per esperimenti e attivit\u00e0 divulgative con l\u2019impiego della macchina del vuoto, una ricostruzione moderna della pompa pneumatica costruita alla fine del Seicento dai Fisiocritici per la dimostrazione dell\u2019esistenza e degli effetti del vuoto. L\u2019originale fu progettata da Pirro Maria Gabbrielli sul modello di quella del fisico irlandese Robert Boyle e fu utilizzata per esperimenti pubblici e privati per tutto il Settecento.\nMeridiana.\nUna meridiana a camera oscura (eliometro) fu costruita nel 1848 sul pavimento dell\u2019Aula Magna per indicare il mezzogiorno locale: tutti i giorni, alla stessa ora, un raggio solare filtrava da un foro nella parete ed illuminava una linea, circondata da lastre di marmo con iscrizioni e simboli astronomici, sul pavimento. Il foro gnomonico fu ostruito nel 1966, ma nel 2002 la meridiana fu di nuovo attivata grazie a un congegno elettronico che, con una luce artificiale, simula il moto solare."}
{"id": "3940070", "revid": "767487", "url": "https://it.wikipedia.org/wiki?curid=3940070", "title": "Atalant\u012b Tasoul\u012b", "text": ""}
{"id": "3940076", "revid": "1442080", "url": "https://it.wikipedia.org/wiki?curid=3940076", "title": "Internazionali di Tennis di San Marino 1992 - Doppio femminile", "text": "Il doppio femminile del torneo di tennis Internazionali di Tennis di San Marino 1992, facente parte del WTA Tour 1992, ha avuto come vincitrici Alexia Dechaume e Florencia Labat che hanno battuto in finale Sandra Cecchini e Laura Garrone 7-6, 7-5."}
{"id": "3940079", "revid": "84184", "url": "https://it.wikipedia.org/wiki?curid=3940079", "title": "Jessica McClure", "text": "Da quel giorno, sino al successivo 16 ottobre, i soccorritori lavorarono per ben 58 ore prima di liberare \"Baby Jessica\" dal pozzo largo 8 pollici (20 cm circa) ad una profondit\u00e0 di 22 piedi (6,7 metri circa).\nLa storia conquist\u00f2 l'attenzione mediatica su scala mondiale (portando, secondo alcune critiche, ad un vero e proprio circo mediatico) e, nel 1989, divenne spunto per un film TV dell'emittente americana ABC. Cos\u00ec come evidenziato nel film, di vitale importanza per il salvataggio fu l'utilizzo dell'allora nuova tecnologia di taglio a getto d'acqua.\nEventi.\nLa CNN, all'epoca dei fatti un'emergente emittente televisiva via cavo, fu presente sul luogo dei fatti con un reportage senza sosta sulle operazioni di salvataggio. Questo imponente bombardamento mediatico della vicenda indusse l'allora presidente Ronald Reagan a dichiarare: \"Tutti in America siamo diventati madrine e padrini di Jessica mentre questa vicenda si va evolvendo\". Sin dall'inizio, e durante tutto l'arco dell'evolversi dell'incidente, il centralino di una locale emittente televisiva, KMID-TV, fu sommerso di chiamate da parte di organi d'informazione e di privati cittadini di tutto il mondo, i quali chiedevano le ultime novit\u00e0 circa i tentativi di salvataggio e, in alcuni casi, condividevano le proprie idee e opinioni circa questo ed altri incidenti analoghi.\nRon Short, un muscoloso imprenditore edile specializzato nella costruzione di tetti, nato senza clavicole a causa di una displasia cleidocranica e quindi in grado di piegare le sue spalle per muoversi in spazi angusti, giunto sul posto si offr\u00ec di scendere nel pozzo; la sua disponibilit\u00e0 fu presa in considerazione, ma egli non fu impiegato. La fotografia del salvataggio di Jessica frutt\u00f2 il premio Pulitzer come migliore fotografia dell'ultim'ora a Scott Shaw, dell\"'Odessa American\", un quotidiano con sede ad Odessa in Texas.\nDopo l'incidente.\nA seguito dell'incidente i chirurghi dovettero amputarle un dito del piede andato in gangrena per insufficiente apporto di sangue mentre si trovava nel pozzo; la bambina inoltre si procur\u00f2 una cicatrice sulla fronte dopo per aver urtato il capo contro le pareti della cavit\u00e0. Jessica fu sottoposta a quindici interventi chirurgici nel corso dell'anno. Ciononostante non \u00e8 in grado di ricordarsi direttamente di quanto sia avvenuto.\nIl paramedico Robert O'Donnell e l'agente di polizia Andy Glasscock rivestirono ruoli decisivi nel salvataggio. O'Donnell soffr\u00ec di disturbi da stress post-traumatico e si suicid\u00f2 nel 1995. Nel 2004 Glasscock fu arrestato in quanto accusato di abusi sessuali nei confronti di minori e di detenzione di materiale pedopornografico. Condannato a 20 anni di reclusione, \u00e8 deceduto il 10 luglio 2016.\nLa McClure si \u00e8 diplomata presso la Greenwood High School, vicino Midland, nel maggio del 2004. Il 28 gennaio 2006, si \u00e8 sposata con Daniel Morales secondo il rito della Chiesa di Cristo in una cittadina alle porte di Midland. La coppia si \u00e8 conosciuta presso un asilo nido, dove la McClure lavorava con la sorella del suo futuro marito. La coppia ha un figlio di nome Simon ed una figlia di nome Sheyenne. Il 26 marzo 2011, al compimento dei 25 anni, ha ricevuto un acconto di garanzia del valore di dollari. L'acconto di garanzia le \u00e8 stato di aiuto nell'acquisto della sua abitazione che si trova ad appena due miglia dal luogo dell'incidente che l'ha vista coinvolta nel 1987.\nImpatto mediatico.\nLa ABC produsse un film TV della storia nel 1989, intitolato \"Una bambina da salvare - Il salvataggio di Jessica McClure\", con Patty Duke e Beau Bridges. Il film fu interpretato, tra l'altro, da comparse che avevano realmente preso parte alle operazioni di salvataggio. D. Lance Lunsford scrisse \"The Rainbow's Shadow - La vera storia del salvataggio di \"Baby Jessica\" e le tragedie che ne seguirono\", pubblicato nel 2006.\nIl 30 maggio 2007, il quotidiano statunitense \"USA Today\" ha inserito \"Baby Jessica\" alla posizione numero 22 della sua classifica delle \"25 vite di indelebile impatto\". In un episodio de \"I Simpson\", intitolato \"Radio Bart\", vi \u00e8 la parodia dell'attenzione data dai media alla vicenda McClure. Alcuni fotogrammi del salvataggio di Jessica McClure sono stati inseriti nel video musicale della canzone \"Man in the Mirror\" di Michael Jackson e nel film \"V per Vendetta\"."}
{"id": "3940083", "revid": "599013", "url": "https://it.wikipedia.org/wiki?curid=3940083", "title": "Maria Samoroukova", "text": ""}
{"id": "3940088", "revid": "695564", "url": "https://it.wikipedia.org/wiki?curid=3940088", "title": "Squall", "text": ""}
{"id": "3940090", "revid": "767487", "url": "https://it.wikipedia.org/wiki?curid=3940090", "title": "Tour de Rijke 2007", "text": "Il Tour de Rijke 2007, diciannovesima edizione della corsa e valida come evento dell'UCI Europe Tour 2007 categoria 1.1, si svolse il 22 settembre 2007 su un percorso di 198,2\u00a0km. Fu vinto dal belga Gert Steegmans che termin\u00f2 la gara in 4h24'30\", alla media di 44,96\u00a0km/h.\nAl traguardo 122 ciclisti portarono a termine il percorso."}
{"id": "3940093", "revid": "767487", "url": "https://it.wikipedia.org/wiki?curid=3940093", "title": "On the Road (film 2012)", "text": "On the Road \u00e8 un film del 2012 diretto da Walter Salles, adattamento del romanzo di Jack Kerouac \"Sulla strada\" (\"On the Road\").\nProtagonisti del film sono Garrett Hedlund e Sam Riley, che interpretano rispettivamente Dean Moriarty e Sal Paradise.\nLa storia si basa sugli anni che Kerouac trascorse viaggiando attraverso gli Stati Uniti con il suo amico Neal Cassady e altri personaggi che sarebbero diventate figure di spicco della Beat Generation, tra cui William S. Burroughs e Allen Ginsberg.\nTrama.\nUn viaggio nell'America del dopoguerra al ritmo della musica jazz, alla continua ricerca di un nuovo stile di vita, puro e folle. Dean Moriarty e Sal Paradise, fraterni amici, intraprendono un lunghissimo viaggio per gli Stati Uniti da est a ovest. Senza soldi, senza meta, percorrono le strade vivendo di quello che trovano, incontrando le pi\u00f9 stravaganti e folli persone. Tra amori, amicizie e rancori questa esperienza stupisce ed emoziona, facendo riscoprire la bellezza della semplicit\u00e0 e della spensieratezza. Solo vita selvaggia e pura.\nPromozione.\nDopo il trailer presentato in occasione del passaggio al Festival di Cannes, un nuovo trailer del film \u00e8 stato diffuso online il 6 agosto 2012.\nDistribuzione.\nIl film \u00e8 stato presentato in concorso al Festival di Cannes 2012. Nelle sale italiane \u00e8 uscito l'11 ottobre."}
{"id": "3940100", "revid": "767487", "url": "https://it.wikipedia.org/wiki?curid=3940100", "title": "Ath\u012bna Christoforak\u012b", "text": ""}
{"id": "3940101", "revid": "300067", "url": "https://it.wikipedia.org/wiki?curid=3940101", "title": "Athena Christoforaki", "text": ""}
{"id": "3940103", "revid": "300067", "url": "https://it.wikipedia.org/wiki?curid=3940103", "title": "Athina Khristoforaki", "text": ""}
{"id": "3940105", "revid": "599013", "url": "https://it.wikipedia.org/wiki?curid=3940105", "title": "Adriano Pigato", "text": "Carriera.\nHa debuttato nella massima serie nel 1999 con la canotta della Pallacanestro Trieste, con la quale colleziona complessivamente 44 presenze in Serie A, partendo titolare in 6 occasioni.\nHa disputato anche due campionati di Legadue, uno a Ragusa e uno a Novara, prima di scendere nei campionati dilettantistici."}
{"id": "3940111", "revid": "2033069", "url": "https://it.wikipedia.org/wiki?curid=3940111", "title": "Outsourced", "text": "Outsourced \u00e8 una serie televisiva statunitense prodotta nel 2010, ispirata all'omonimo film diretto da John Jeffcoat. \u00c8 stata trasmessa dalla NBC negli USA e dal canale televisivo a pagamento Joi in Italia.\nIl 13 maggio 2011 la NBC ha annunciato la cancellazione della serie.\nTrama.\nLa serie \u00e8 ambientata nella citt\u00e0 di Mumbai, dove la \"Mid America Novelties\", un'azienda produttrice di gadget strampalati, ha recentemente trasferito la propria divisione vendite (il titolo della serie significa, appunto, \"esternalizzato\"). Un manager americano, Todd Dempsy, sar\u00e0 quindi costretto ad andare a vivere in India, dove dovr\u00e0 dirigere il call center dell'azienda, ai cui dipendenti, tutti indiani, dovr\u00e0 insegnare alcuni aspetti della cultura americana affinch\u00e9 comprendano l'utilit\u00e0 dei gadget che vendono ai loro clienti statunitensi. Ovviamente non mancheranno gaffes e fraintendimenti che causeranno a Todd, non pochi, esilaranti, momenti di imbarazzo che gli consentiranno per\u00f2 di conoscere la cultura indiana e, in contrapposizione, di notare eccessi e contraddizioni della sua cultura nat\u00eca."}
{"id": "3940114", "revid": "367445", "url": "https://it.wikipedia.org/wiki?curid=3940114", "title": "Museo della Societ\u00e0 di esecutori di pie disposizioni", "text": "Il Museo della Societ\u00e0 di esecutori di pie disposizioni si trova a Siena in via Roma n\u00b071. \u00c8 allestito in alcune sale dell'ex monastero di Santa Maria degli Angeli e fu fondato nel 1938. Nell'edificio dirimpetto, in via Roma 50, si trova il Museo Bologna-Buonsignori, visitabile negli stessi orari su richiesta.\nDescrizione.\nLa maggior parte delle opere esposte provengono dalla Compagnia dei Disciplinati, fondata da san Bernardino da Siena.\nLa prima saletta ospita i saggi di studio della Fondazione Biringucci, tra cui opere di Paride Pascucci, Umberto Giunti, Dino Gragnoli e Cesare Maccari. Negli altri ambienti si incontrano le opere:\nUna parte dei beni della societ\u00e0 \u00e8 rimasto nella sua sede, nel complesso di Santa Maria della Scala."}
{"id": "3940121", "revid": "300067", "url": "https://it.wikipedia.org/wiki?curid=3940121", "title": "Sofia Kligkopoulou", "text": ""}
{"id": "3940122", "revid": "83531", "url": "https://it.wikipedia.org/wiki?curid=3940122", "title": "Yerablur", "text": "Yerablur (in armeno \u0535\u057c\u0561\u0562\u056c\u0578\u0582\u0580) \u00e8 un cimitero militare situato su una collina nei dintorni della capitale dell'Armenia, Erevan. Il sito \u00e8 divenuta la dimora dei soldati armeni che hanno perso la vita nella guerra del Nagorno-Karabakh.\nNel cimitero, aperto nel 1988 sono altres\u00ec sepolti diversi eroi e personaggi pubblici dell'Armenia:"}
{"id": "3940134", "revid": "767487", "url": "https://it.wikipedia.org/wiki?curid=3940134", "title": "Tour de Rijke 2006", "text": "Il Tour de Rijke 2006, diciottesima edizione della corsa e valida come evento dell'UCI Europe Tour 2006 categoria 1.1, si svolse il 2 settembre 2006 su un percorso di 200,9\u00a0km. Fu vinto dall'australiano Graeme Brown che termin\u00f2 la gara in 4h40'30\", alla media di 42,97\u00a0km/h.\nAl traguardo 57 ciclisti portarono a termine il percorso."}
{"id": "3940138", "revid": "300067", "url": "https://it.wikipedia.org/wiki?curid=3940138", "title": "Lolita Lymoura", "text": "Carriera.\nCon la ha disputato due edizioni dei Campionati mondiali (2010, 2018) e cinque dei Campionati europei (2003, 2005, 2009, 2015, 2017)."}
{"id": "3940139", "revid": "300067", "url": "https://it.wikipedia.org/wiki?curid=3940139", "title": "Lolita Limoura", "text": ""}
{"id": "3940140", "revid": "300067", "url": "https://it.wikipedia.org/wiki?curid=3940140", "title": "Iouliti Lymoura", "text": ""}
{"id": "3940143", "revid": "640389", "url": "https://it.wikipedia.org/wiki?curid=3940143", "title": "Chassid", "text": ""}
{"id": "3940145", "revid": "124023114", "url": "https://it.wikipedia.org/wiki?curid=3940145", "title": "Smart Fortwo (W450)", "text": "La sigla W450 identifica la prima serie della Smart Fortwo, un'autovettura superutilitaria prodotta dal 1998 al 2007 dalla Smart (acronimo di \"Swatch Mercedes ART\"), una joint-venture capeggiata dal gruppo Swatch e che ha visto la partecipazione della Daimler-Benz (poi evolutasi nella DaimlerChrysler). Inizialmente il nome \"Smart\" identificava il modello, mentre il marchio era MCC, acronimo di \"Micro Compact Car\": a partire dal 2002, \"Smart\" sarebbe divenuto un marchio vero e proprio, mentre il nome del modello sarebbe stato City Coup\u00e9 (o City Cabrio, a seconda della tipologia di tetto); infine, a partire dal 2004, le \u00e8 stato cambiato il nome in Fortwo, questo quando \u00e8 stata ampliata la gamma della Smart con la Forfour.\nPer la sua filosofia progettuale \u00e8 facile considerarla l'evoluzione del concetto di microcar, introdotto dalla Isetta negli anni cinquanta.\nStoria e profilo.\nGenesi del modello.\nL'idea di una vettura estremamente compatta, dai consumi ridottissimi, in grado di muoversi agevolmente anche nelle citt\u00e0 pi\u00f9 congestionate nacque all'alba degli anni novanta, ma non dalla mente di qualche personaggio di spicco del mondo automobilistico di allora, bens\u00ec da Nicolas Hayek, l'eccentrico patron di un affermato marchio di orologi, la Swatch. Gi\u00e0 nell'estate del 1991, egli dichiar\u00f2 alla stampa l'intenzione di produrre una piccolissima vetturetta la cui produzione sarebbe avvenuta solo dopo il 1995. I primi rendering della stampa specializzata si ebbero gi\u00e0 nel 1992: sebbene le linee ipotizzate fossero ancora piuttosto fumettistiche, l'impostazione generale era gi\u00e0 vicina a quella definitiva. In realt\u00e0 la fase di sviluppo era ancora in alto mare e pareva inevitabile l'appoggio di una Casa automobilistica per realizzare le parti meccaniche, il motore e gli organi della trasmissione. Ma ancora non si avevano le idee chiare su quale poteva essere il marchio sostenitore del progetto \"Swatch\": in un primo tempo venne contattata la Volkswagen, ma le trattative per una collaborazione non andaron a buon fine. Solo poco pi\u00f9 di un anno dopo spunt\u00f2 fuori il nome della Mercedes-Benz, una Casa tradizionalmente dedita alla produzione di vetture di fascia alta, ma che gi\u00e0 dal gennaio 1993 stava iniziando a pensare di colonizzare nuove fette di mercato, tanto che di l\u00ec a pochi mesi avrebbe gi\u00e0 svelato al pubblico una concept denominata \"Eco Speedster\" e recante ancora il marchio Mercedes-Benz, la quale prefigurava abbastanza da vicino la vettura definitiva, almeno nell'impostazione generale. Pi\u00f9 mistero, invece, per quanto riguardava l'unit\u00e0 motrice, anche se inizialmente pareva proprio che la vettura avrebbe montato un motore elettrico o al pi\u00f9 di tipo ibrido. La Swatch, dal canto suo, aveva gi\u00e0 teorizzato quella che avrebbe dovuto essere la personalit\u00e0 della nuova vettura, una personalit\u00e0 giovanile ed originale. Cos\u00ec, quando il 4 marzo 1994, fu annunciata ufficialmente la nascita della joint-venture tra Mercedes-Benz e Swatch, la Casa di Stoccarda si trov\u00f2 di fronte ad un dubbio: quello relativo al marchio con cui commercializzare la vettura. Sicuramente non poteva essere quello della Mercedes-Benz, poich\u00e9 l'attribuzione di un simile marchio ad una vettura superutilitaria avrebbe finito con il pesare negativamente sia sul marchio stesso che sulla nuova microcar. Perci\u00f2, nel mese di aprile del 1994, Mercedes-Benz e Swatch fondarono la \"Micro Compact Car\" (o \"MCC\"), con sede legale a Biel, in Svizzera. Anche per la produzione occorreva un impianto completamente nuovo: alla fine dello stesso anno venne trovato un terreno adatto presso la localit\u00e0 di Hambach, una citt\u00e0 francese al confine con la Germania. Durante il 1995 il progetto relativo alla nuova vetturetta cominci\u00f2 a prendere pi\u00f9 corpo ed alla fine dell'estate venne realizzata una nuova concept car, anch'essa denominata \"Eco Speedster\". E qui vennero dichiarate le prime indiscrezioni in programma in quel momento, e che poi alla fine non avrebbero trovato un reale riscontro. Si diceva per esempio che la nuova \"Swatch-car\" avrebbe montato quattro motori elettrici (uno per ruota) alimentati da un pacco di batterie AEG posizionato centralmente, pi\u00f9 o meno all'altezza dei sedili. Altre idee avrebbero trovato invece un'effettiva conferma anche al momento del lancio o comunque poco tempo dopo: per esempio venne annunciato che in un secondo momento, alla versione con carrozzeria chiusa sarebbe stata affiancata anche una versione cabriolet con roll-bar; inoltre venne dichiarato che i vivaci interni colorati della concept \"Eco-Speedster\" sarebbero stati riproposti anche sulla vettura di serie. Alla fine del 1995 cominciarono i lavori per l'erezione dello stabilimento di Hambach. Fu in quel periodo che nacque anche il nome \"Smart\" per la nuova vettura.\nNel frattempo, si impose che i criteri di costruzione sia della vettura che del suo stesso impianto di produzione, dovevano rispettare le sempre pi\u00f9 crescenti esigenze relative al rispetto per l'ambiente. Ed ecco allora che si decise di utilizzare, per svariate componenti della carrozzeria e degli interni, dei materiali sintetici che risultassero riciclabili una volta concluso il ciclo vitale della vettura. Ed ancora, per quanto riguarda la scocca, si decise di verniciarla utilizzando la tecnica della verniciatura a polvere, in modo da eliminare l'utilizzo di solventi, dannosi per l'ambiente. Insomma, la futura Smart fu sviluppata tenendo in considerazione il fattore dell'ecocompatibilit\u00e0, e cercando addirittura di inculcarlo nella mente della potenziale clientela fin da prima ancora che la produzione venisse avviata. Tutto questo certamente a scopo educativo, ma soprattutto per assicurarsi fin dall'inizio un'ottima reputazione che giocasse un ruolo pubblicitario di prim'ordine. Tra la fine del 1995 e l'inizio del 1996, per\u00f2, la Daimler-Benz prese in mano quasi di prepotenza il progetto, scartando le proposte sui motori di tipo ibrido o elettrico ed imponendo che il \"cuore\" della vettura fosse un motore a scoppio progettato ex-novo dalla Mercedes-Benz e che ben si adattasse al genere della vettura. Fu cos\u00ec che il progetto, fino a quel momento noto semplicemente come \"Swatch-Car\", assunse la sigla W450, secondo il criterio di codifica dei progetti proprio della Daimler-Benz.\nAlla fine di quello stesso 1996, trapelarono le prime indiscrezioni sul propulsore utilizzato, che all'inizio doveva essere un tricilindrico a benzina da circa 0.7 litri (alla fine risulter\u00e0 essere da 0.6 litri), dotato di sovralimentazione mediante turbocompressore, mentre pochi mesi dopo apparvero le prime foto della vettura definitiva, o meglio, di alcuni esemplari di preserie. Poco pi\u00f9 in l\u00e0 venne resa nota un'altra particolare caratteristica della vettura, o per meglio dire, della sua innovativa modalit\u00e0 di commercializzazione, consistente in particolari centri chiamati appunto \"Smart Center\", ossia delle torri in vetro al cui interno si trovano alcuni esemplari di Smart disposte su piani sovrapposti.\nIl debutto.\nLa presentazione ufficiale avvenne al Salone dell'automobile di Francoforte del 1997, ma la produzione non fu avviata che ben dieci mesi dopo. Questo perch\u00e9 alla Daimler-Benz si volle rivedere completamente la vettura, in maniera tale da scovare eventuali difetti ed imprecisioni. In effetti, all'inizio del 1998 vi fu un grosso imprevisto: durante alcuni test condotti per valutare la stabilit\u00e0 della vettura, si verificarono dei casi di scompensi su strada, analoghi a quelli riscontrati qualche mese prima con la Classe A. Proprio mentre quest'ultima stava ricevendo gli aggiornamenti necessari per renderla pi\u00f9 sicura, anche la Smart si mostr\u00f2 ostile al cosiddetto \"test dell'alce\", un evento che provoc\u00f2 imbarazzo tra i vertici di Mercedes-Benz ed MCC. Per ovviare a tale inconveniente, vennero apportate delle modifiche alle sospensioni, sia anteriori che posteriori, ed inoltre vennero allargate le carreggiate posteriori (utilizzando anche pneumatici maggiorati) e ridotte quelle anteriori. Il nuovo schema di sospensioni venne chiamato TRUST dalla \"MCC\". Per l'occasione vennero anche migliorate le finiture interne. Cos\u00ec revisionata, la Smart fu pronta al lancio vero e proprio, che avvenne nel luglio 1998.\nInizialmente il termine \"Smart\" indicava il modello, mentre il nome della marca era \"MCC\", e come \"MCC Smart\" fu di fatto indicata anche dalla stampa specializzata.\nDesign ed interni.\nCaratterizzata dall'inconfondibile sagoma ad uovo del corpo vettura, la Smart \u00e8 stata indicata proprio per questo aspetto come l'erede spirituale dell'Isetta, la quale per\u00f2 venne prodotta dalla storica rivale della Mercedes-Benz, vale a dire la BMW (oltre che dall'italiana Iso, dalla quale ebbe inizio la suggestiva parabola della microvettura). Rispetto alla nota vettura degli anni cinquanta, per\u00f2, la Smart \u00e8 ovviamente molto pi\u00f9 moderna sotto tutti i punti di vista. Il suo frontale \u00e8 dominato dai gruppi ottici di forma ovoidale e dalla piccola calandra a forma di mezzaluna allungata. L'ampio parabrezza garantisce un'ottima visibilit\u00e0 ed \u00e8 incorniciato da due montanti piuttosto massicci, la cui inclinazione prosegue in avanti costituendo un tutt'uno con la linea della porzione di muso che ospita i due gruppi ottici. La vista laterale \u00e8 forse quella pi\u00f9 suggestiva, poich\u00e9 saltano all'occhio i passaruota allargati, sia anteriori che posteriori, ma soprattutto salta all'occhio la scocca tridion a vista, e verniciata a polvere nei colori nero o grigio (quest'ultimo colore \u00e8 optional). Dove la scocca non emerge alla luce, vi sono dei pannelli in materiale sintetico e verniciati in altro colore. Ma volendo, possono essere rimossi e sostituiti con altri di colore diverso. Altro particolare degno di menzione \u00e8 quello relativo alle portiere, che in una vettura di dimensioni pi\u00f9 consuete sarebbero del tutto normali, ma che nella Smart appaiono enormi rispetto al resto del corpo vettura, lungo appena 2.50 metri. La coda, dall'andamento nettamente verticale, \u00e8 caratterizzata dai gruppi ottici a sviluppo verticale e composti ognuno da tre elementi circolari.\nL'abitacolo della \"Smart\" era quello che maggiormente comunicava la filosofia della vettura ed il suo target commerciale: erano chiaramente visibili i giovanili rivestimenti in tinte vivaci, sia per la plancia che per i sedili. I due sedili potevano essere regolabili longitudinalmente per aumentare la capacit\u00e0 del bagagliaio, il quale raggiungeva un massimo di 479 litri di cubatura totale. L'abitabilit\u00e0 era notevole in rapporto alle dimensioni della vettura, grazie anche allo sviluppo in altezza del corpo vettura. La sensazione di luminosit\u00e0, data dalle notevoli superfici vetrate, aumentava nelle versioni \"Pulse\" e \"Passion\", che montavano anche un tetto in cristallo. La dotazione non era il massimo, specie se si considera il prezzo, che all'epoca nel mercato italiano era mediamente intorno ai 20 milioni di lire. Basti pensare che il servosterzo, il contagiri e l'orologio erano optional, cos\u00ec come l'autoradio a cassette.\nGli allestimenti erano tre: \"Pure\" era l'allestimento base; la versione \"Pulse\" possiede in pi\u00f9 cerchi in lega con pneumatici posteriori maggiorati, tetto in cristallo e paddles per cambiare le marce tramite i comandi al volante. La versione \"Passion\" \u00e8 la versione pi\u00f9 elegante e possiede in pi\u00f9 rispetto alla \"Pure\" cerchi in lega da 15 pollici, tetto in cristallo e funzione automatica del cambio.\nStruttura, meccanica e motori.\nLa Smart propone svariate particolarit\u00e0 anche sul piano tecnico, a cominciare dalla scocca (o cella) Tridion in acciaio, molto rigida e resistente, che fornisce una valida protezione in caso di ribaltamento e che ha ottenuto buoni risultati durante i crash test.\nL'architettura \u00e8 decisamente fuori dagli schemi per una vettura di segmento A di concezione moderna: si tratta infatti di una \"tutto dietro\", ossia con motore posteriore e trazione posteriore. Il propulsore \u00e8 un tricilindrico M160 \u00e8 completamente in lega leggera e viene assemblato direttamente negli stabilimenti Mercedes-Benz per poi essere trasferito ad Hambach per il montaggio finale nella scocca. Tale motore, della cilindrata di 599 cm\u00b3, \u00e8 sovralimentato mediante un turbocompressore con intercooler ed overboost. Due i livelli di potenza massima, a seconda della pressione di sovralimentazione: 45 CV e 55\u00a0CV, entrambi a 5250 giri/min.\nIl cambio \u00e8 denominato \"Softip\", un sequenziale a 6 marce dagli ingombri molto contenuti e che funziona grazie all'accoppiamento di tre rapporti che vanno ad innestarsi su uno dei due finali presenti, un tecnica simile a quella della marce ridotte per i fuoristrada. \u00c8 sufficiente una leggera pressione sul pulsante posto sulla leva del cambio per passare dalla modalit\u00e0 \"softip\" (sequenziale) a quella \"softouch\" (completamente automatica con funzione kick down per i sorpassi).\nAnche per quanto riguarda le sospensioni, vengono proposte delle soluzioni particolari, a cominciare dall'avantreno che coniuga la tradizionale geometria MacPherson con la presenza di una balestra trasversale in vetroresina; il retrotreno \u00e8 a ruote interconnesse con ponte semitorcente ad \"omega\" e molle elicoidali. Sui due assi sono presenti ammortizzatori a gas. L'impianto frenante \u00e8 di tipo misto, con dischi da 280 mm all'avantreno e tamburi da 200\u00a0mm al retrotreno. Tale impianto \u00e8 inoltre fornito di ABS. Completano il quadro lo sterzo a cremagliera ed i cerchi in acciaio da 15 pollici con canale maggiorato al retrotreno (5.5 pollici anzich\u00e9 3.5).\nEvoluzione.\nPochi mesi dopo il lancio della \"Smart\", la Swatch si stacc\u00f2 dalla joint-venture con Mercedes-Benz: le ipotesi pi\u00f9 accreditate parlano del disappunto di Nicolas Hayek nel vedere il risultato della collaborazione con la Casa tedesca. Il gruppo motopropulsore era di tipo troppo convenzionale rispetto alle unit\u00e0 ibride ed elettriche caldeggiate dal patron svizzero fin dai primi mesi dell'ideazione della vettura, e gi\u00e0 questo fatto fece irritare Hayek; inoltre il prezzo fissato era troppo elevato rispetto a quelle che erano le intenzioni del presidente della Swatch. Altre voci sostenevano che lo sviluppo della \"Smart\" aveva richiesto degli esborsi di denaro tali da scoraggiare la Swatch, che alla fine si sarebbe tirata fuori dall'impresa. In ogni caso, qualunque sia stata la ragione, il sodalizio tra Swatch e Mercedes-Benz termin\u00f2 ufficialmente nel gennaio del 1999.\nTra la fine del 1999 e l'inizio del 2000 si ebbe l'arrivo della \"Smart CDI\", ossia la versione a gasolio, spinta da un tricilindrico turbodiesel common rail da 799\u00a0cm\u00b3 in grado di erogare 40\u00a0CV di potenza massima. Le sue doti di economia divennero uno dei punti di riferimento nel segmento delle supercittadine e portarono gradualmente a buoni livelli le vendite della \"Smart\", nonch\u00e9 la sua popolarit\u00e0: anche dopo che la gamma si sarebbe ampliata con l'arrivo della Forfour e della Roadster, quando si parlava di \"Smart\" (e quando se ne parla ancora oggigiorno), si intendeva unicamente la piccola due posti tedesca. Un altro motivo della sua popolarit\u00e0 stava nella possibilit\u00e0 che la vettura aveva di poter parcheggiare anche perpendicolarmente al marciapiede: non \u00e8 raro trovare nelle vie cittadine una Smart parcheggiata in questo modo. Tra i difetti riscontrati nelle \"Fortwo\" di prima generazione vanno senz'altro menzionati lo scarso comfort su fondo irregolare, la scarsa insonorizzazione ed il cambio non sempre veloce nei passaggi da un rapporto all'altro. In ogni caso, le vendite non si rivelarono sufficienti ad ammortizzare gli enormi costi di progettazione e realizzazione: per questo motivo, pur divenendo in breve tempo un modello di culto, la prima generazione della Fortwo ha rischiato seriamente il flop commerciale anche se le vendite non si erano rivelate scarse.\nNel 2000 la gamma si ampli\u00f2 notevolmente con l'arrivo della \"Smart Cabrio\", versione a cielo aperto della normale \"Smart\" \"chiusa\". Contemporaneamente, e per motivi apparentemente inspiegabili, la vivace gamma colori venne ristretta a tinte pi\u00f9 sobrie, mentre l'avantreno a balestra trasversale venne eliminato, sempre a favore di uno schema MacPherson, ma pi\u00f9 tradizionale. Dal 2001 l'allestimento Pure poteva essere ottenuto anche in abbinamento con il motore da 55\u00a0CV, mentre la sola versione \"Pulse\" pass\u00f2 da 54 a 61\u00a0CV,\nNel 2002, il marchio \"MCC\" scomparve, sostituito dalla nuova ragione sociale, \"Smart GmbH\": come conseguenza, la \"MCC Smart\", divenne \"Smart City Coup\u00e9\" (e \"City Cabrio\" per la versione aperta). Tale evento fu l'occasione per il restyling di mezza et\u00e0: esteticamente, le versioni \"City Coup\u00e9\" adottarono i fari dal disegno \"ad 8\" gi\u00e0 presenti sulla Cabrio. In contemporanea la capacit\u00e0 del serbatoio pass\u00f2 da 22 a 33 litri, migliorando cos\u00ec le doti di autonomia della vetturetta. Purtroppo, per\u00f2, nella seconda met\u00e0 dello stesso anno, tornarono a verificarsi dei casi di instabilit\u00e0 su strada della \"Smart\", in particolare su fondo stradale bagnato e/o dissestato, dove la \"Smart\" mostrava un comportamento sovrasterzante in rilascio, finendo in testacoda. Contemporaneamente a tutto ci\u00f2, venne introdotta anche la \"Smart Crossblade\", una particolare \"Smart\" a tiratura limitata, priva di parabrezza, portiere e lunotto, ma assai costosa.\nFu cos\u00ec che nel 2003 la Casa intervenne apportando migliorie alle sospensioni, introducendo il dispositivo ESP e dando luogo al sistema \"TRUST-PLUS\". Per l'occasione vi fu un altro aggiornamento tecnico, peraltro abbastanza corposo, e consistente nel passaggio del tricilindrico a benzina da 599 a 698\u00a0cm\u00b3, il che port\u00f2 ad un lieve incremento di potenza per tutte le versioni: la versione \"Pure\" da 45 sal\u00ec a 50\u00a0CV, mentre la \"Pure\" e la \"Passion\" passarono da 55 a 61\u00a0CV. Quanto alla \"Pulse\", che 61\u00a0CV gi\u00e0 li erogava, l'incremento fu sostanzialmente di coppia motrice.\nNel 2004 vi fu l'avvento della \"Forfour\": perci\u00f2 la piccola \"City Coup\u00e9\" cambi\u00f2 finalmente nome in \"Fortwo\", una denominazione che rimarr\u00e0 invariata anche dopo che la piccola vettura torner\u00e0 ad essere l'unico modello in gamma.\nNel 2005, il mercato della piccola \"Fortwo\" sub\u00ec una forte contrazione dovuta alla sua anzianit\u00e0 di progetto, nonostante la concorrenza non avesse ancora introdotto alcun modello paragonabile. Inoltre, i flop dei modelli \"Forfour\" e \"Roadster/Coup\u00e9\" misero in seria discussione la stessa esistenza del marchio \"Smart\". Alla fine, per\u00f2, il gruppo Daimler-Benz decise di mantenere in produzione solo la \"Fortwo\", che in definitiva era stato il modello di maggior successo commerciale. Non solo, ma nel 2007 pension\u00f2 la prima generazione della piccola vettura in favore della seconda generazione, indicata con la sigla W451.\nFortwo Cabrio.\nLa versione cabriolet della Smart prima serie (sigla di progetto \"A450\") \u00e8 stata introdotta all'inizio del 2000 e venne subito indicata come la \"Smart\" che mancava alla gamma di allora, quando fino a quel momento esisteva solo la versione con carrozzeria chiusa (il cui codice esatto era \"C450\"). Per realizzare quella che di l\u00ec a poco sarebbe stata considerata come una delle cabriolet pi\u00f9 particolari di sempre, i tecnici Mercedes-Benz dovettero riprogettare la scocca per adeguarla ai necessari requisiti di rigidezza torsionale per mantenere intatto il livello di sicurezza su strada ed evitare scompensi per esempio in curva. Ma nonostante ci\u00f2, l'aumento di peso \u00e8 stato contenuto in appena 10\u00a0kg. Dal punto di vista meccanico, la vettura ricalcava quanto gi\u00e0 visto sulle \"Smart\" \"chiuse\" di normale produzione. L'unica differenza stava nell'assenza della versione da 45\u00a0CV. Esternamente, le \"Smart Cabrio\" prodotte fino al 2002 si distinguevano dalle versioni chiuse, oltre che per l'assenza del tetto fisso, anche per i gruppi ottici anteriori dalla particolare forma \"ad 8\". Tale caratteristica sarebbe stata adottata dalla \"City Coup\u00e9\" a partire dal 2002. Inoltre una nervatura obliqua, assente sulla coup\u00e9, percorre la fiancata della \"Cabrio\". La capote a tre strati della piccola cabriolet era caratterizzata dall'apertura in tre fasi: una prima fase consentiva l'arretramento della capote sopra la testa degli occupanti, una seconda fase faceva scendere la parte posteriore della capote ed una terza fase provvedeva alla rimozione dei montanti centrali. Quest'ultima \u00e8 l'unica fase da svolgersi manualmente.\nGli allestimenti previsti per la \"Smart Cabrio\" prima serie erano due, denominati \"Cabrio &amp; Pulse\" e \"Cabrio &amp; Passion\".\nDurante la sua carriera, la \"Smart Cabrio\" ha conosciuto anche le stesse evoluzioni della coup\u00e9, compresi i cambi di denominazione da \"MCC Smart Cabrio\" a \"Smart City Cabrio\" (2002) e da quest'ultima a \"Smart Fortwo Cabrio\" (2004). Nonostante i 4 milioni di lire richiesti in pi\u00f9 rispetto alla coup\u00e9, anche la \"Smart Cabrio\" raggiunse ben presto un buon successo di vendite. Anche per la \"A450\", la produzione cess\u00f2 nel 2007, in favore della nuova \"Fortwo Cabrio\".\nSmart Brabus.\nLa Brabus, ormai da decenni legata alla Mercedes-Benz, della quale ha sempre proposto versioni ad alte prestazioni sulla base di modelli di normale produzione, si \u00e8 avvicinata subito anche alla piccola del gruppo \"DaimlerChrysler\", dapprima proponendo semplicemente dei kit estetici per la piccola due posti da citt\u00e0, ed in seguito fondando una vera e propria joint-venture tra lo stesso marchio Brabus e TTP l'allora neonato marchio \"Smart\", dando vita alla \"Smart-Brabus-TTP GmbH\". La prima \"creatura\" nata da questa strana accoppiata di marchi vide la luce nel 2001 ed era caratterizzata da un telaio irrigidito e ribassato, e dal tricilindrico turbodiesel commonrail da 799 cm\u00b3 con potenza portata a 75 CV. Inizialmente la potenza era di 61 CV, ma da quasi subito fu innalzata a 71CV per conferire maggior brillantezza alla vettura.\nEsternamente la prima \"Smart Brabus-TTP\" era riconoscibile per i cerchi in lega specifici da 16 pollici e per alcune componenti di carrozzeria ridisegnate, come per esempio gli scudi paraurti.\nNel 2005 la prima \"Smart Brabus\" \u00e8 stata sostituita dalla \"Smart Brabus Edition 101\", il cui numero identificava sia la potenza massima sprigionata dal suo piccolo tricilindrico sovralimentato, sia il numero massimo di esemplari in cui era prevista la tiratura. Tra le caratteristiche di questo modello particolare va menzionata senz'altro la cellula \"tridion\" verniciata in rosso Ferrari, il nuovo cambio automatico con levette al volante sviluppato direttamente da Brabus; fu la pi\u00f9 costosa Smart di sempre. La velocit\u00e0 massima, in questo caso, era autolimitata a 160\u00a0km/h. Fu l'ultima \"Smart Brabus\" realizzata sulla base della prima serie.\nSmart Crossblade.\nLa Crossblade \u00e8 stata sicuramente la pi\u00f9 incredibile tra le derivate della \"Smart Fortwo\" prima serie. La si riconosce a colpo d'occhio per la carrozzeria aperta e non richiudibile (come invece avviene nelle \"Smart Cabrio\"), per l'assenza di un vero parabrezza, di un vero lunotto e di due vere portiere (sostituite da due barre per garantire l'incolumit\u00e0 degli occupanti). Questa particolare versione era stata sviluppata da un'azienda esterna, la \"Bertrandt AG\", e costruita dalla carrozzeria Binz di Lorch. Altri segni distintivi si potevano trovare nei cerchi specifici da 16 pollici e nei paraurti, anch'essi dal disegno \"ad hoc\". Quanto al motore della \"Crossblade\", si trattava del tricilindro turbo da 598 cm\u00b3 con potenza massima portata a 71 CV.\nLa \"Crossblade\" \u00e8 stata prodotta dal marzo 2002 al dicembre 2003 in 2000 esemplari, ognuno venduto al prezzo, non certo economico, di 24.000 Euro. Il primissimo esemplare della \"Crossblade\" fu acquistato dal cantante pop Robbie Williams, che in seguito l'ha rivenduta all'asta per un prezzo di 51.050 Euro, destinando gli introiti alla sua fondazione chiamata \"Give It Sum\". Il cantante britannico apparir\u00e0 poi in uno spot per il lancio della Smart ForFour: in esso, un uomo nel tentativo di pagare il parcheggio, si finge artista di strada cantando Feel (Robbie Williams), e mentre sta per essere multato, riceve l'obolo dallo stesso Williams che si complimenta.\nSmart K.\nLa Smart K \u00e8 stata la Smart prima serie prevista per il mercato giapponese. Le sue differenze principali rispetto alla \"Smart\" europea sono mirate unicamente all'adeguamento della vettura a quelle normative locali che ne prevedevano l'inserimento nella categoria delle K-Car, ossia quelle vetture di ridotte dimensioni, previste solo in Giappone, in grado di beneficiare di premi assicurativi pi\u00f9 bassi. La \"Smart K\" era leggermente meno larga in modo da rientrare nei limiti di sagoma previsti per le K-Car. Anche il peso a vuoto venne leggermente ridotto, di appena 20\u00a0kg. Il motore era invece il tricilindrico da 598\u00a0cm\u00b3 utilizzato in Europa fino al 2003. Nella \"Smart K\", invece, venne mantenuto in produzione fino al 2004, anno in cui la vetturetta fu tolta dal listino giapponese.\nSmart Fortwo Electric Drive.\nLa prima generazione della \"Fortwo\" \u00e8 stata anche oggetto di studi allo scopo di ricavarne una versione a propulsione elettrica. In realt\u00e0, la \"Fortwo\" elettrica di prima generazione non \u00e8 stata opera della DaimlerChrysler, ma di un'azienda esterna, la Zytek, nota soprattutto per il suo contributo nel campo delle competizioni automobilistiche, ma che di fatto ha anche una sua sezione riservata alla produzione di motori elettrici. Per quanto riguarda la piccola vettura, si tratta di fatto della prima \"Fortwo\" elettrica, ed \u00e8 stata prodotta durante il 2007, nell'ultimissima fase della carriera della \"W450\", quando gi\u00e0 era prossima al debutto la seconda generazione della \"Fortwo\". In via del tutto sperimentale, la prima \"Fortwo\" elettrica \u00e8 stata proposta previo noleggio a clienti non privati nella sola citt\u00e0 di Londra, ed in serie limitata a 100 esemplari, in modo da testare sia la vettura stessa che il gradimento dell'utente. Il canone mensile di noleggio era di 375 sterline al mese.\nLa \"Fortwo Electric Drive\" (o \"Fortwo ED\") era spinta da un motore elettrico in grado di erogare fino a 41 CV, alimentato da batterie Zebra da 13.2 kilowattora ed in grado di spingere la \"Fortwo\" ad una velocit\u00e0 massima di 120 km/h, con un'autonomia massima di 110\u00a0km. La ricarica delle batterie avveniva in circa otto ore\nRiepilogo caratteristiche.\nDi seguito vengono riepilogate le caratteristiche delle varie versioni costituenti la gamma della prima generazione della \"Smart Fortwo\"/\"MCC Smart\"/\"Smart City Coup\u00e9\" e \"Cabrio\". Il prezzo riportato si riferisce alla versione coup\u00e9 ed al livello di allestimento pi\u00f9 basso (tranne che per la \"Crossblade\", disponibile solo con carrozzeria aperta). Anche i dati in generale si riferiscono alla versione chiusa. Come gi\u00e0 riportato in precedenza, la massa a vuoto della cabriolet era superiore di appena 10 kg rispetto alla coup\u00e9, mentre la differenza di prezzo si aggirava tra i 1.700 ed i 2.400 euro. Data l'articolata evoluzione nelle denominazioni di marchio e modello, le denominazioni sotto riportate sono puramente indicative."}
{"id": "3940146", "revid": "6923", "url": "https://it.wikipedia.org/wiki?curid=3940146", "title": "Smart Fortwo (W451)", "text": "La sigla W451 identifica la seconda generazione della Smart Fortwo, un'autovettura superutilitaria prodotta dal 2007 al 2015 dalla Casa automobilistica tedesca Smart.\nStoria e profilo.\nDebutto.\nLo sviluppo della \"Fortwo\" seconda serie \u00e8 stato effettuato cercando di risolvere gli inconvenienti che hanno caratterizzato la prima generazione, vale a dire: rumorosit\u00e0 di marcia, comfort ridotto e passaggi di marcia piuttosto lenti. Si cerc\u00f2 inoltre di migliorare la stabilit\u00e0 su strada, un aspetto che aveva penalizzato in parte l'immagine e le vendite della precedente generazione, sebbene la W450 (questa era la sigla di progetto della prima Fortwo) non fosse stata un vero fiasco. Il problema era piuttosto da ricercare nelle consistenti perdite economiche che si verificarono a causa del divario tra costi di progettazione e sviluppo, veramente spropositati, ed il risultato commerciale in rapporto al prezzo di listino che il costruttore \u00e8 stato costretto a fissare e che non poteva essere troppo alto. Come risultato si ebbe che la prima Fortwo fu un modello dal buon successo commerciale ma che port\u00f2 magre cifre in termini di introiti. Un altro aspetto che si volle migliorare il pi\u00f9 possibile fu quello relativo all'abitabilit\u00e0 interna, gi\u00e0 buona nella prima serie, specie considerando gli ingombri esterni.\nIl debutto della seconda generazione della \"Fortwo\" avvenne nella primavera del 2007.\nLinea ed abitacolo.\nLa seconda generazione della Fortwo \u00e8 riconoscibile a colpo d'occhio dalla prima per tutta una lunga serie di novit\u00e0, anche se l'impostazione generale del corpo vettura \u00e8 quello di sempre: carrozzeria pi\u00f9 alta che larga e lunghezza sensibilmente inferiore ai tre metri. Ma stavolta la \"Fortwo\" \u00e8 sensibilmente cresciuta, come spesso accade ad ogni vettura da una generazione ad un'altra. Allo scopo di incrementare la stabilit\u00e0 su strada ed anche l'abitabilit\u00e0 interna, il passo cresce di 6 cm, mentre l'intera lunghezza del corpo vettura lievita di ben 20\u00a0cm. La \"W451\" raggiunge cos\u00ec una lunghezza di 2.70\u00a0m contro i 2.50 della prima serie. Si tratta di un aumento considerevole in rapporto alle dimensioni generali, ma si \u00e8 pur sempre molto al di sotto della soglia dei tre metri, fatto che consente parcheggi impensabili con altre vetture, anche molto compatte, ma che spesso non permette di parcheggiare \"di traverso\" come nella precedente versione.\nIl frontale della seconda \"Fortwo\" \u00e8 caratterizzato in primis dai nuovi gruppi ottici dal disegno pi\u00f9 \"accigliato\" e dalla nuova calandra ridisegnata. Anche il paraurti ha un nuovo disegno, pi\u00f9 moderno. La vista laterale conserva in generale tutte le impostazioni stilistiche che hanno caratterizzato la precedente \"Fortwo\", ma ridisegnate ed attualizzate. Le maniglie apriporta hanno ora andamento orizzontale, modifica resa possibile dall'allungamento della carrozzeria. Nella parte posteriore della fiancata sinistra la presa d'aria viene ridisegnata (nella serie precedente era circolare, a similitudine del tappo carburante posto sulla fiancata destra), mentre rimane parzialmente esposta all'aria la nuova scocca \"tridion\" ad alta resistenza, anch'essa ridisegnata. La coda sfoggia innanzitutto un nuovo lunotto leggermente pi\u00f9 inclinato, ed \u00e8 inoltre caratterizzata da nuovi gruppi ottici, ognuno costituito da due elementi circolari invece che tre, com'era invece nella \"W450\".\nL'abitacolo \u00e8 pi\u00f9 spazioso e i due occupanti hanno una pi\u00f9 ampia libert\u00e0 di movimento, sia grazie al passo cresciuto di 6\u00a0cm, sia grazie alla nuova plancia ridisegnata e resa pi\u00f9 lineare, cos\u00ec come anche il cruscotto. Migliora sensibilmente la capacit\u00e0 del bagagliaio, che ora raggiunge ben 206 litri con entrambi i sedili utilizzabili (contro i 150 della serie precedente).\nStruttura, meccanica e motori.\nLa seconda generazione della \"Fortwo\" ha conservato la stessa filosofia tecnica e strutturale della serie precedente. Si ritrova quindi la consueta scocca \"tridion\" ad alta resistenza. Per realizzare un corpo vettura in grado di assorbire meglio gli eventuali urti frontali o i tamponamenti da dietro, gran parte dell'aumento delle dimensioni \u00e8 stato concentrato negli sbalzi anteriore e posteriore. Tuttavia, non \u00e8 stato possibile migliorare di molto il livello di assorbimento degli urti e gran parte del lavoro di smorzamento delle sollecitazioni conseguenti ad un urto \u00e8 delegato ai dispositivi di sicurezza passiva, in primo luogo gli airbag. In ogni caso, il punteggio EuroNCAP ottenuto \u00e8 stato migliore rispetto a quello della prima serie.\nAnche il lavoro di affinamento delle sospensioni ha dato risultati limitati, poich\u00e9 il comfort all'interno della \"W451\" non ha fatto registrare significative migliorie: sulle strade cittadine in pav\u00e9, per esempio, la rumorosit\u00e0 rimane ancora alquanto sostenuta, bench\u00e9 inferiore rispetto a prima. Anche stabilit\u00e0, tenuta e risposta al volante sono leggermente migliorati, anche se non di certo ottimali. Lo sterzo \u00e8 ancora poco comunicativo perch\u00e9 troppo demoltiplicato ed il dispositivo ESP fa quel che pu\u00f2 nei fondi meno agevoli, mentre l'ABS ha una taratura poco spinta per impedire altri scompensi d'assetto. Per sopperire in parte a tali inconvenienti, la \"W451\" conserva la soluzione della gommatura differenziata tra avantreno e retrotreno.\nLa vera novit\u00e0 si \u00e8 avuta con l'arrivo dei nuovi propulsori a benzina, sempre tricilindrici, ma non pi\u00f9 costruiti dalla Mercedes-Benz, bens\u00ec dalla Mitsubishi, che all'epoca della progettazione della \"W451\" faceva ancora parte del gruppo DaimlerChrysler. Tali motori, tutti da 999 cm\u00b3 di cilindrata, erano previsti sia in modalit\u00e0 aspirata, sia sovralimentata mediante turbocompressore. Nel primo caso, la potenza massima poteva essere di 61 o di 71 CV, mentre nel secondo caso, la potenza massima raggiungeva 84\u00a0CV. La scelta dei nuovi motori a benzina \u00e8 stata oggetto di critiche da parte del pubblico, perch\u00e9 considerato meno parco nei consumi rispetto ai precedenti motori Mercedes-Benz. Sul fronte diesel rimane invece il classico tricilindrico OM660 da 799\u00a0cm\u00b3, utilizzato anche nella prima serie, ma forte di alcune migliorie per quanto riguarda l'erogazione: adesso la potenza massima raggiunge 45\u00a0CV invece che 41.\nNuovo anche il cambio, sempre sequenziale, ma a 5 rapporti, e con modalit\u00e0 automatica nell'allestimento pi\u00f9 ricco, denominato ancora \"Passion\", come nella prima serie. Tale nuovo cambio \u00e8 caratterizzato da tempi di cambiata inferiori.\nEvoluzione.\nLa produzione venne avviata nuovamente presso lo stabilimento di Hambach, nella Francia settentrionale, negli allestimenti e nelle configurazioni di carrozzeria appena descritte. Nel maggio del 2008, il motore aspirato da un litro vide l'arrivo del dispositivo Start &amp; Stop: cos\u00ec equipaggiate, le nuove versioni presero la denominazione di \"Fortwo mhd\", dove la sigla \"mhd\", sta per \"micro hybrid drive\". Il termine microibrido verr\u00e0 utilizzato pochi anni dopo anche per i motori e-HDi prodotti dal gruppo PSA. Sempre nel 2008 accade un fatto che non riguarda la gamma della \"Fortwo\" e non rappresenta un passo evolutivo della sua carriera, ma che riguarda comunque abbastanza direttamente la piccola citycar tedesca. Infatti, fino a quel momento, la \"Fortwo\" non ha praticamente avuto concorrenti, grazie alle sue peculiari caratteristiche. Ma proprio nel 2008 il colosso giapponese Toyota lanci\u00f2 la iQ, una piccola vettura lunga 2.99 metri, quindi quasi 30\u00a0cm in pi\u00f9 rispetto alla seconda serie della \"Fortwo\", ma che con quest'ultima \u00e8 in grado di rivaleggiare a pieno titolo, specialmente nella versione con motore da 1 litro e 68\u00a0CV. La giapponese dispone per\u00f2 anche di due posti posteriori di fortuna.\nMa tornando alla \"Fortwo\", nel luglio del 2009 la versione \"CDI\" con motore diesel da 0.8 litri vide un sensibile incremento di potenza, passando da 45 a 54\u00a0CV. Contemporaneamente i consumi non subirono peggioramenti, mentre le emissioni inquinanti vennero leggermente ridotte. Nello stesso anno fu introdotta in via sperimentale la nuova \"Fortwo\" elettrica.\nNel 2010 c'\u00e8 stato il primo dei due restyling che hanno caratterizzato la carriera della \"W451\": gli aggiornamenti effettuati riguardarono essenzialmente gli interni, con nuovi rivestimenti e qualche dettaglio ridisegnato, ma anche la gamma colori per la carrozzeria, ampliata da sei a sette tinte. Vi furono anche nuovi cerchi in lega tra quelli disponibili, mentre la versione \"Brabus\" guadagn\u00f2 il doppio terminale di scarico e vide la propria potenza salire da 98 a 102\u00a0CV. Ma fu l'intera gamma dei motori a subire aggiornamenti, volti unicamente a migliorare consumi ed emissioni.\nSempre nel 2010, la commercializzazione \u00e8 stata estesa anche all'Indonesia.\nNel 2012, al Salone di Ginevra, viene presentato il secondo restyling della \"Fortwo\", questa volta pi\u00f9 marcato anche esternamente. L'aggiornamento estetico riguarda soprattutto i paraurti pi\u00f9 aggressivi e grintosi, la nuova calandra ripresa da quella della nuova \"Smart ED\" a propulsione elettrica (presentata nella medesima occasione), le nuove minigonne sottoporta ed i fari con luci diurne a led. Vengono nuovamente aggiornate anche la gamma dei colori per la carrozzeria ed i rivestimenti del tessuto.\nNello stesso periodo, \u00e8 stata diffusa la notizia che sono gi\u00e0 in fase avanzata i lavori che porteranno alla realizzazione della terza generazione della \"Fortwo\". Nel frattempo, presso il Salone dell'automobile di Bruxelles del 2014 \u00e8 stata presentata una versione sportiva della Fortwo denominata Citybeam Edition. Disponibile con tre diversi propulsori, che vanno da un benzina da 52\u00a0Kw ad un turbo da 62 Kw, la vettura presenta dei nuovi cerchi in lega avvolti in pneumatici maggiorati per migliorare la manovrabilit\u00e0. I body panel di serie sono stati sostituiti con versioni in metallo o in vernice opaca, mentre l'impianto luci con tecnologia LED \u00e8 stato colorato in color titanio. Negli interni i sedili sono stati realizzati con pelle nera e tessuto grigio ed \u00e8 stato inserito un nuovo volante sportivo.\nMa di l\u00ec a non molto la terza generazione della \"Fortwo\" \u00e8 pronta al debutto avvenuto nella seconda met\u00e0 del 2014, sancendo cos\u00ec il pensionamento della \"W451\" con carrozzeria chiusa, mentre la versione cabriolet continua ancora a rimanere a listino per quasi tutto l'anno seguente. La produzione di quest'ultima variante cessa infatti nell'autunno del 2015 e la scomparsa dai listini avviene alla fine dello stesso anno.\nSmart Electric Drive.\nDopo la prima generazione della \"Smart\" elettrica, realizzata dalla \"Zytek\" nel 2007 sulla base della \"W450\", vi fu nel 2009 l'arrivo della seconda generazione, questa volta prodotta direttamente nello stabilimento di Hambach, assieme alle \"Smart\" con motori a combustione interna. La nuova \"Fortwo\" ad emissioni zero si avvaleva di un nuovo motore elettrico prodotto dalla Tesla Motors, con batterie di capacit\u00e0 compresa tra 14 e 16.5 kilowattora. La potenza massima era di 27\u00a0CV, ma con la possibilit\u00e0 di raggiungere fino a 40\u00a0CV di potenza di picco per due minuti di tempo. La seconda \"Smart ED\" era accreditata di una velocit\u00e0 massima di 100\u00a0km/h, con un'autonomia di marcia pari a 135\u00a0km.\nLa vettura fu inizialmente proposta tramite contratto di noleggio ed in via sperimentale in alcune grandi citt\u00e0 della Germania. Dei 300 esemplari inizialmente prodotti, 100 furono impiegati nella citt\u00e0 di Berlino ed i restanti in altre citt\u00e0. In seguito, durante il 2010, altri 1.500 esemplari furono prodotti per essere testati lungo le strade di altre grosse citt\u00e0 europee, tra cui: Roma, Milano, Pisa, Parigi, Madrid, Zurigo e Londra. Alla fine dello stesso anno vennero prodotti altri 250 esemplari da destinare ad alcune grosse citt\u00e0 statunitensi e canadesi. Nel 2011 alcuni test vennero condotti anche in alcune citt\u00e0 asiatiche.\nMa nel 2012, al Salone di Ginevra, \u00e8 stata presentata quella che viene considerata come la terza generazione della \"Smart ED\", sebbene sia ancora realizzata sulla base della \"Fortwo\" seconda serie. La nuova \"Smart\" ad emissioni zero \u00e8 caratterizzata da un nuovo pacco batterie con capacit\u00e0 di 17.6 kWh, e quindi con maggiore autonomia, e da un nuovo motore elettrico della potenza di 74\u00a0CV. Grazie a tali migliorie, l'autonomia di marcia cresce a 140\u00a0km, mentre la velocit\u00e0 massima sale a 120\u00a0km/h. L'arrivo su strada della nuova \"Smart ED\" \u00e8 previsto solo per la fine dell'estate, ed in 30 citt\u00e0 nel mondo.\nSempre al Salone di Ginevra, \u00e8 stata presentata anche una variante ad alte prestazioni di questa vettura, la quale, come le \"Fortwo\" a benzina, porta la firma di Brabus.\nRiepilogo caratteristiche.\nDi seguito vengono riportate le caratteristiche delle varie versioni previste per la gamma \"W451\". I dati fanno riferimento alle versioni coup\u00e9. Cambiano di poco consumi ed emissioni nelle versioni \"mhd\"."}
{"id": "3940147", "revid": "287204", "url": "https://it.wikipedia.org/wiki?curid=3940147", "title": "Hillel Paritcher", "text": "Oper\u00f2 come \"mashpia\" (mentore chassidico) e rabbino comunitario nelle citt\u00e0 di Paritch, vicino a Minsk, Russia, e di Bobroisk, Bielorussia. Fu considerato uno studioso di grande piet\u00e0 ed erudizione e venne chiamato Zaddiq, e persino \"met\u00e0 Rebbe\".\nSebbene inizialmente discepolo di Rabbi Mordechai di Chernobyl, in seguito divenne discepolo di Rabbi Shneur Zalman di Liadi (ma non lo incontr\u00f2 mai), dopo aver studiato una Tanya \"nascosta\", senza frontespizio. Nel 1815 inizi\u00f2 a viaggiare regolarmente e a visitare Rabbi Dovber di Lubavitch e, dopo la morte di questo, divent\u00f2 discepolo del successore, Rabbi Menachem Mendel.\nAttivit\u00e0.\nColonie agricole ebraiche furono stabilite e incoraggiate da Rabbi Dovber nell'Impero Russo, nel Governatorato di Cherson (Ucraina). Nel 1818 Rabbi Dovber chiese a Rabbi Hillel di visitare le colonie regolarmente, dicendogli: \"Raduna materiale (raccogli fondi per chi ne ha bisogno) e semina lo spirituale (guida e ispira i coloni).\" Forn\u00ec i soldati di leva (\"cantonisti\") a Bobroisk di cibo kosher, e aiut\u00f2 gli ebrei imprigionati l\u00ec. La nomina di Rabbi Hillel fu decisamente ribadita e confermata da Rabbi Menachem Mendel. Hillel mor\u00ec a Kershon lo Shabbat dell'11 Av, 5624.\nHillel fu dotato di qualit\u00e0 straordinarie e studi\u00f2 la Torah con grande passione e fervore. A tredici anni aveva imparato il Talmud e a quindici anni le opere cabalistiche di AriZal. Tale realizzazione fece meraviglia sin da allora. Inoltre, si allen\u00f2 in auto-disciplina al punto che il suo corpo si mobilitava ad agire solo come prescrive la Torah, conformandosi strettamente anche alla Cabala. Il modo di studiare di Rabbi Hillel era quello di stare sui testi chassidici per molte ore e poi pregare e meditare per molte altre ore."}
{"id": "3940152", "revid": "1442080", "url": "https://it.wikipedia.org/wiki?curid=3940152", "title": "East West Bank Classic 1992 - Doppio", "text": "Il doppio del torneo di tennis East West Bank Classic 1992, facente parte del WTA Tour 1992, ha avuto come vincitrici Arantxa S\u00e1nchez e Helena Sukov\u00e1 che hanno battuto in finale Zina Garrison e Pam Shriver 6-4, 6-2"}
{"id": "3940155", "revid": "717966", "url": "https://it.wikipedia.org/wiki?curid=3940155", "title": "Hillel HaLevi Malisov di Paritch", "text": ""}
{"id": "3940158", "revid": "1442080", "url": "https://it.wikipedia.org/wiki?curid=3940158", "title": "San Diego Open 1992 - Doppio", "text": "Il doppio del torneo di tennis San Diego Open 1992, facente parte del WTA Tour 1992, ha avuto come vincitrici Jana Novotn\u00e1 e Larisa Neiland che hanno battuto in finale Conchita Mart\u00ednez e Mercedes Paz 6\u20131, 6\u20134"}
{"id": "3940161", "revid": "288300", "url": "https://it.wikipedia.org/wiki?curid=3940161", "title": "Carolina Challenge Cup 2004", "text": ""}
{"id": "3940172", "revid": "287204", "url": "https://it.wikipedia.org/wiki?curid=3940172", "title": "Lom (T\u00e1bor)", "text": "Lom \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3940174", "revid": "767487", "url": "https://it.wikipedia.org/wiki?curid=3940174", "title": "Jakarta Challenger 2 1990", "text": "Il Jakarta Challenger 2 1990 \u00e8 stato un torneo di tennis facente parte della categoria ATP Challenger Series nell'ambito dell'ATP Challenger Series 1990. Il montepremi del torneo era di $25\u00a0000 e si \u00e8 svolto nella settimana tra il 6 agosto e il 12 agosto 1990 su campi in cemento. Il torneo si \u00e8 giocato a Giacarta in Indonesia.\nVincitori.\nSingolare.\n Mark Keil ha sconfitto in finale Scott Patridge 6-4, 6-2.\nDoppio.\n Mike Briggs / David Harkness hanno sconfitto in finale Suharyadi Suharyadi / Bing-Chao Lin 6-2, 7-6."}
{"id": "3940179", "revid": "767487", "url": "https://it.wikipedia.org/wiki?curid=3940179", "title": "Ma\u017eice", "text": "Ma\u017eice \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3940180", "revid": "287204", "url": "https://it.wikipedia.org/wiki?curid=3940180", "title": "Mazice", "text": ""}
{"id": "3940181", "revid": "80598", "url": "https://it.wikipedia.org/wiki?curid=3940181", "title": "Aika Mitsui", "text": "Biografia.\nEntra nelle Morning Musume nel 2006, all'et\u00e0 di 14 anni.\nNel dicembre del 2006 supera le audizioni per entrare a far parte delle Morning Musume; il primo singolo a cui partecipa \u00e8 \"Egao Yes Nude\" nel febbraio del 2007.\nNell'ottobre dello stesso anno entra a far parte della nuova unit chiamata Athena &amp; Robikerottsu assieme a Saki Nakajima, Chisato Okai e Risa Niigaki. \nDurante un concerto nel 2011 si \u00e8 fratturata un'anca, ragion per cui non ha potuto partecipare a numerosi concerti.\nNel 2012 ha dovuto lasciare improvvisamente il gruppo a causa della sua salute."}
{"id": "3940191", "revid": "287204", "url": "https://it.wikipedia.org/wiki?curid=3940191", "title": "Mezi\u0159\u00ed\u010d\u00ed", "text": "Mezi\u0159\u00ed\u010d\u00ed \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3940192", "revid": "62004", "url": "https://it.wikipedia.org/wiki?curid=3940192", "title": "Tour de Rijke 2005", "text": "Il Tour de Rijke 2005, diciassettesima edizione della corsa e valida come evento dell'UCI Europe Tour 2005 categoria 1.1, si svolse il 20 agosto 2005 su un percorso di 200\u00a0km. Fu vinto dall'olandese Stefan van Dijk che termin\u00f2 la gara in 4h29'58\", alla media di 44,44\u00a0km/h.\nPartenza con 121 ciclisti, dei quali 58 portarono a termine il percorso."}
{"id": "3940193", "revid": "287204", "url": "https://it.wikipedia.org/wiki?curid=3940193", "title": "Mezirici", "text": ""}
{"id": "3940194", "revid": "287204", "url": "https://it.wikipedia.org/wiki?curid=3940194", "title": "Mezna", "text": ""}
{"id": "3940198", "revid": "287204", "url": "https://it.wikipedia.org/wiki?curid=3940198", "title": "Mezn\u00e1 (Boemia meridionale)", "text": "Mezn\u00e1 \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3940201", "revid": "287204", "url": "https://it.wikipedia.org/wiki?curid=3940201", "title": "R\u0101hula", "text": "La vita di R\u0101hula \u00e8 narrata in vari testi canonici buddhisti, tra cui il Canone p\u0101li e il vinaya M\u016blasarv\u0101stiv\u0101da del buddhismo tibetano. I testi presentano spesso delle discordanze sulla sua biografia. \nSecondo la tradizione, avrebbe seguito il padre come suo discepolo della dottrina che andava enunciando.\nIl nome deriverebbe dalla prima parola pronunciata dal padre alla sua nascita: \"Rahu\", ossia \"ostacolo\"."}
{"id": "3940202", "revid": "682087", "url": "https://it.wikipedia.org/wiki?curid=3940202", "title": "Bacino spondilolizematico", "text": ""}
{"id": "3940207", "revid": "682087", "url": "https://it.wikipedia.org/wiki?curid=3940207", "title": "Pelvis obtecta di Fehling", "text": ""}
{"id": "3940208", "revid": "124815399", "url": "https://it.wikipedia.org/wiki?curid=3940208", "title": "Craig Barron", "text": "\u00c8 anche un regista, imprenditore e storico del cinema, ed \u00e8 il cofondatore e capo della societ\u00e0 di effetti visivi, Matte World Digital. Barron \u00e8 membro del ramo degli effetti visivi dell'Academy Board of Governors.\nBiografia.\nCraig Barron ha lavorato su molte riprese di film importanti, fra cui la scena finale del magazzino governativo segreto nel film I predatori dell'arca perduta, la skyline di Gotham City nel film Batman - Il ritorno ,l'avvicinamento al castello del Conte Dracula nel film Dracula di Bram Stoker, la Las Vegas degli anni settanta nel film Casin\u00f2, la nave soccorritrice \"Carpathia\" alla fine del film Titanic, la San Francisco degli anni settanta nel film Zodiac, Nel 2009 Barron ha vinto un premio Oscar e un premio BAFTA per la realizzazione degli effetti visivi curati dalla sua azienda, nel film Il curioso caso di Benjamin Button.\nBarron \u00e8 nato a Berkeley, in California nel 1961. Ha iniziato a lavorare alla Industrial Light &amp; Magic all'et\u00e0 di 18 anni, allora la persona pi\u00f9 giovane alla ILM, lavorando sulla fotografia per il matte painting per il film di George Lucas Guerre stellari - L'Impero colpisce ancora. Alla ILM Barron avrebbe continuato a lavorare nel campo del matte painting su film come I predatori dell'arca perduta e E.T. l'extra-terrestre. Dal 1984 al 1988 \u00e8 stato supervisore alla fotografia presso il reparto matte della ILM.\nNel 1988, Barron co-fond\u00f2 la societ\u00e0 Matte World con l'artista del matte painting Michael Pangrazio e il produttore Krystyna Demkowicz. La societ\u00e0 forniva realistici effetti di matte-painting ai clienti in tutto il settore dello spettacolo. Barron ribattezz\u00f2 l'azienda in Matte World Digital nel 1992 per riflettere i nuovi strumenti tecnologici messi a disposizione degli artisti del matte painting.\nCraig Barron e il personale della MWD hanno ricevuto premi e nomination per l'eccellenza dall'Academy of Motion Picture Arts and Sciences e dalla BAFTA. Nel 1990, Barron e alcuni membri della troupe della MWD hanno vinto un Emmy per gli effetti visivi per la produzione della HBO per il film By Dawn's Early Light.\nRiconoscimenti.\nL'anno si riferisce all'anno della cerimonia di premiazione."}
{"id": "3940213", "revid": "599013", "url": "https://it.wikipedia.org/wiki?curid=3940213", "title": "Reggie Wayne", "text": "Fu scelto nel corso del primo giro (30\u00ba assoluto) del Draft NFL 2001. Al college ha giocato a football a Miami.\nCarriera universitaria.\nNei suoi quattro anni da titolare alla University of Miami, Wayne gioc\u00f2 con Ed Reed, Santana Moss e Andre Johnson. Wayne stabil\u00ec il record dell'istituto con 173 prese in carriera (comprese 36 gare consecutive con una ricezione) diventando uno dei soli quattro wide receiver nella storia della scuola a segnare pi\u00f9 di 20 TD, insieme a Michael Irvin, Lamar Thomas e Leonard Hankerson. Le sue 48 ricezioni nel suo anno da freshman furono un record scolatistico. Wayne si laure\u00f2 in \"liberal arts\". Egli fu il compagno di stanza della ex safety dei Baltimore Ravens Ed Reed.\nCarriera professionistica.\nIndianapolis Colts.\nReggie Wayne fu scelto dagli Indianapolis Colts come 30\u00ba assoluto del draft 2001 per fare da spalla all'altra stella dei Colts, il ricevitore Marvin Harrison. Nel suo primo anno, Wayne ricevette solo 27 passaggi per 345 yard e nessun touchdown. Le sue yard guadagnate raddoppiarono l'anno successivo quando ricevette 49 passaggi per 716 yard e 4 touchdown.\nWayne entr\u00f2 nella formazione titolare nella stagione 2003 quando ricevette 68 palloni per 838 e 7 touchdown. La stagione successiva, Wayne ricevette 77 passaggi per 1.210 yard e 12 touchdown durante una stagione in cui il quarterback dei Colts Peyton Manning stabil\u00ec l'allora record NFL lanciando 49 touchdown. Durante i playoff, Wayne fu nominato \"Wild Card Weekend Offensive Player of the Week\" dopo che i Colts batterono i Denver Broncos. Nel 2005, Wayne continu\u00f2 ad aumentare le sue ricezioni arrivando a quota 83.\nNel 2006, Wayne firm\u00f2 un contratto di 6 anni del valore di 39,5 milioni di dollari e ricevette 86 passaggi per l'allora record in carriera di 1.310 e 9 TD. Grazie a queste prestazioni, Wayne fu selezionato per il suo primo Pro Bowl. Wayne nei playoff aiut\u00f2 i Colts a sconfiggere i Chicago Bears nel Super Bowl XLI con un touchdown su una ricezione da 53 yard nel primo quarto, laureandosi campione NFL.\nNel 2007, Wayne rispose a una raffica di infortuni che colp\u00ec la squadra, compresi Harrison e il tight end Dallas Clark, stabilendo i record in carriera per ricezioni (104) e yards (1510). Egli guid\u00f2 la lega in yard ricevute e fu selezionato per il Pro Bowl per il secondo anno consecutivo.\nNel 2008, Wayne mise ancora insieme una stagione da Pro Bowl con 82 prese per 1145 yard e 6 touchdowns, compreso uno da 65 yard nel drive di apertura contro i Pittsburgh Steelers.\nNelle stagioni 2009 e 2010, Reggie Wayne super\u00f2 ancora abbondantemente quota mille yard ricevute con 10 TD nel 2009 e 6 nel 2010, venendo convocato per il Pro Bowl in entrambe le annate.\nNella stagione 2011, Wayne e i Colts furono per la prima volta orfani di Peyton Manning, rimasto fuori per infortunio per tutta la stagione. Per la prima volta negli ultimi otto anni, Reggie non super\u00f2 le mille yard ma ci arriv\u00f2 solamente vicino, concludendo a quota 960. Nella settimana 8 della stagione, Reggie Wayne super\u00f2 Steve Largent salendo al 20\u00ba nella classifica di tutti i tempi delle ricezioni.\nIl 14 marzo 2012, dopo essere diventato unrestricted free agent e con voci che lo volevano raggiungere Manning nella sua futura destinazione, Wayne rifirm\u00f2 invece un contratto triennale coi Colts del valore di 17,1 milioni di dollari. Nel debutto stagionale coi Bears, Wayne ricevette 135 yard nella sconfitta per 21-41. Nel turno successivo, Indianapolis ottenne la prima vittoria stagionale contro i Minnesota Vikings: Reggie ricevette 6 passaggi per 71 yard e un passaggio da touchdown da Andrew Luck. Nella settimana 3, i Colts vennero sconfitti dai Jacksonville Jaguars con Reggie che ricevette 8 passaggi per 88 yard.\nDopo la settimana di pausa, nella settimana 5 Wayne e Andrew Luck guidarono i Colts a un'epica rimonta contro i Green Bay Packers. Sotto 21-3 alla fine del primo tempo, Indianapolis rimont\u00f2 fino al 30-27 finale culminato da un passaggio da touchdown di Luck per Wayne con 35 secondi alla fine della partita. Reggie concluse la gara stabilendo il proprio primato in carriera con 212 yard ricevute e segnando un touchdown. La partita successiva non and\u00f2 altrettanto bene ai Colts che persero nettamente contro i New York Jets con Reggie che ricevette 87 yard. La squadra torn\u00f2 alla vittoria nella gara successiva contro i Cleveland Browns: Wayne ricevette 6 passaggi per 73 yard. I Colts salirono a un record di 4-3 battendo nei supplementari i Tennessee Titans nella settimana 8 con Reggie che ricevette 91 yard. Nel turno successivo, il giorno in cui Luck stabil\u00ec il record di yard passate da un rookie, Wayne ricevette 78 yard e segn\u00f2 un touchdown. Indianapolis vinse la quarta gara consecutiva contro i Jaguars dove Wayne ricevette 96 yard.\nI Colts si assicurarono un record vincente raggiungendo la nona vittoria stagionale 14 contro i Titans in cui Wayne segn\u00f2 il quarto touchdown stagionale. Due settimane dopo, grazie al touchdown decisivo di Wayne nel finale di gara, i Colts si assicurarono una storica qualificazione ai playoff un anno dopo aver terminato col peggior record della lega. Il 26 dicembre, Reggie fu convocato per il sesto Pro Bowl in carriera.\nNel turno delle wild card, Wayne ricevette 9 passaggi per 114 yard ma i Colts furono eliminati dai Ravens. A fine anno fu posizionato al numero 21 nella classifica dei migliori cento giocatori della stagione.\nNella prima gara della stagione 2013, Wayne segn\u00f2 un touchdown nella vittoria sui Raiders. Il secondo lo segn\u00f2 nella settimana 4, con 100 yard ricevute, nella agevole vittoria sui Jaguars. Nella settimana 6 contro i Chargers, Reggie divenne solamente il nono giocatore della storia a raggiungere quota mille ricezioni in carriera. La stagione del trentaquattrenne Wayne si chiuse prematuramente per\u00f2 nella settimana successiva quando si ruppe il legamento crociato anteriore nella gara coi Denver Broncos.\nTornato in campo nella stagione 2014, gioc\u00f2 la prima partita degna della sua fama nella vittoria della settimana 4 in cui ricevette 119 yard e un touchdown nella vittoria sui Titans. Nel Monday Night della settimana 9 contro i Giants segn\u00f2 il suo secondo TD stagionale e con 70 yard ricevute super\u00f2 quota 14.000 in carriera, superando James Lofton all'ottavo posto nella classifica di tutti i tempi.\nIl 6 marzo 2015, i Colts annunciarono che non avrebbero rinnovato il contratto a Wayne, rendendolo free agent.\nNew England Patriots.\nIl 24 agosto 2015, Wayne firm\u00f2 un contratto annuale con i New England Patriots. Il 5 settembre 2015 fu svincolato dietro sua richiesta.\nIl 15 gennaio 2016, Wayne annunci\u00f2 il proprio ritiro, chiudendo al settimo posto di tutti i tempi per ricezioni in carriera, all'ottavo in yard ricevute e al ventitreesimo in touchdown su ricezione.\nStatistiche.\nStagione regolare"}
{"id": "3940216", "revid": "281779", "url": "https://it.wikipedia.org/wiki?curid=3940216", "title": "Retta dei minimi quadrati", "text": ""}
{"id": "3940227", "revid": "1216132", "url": "https://it.wikipedia.org/wiki?curid=3940227", "title": "Blue (romanzo)", "text": "Blue (\"Saphirblau\") \u00e8 un romanzo scritto da Kerstin Gier nel 2010. In Italia \u00e8 stato pubblicato nel 2011 dalla casa editrice Corbaccio. \u00c8 il secondo dei tre volumi della \"Trilogia delle gemme\" e sequel di \"Red\".\nTrama.\nGwendolyn e Gideon, dopo essere tornati nel presente, vengono riportati a Temple dove, seguiti dal demone-doccione Xemerius, che nel frattempo si \u00e8 accorto di poter essere visto da Gwen, vengono tempestati di domande su ci\u00f2 che \u00e8 accaduto nel 1912: tutti, infatti, si domandano per quale motivo i due ragazzi siano stati aggrediti dagli alleati di Lucy e Paul e sospettano che sia stata Gwen a dire a Lucy e Paul dell'appuntamento con Lady Tilney; la ragazza, intanto, tace ai Guardiani che Lucy le ha detto di chiedere al nonno di parlarle del Cavaliere Verde. Andata a studiare nel 1948, Gwen incontra suo nonno Lucas Montrose, morto quando lei era ancora piccola, al quale aveva lasciato un messaggio dicendogli di trovarsi in quel luogo, ma senza ricordarsi di averlo fatto. Lord Lucas, per\u00f2, non sa che cosa sia il Cavaliere Verde.\nIl mattino seguente, Leslie cerca di trovare qualche indizio sul misterioso Cavaliere, mentre Gwen segue, con scarso successo, le lezioni di ballo e storia di Giordano, un adepto dei Guardiani, in vista di una soir\u00e9e da Lady Brompton nel 1782, durante la quale Gideon ha il compito di incontrare alcuni informatori. Nell'attesa dell'evento, arriva a Londra il fratello minore di Gideon, Raphael, che comincia a frequentare la Saint Lennox dopo essere fuggito dal sud della Francia, dove viveva con la madre e il suo secondo marito. Quello stesso giorno, uscita da scuola, Gwen apprende che Gideon, durante un viaggio nel passato, \u00e8 stato colpito a tradimento da qualcuno, che per\u00f2 il ragazzo non \u00e8 riuscito a vedere; dopo l'accaduto, per\u00f2, il comportamento di Gideon nei confronti di Gwen diventa sempre pi\u00f9 freddo e ostile. Poco dopo, la ragazza trasmigra nel 1956 per incontrare suo nonno e parla con lui di Lucy e Paul e del motivo del loro gesto, scoprendo che i due, durante un viaggio di nascosto nel 1602, avevano visto il conte di Saint Germain uccidere il primo viaggiatore, Lancelot de Villiers. Intanto, Leslie prosegue con la raccolta d'informazioni sulle profezie riguardanti Gwen, arrivando alla conclusione che la magia del corvo corrisponda alla sua capacit\u00e0 di vedere gli spiriti. Anche la ricerca del Cavaliere Verde arriva a un punto di svolta quando Mr Bernhard porta a Gwen un libro con quel titolo trovato nella biblioteca di Lucas, all'interno del quale viene rinvenuto un codice segreto. Gideon, invece, racconta a Gwen che ad averlo aggredito nel passato \u00e8 stata lei, che per\u00f2 non ha memoria dell'accaduto.\nArrivato il momento della soir\u00e9e, Gwen, infastidita dal comportamento scostante di Gideon e dal vedere la bella vedova Lavinia Rutland che lo corteggia, si ubriaca, arrivando a cantare \"Memory\" dal musical \"Cats\" davanti a tutti. Al lasciare la festa, Gwen, Gideon e il conte incrociano brevemente Lord Alastair, capo dell'Alleanza Fiorentina e acerrimo nemico del conte, che ribadisce il suo intento di fermare i viaggiatori. La mattina, a colazione, la zia Maddy racconta di aver avuto una nuova visione nella quale un leone dorato fa a pezzi un cuore di rubino, e Gwen ne rimane turbata. Arrivata a scuola, cerca di scoprire che cosa siano i numeri trovati all'interno del libro del Cavaliere Verde insieme a Leslie, finch\u00e9 Raphael non giunge alla conclusione che siano delle coordinate geografiche. Il giorno seguente, Gwen e Gideon viaggiano nuovamente nel 1782 per incontrare il conte. Prima di lasciarla sola con l'uomo, il ragazzo dice a Gwen di amarla, ma pochi minuti dopo il conte di Saint Germain le racconta di aver detto a Gideon di farla innamorare per manipolarla meglio: scoperto questo, Gwen litiga con Gideon, senza curarsi che lui sia tornato a casa del conte coperto di sangue. Infatti, durante il colloquio di Gwen con il conte, Gideon ha incontrato per caso Paul de Villiers e lo ha salvato dall'attacco di Lord Alastair, avvenuto durante uno scambio di documenti. Paul gli chiede se ama veramente Gwen e se \u00e8 disposto a difenderla dalla morte, poich\u00e9 \u00e8 quello il destino che aspetta la ragazza, e lui risponde affermativamente. Paul decide di fidarsi di Gideon e gli consegna le carte ricevute da Lord Alastair, cio\u00e8 alcune profezie fino a quel momento tenute nascoste dal conte. Tornata a casa nel presente, Gwen apprende da Xemerius che Leslie e Raphael hanno scoperto che le coordinate geografiche corrispondono a un luogo all'interno di casa sua.\nAdattamento cinematografico.\nAll'inizio di settembre 2013 \u00e8 stata annunciata la produzione del film basato sul libro, dal titolo \"Ruby Red II\" (\"Saphirblau\" in originale). Maria Ehrich e Jannis Niew\u00f6hner tornano nei loro ruoli e al cast si aggiunge Lion Wasczyk nella parte di Raphael. Le riprese si sono svolte dal 7 ottobre al 1\u00ba dicembre 2013, mentre il film \u00e8 uscito nelle sale tedesche il 14 agosto 2014."}
{"id": "3940234", "revid": "729019", "url": "https://it.wikipedia.org/wiki?curid=3940234", "title": "Lancia 3Ro", "text": "L'Autocarro Pesante Unificato Lancia 3Ro fu un autocarro prodotto dal 1938 al 1949 in Italia dalla Lancia Veicoli Industriali e largamente utilizzato per scopi civili e militari.\nStoria.\nIl mezzo, \"Serie 464\" nella nomenclatura interna dell'azienda, nacque a fine 1937 come per fare fronte alle necessit\u00e0 civili e militari di trasporto pesante, come evoluzione del precedente Lancia Ro. Fu acquisito dal Regio Esercito nel 1938, che lo impieg\u00f2 su tutti fronti della seconda guerra mondiale in 9490 esemplari, oltre ai 1500 esemplari civili requisiti. In servizio si rivel\u00f2 un mezzo eccezionalmente robusto ed affidabile in tutti i tipi di clima.\nDopo l'armistizio, la produzione continu\u00f2 a favore dei tedeschi. La Wehrmacht, tra i mezzi predati e quelli di nuova produzione, ebbe in servizio 772 Lancia 3Ro, impiegati in Italia e nei Balcani. Un lotto di 100 autocarri fu prodotto con la cabina tedesca standardizzata \"Einheits\" in legno. Nel dopoguerra rimase in servizio con l'Esercito Italiano fino al 1965.\nCaratteristiche.\nIl motore, anteriore, \u00e8 un Lancia tipo 102 diesel a quattro tempi a 5 cilindri in linea da 6875\u00a0cm\u00b3 e sviluppa 93\u00a0hp a 1860 giri/min. Inizialmente aveva l'avviamento a volano d'inerzia, con innesto parastrappi e sistema a manovella per lanciare il volano, impianto che per gli esemplari superstiti, nel dopoguerra, venne sostituito con l'avviamento elettrico. L'impianto elettrico a 12V serve la sola illuminazione e segnalazione, tramite una dinamo Marelli D90R3 12/1100 ma senza nessuna batteria. La trazione \u00e8 posteriore con trasmissione con differenziale bloccabile manualmente. Il cambio \u00e8 ovviamente meccanico con riduttore a 4 rapporti normali + retromarcia e 4 rapporti ridotti + retromarcia ridotta con frizione monodisco a secco.\nLe ruote a raggiera in acciaio con pneumatici 270X20, gemellate sull'asse posteriore, sono munite di sospensioni a balestra e freni del tipo a ganascia ad espansione; questi agiscono sulle 4 ruote, con due circuiti separati per il pedale e la leva. Il telaio \u00e8 formato da longheroni in acciaio diritti, collegati da 5 traverse saldate e da 2 imbullonate che sostengono il motore. Il passo \u00e8 di 4,30\u00a0m. Posteriormente \u00e8 presente un verricello da 9500\u00a0kg.\nLa cabina militare, di tipo arretrato, \u00e8 fornita dalla Viberti; ha due posti oltre il conduttore con guida a destra, parabrezza mobili incernierati superiormente e mezzeporte senza finestrini laterali. Su parte degli esemplari costruiti per i tedeschi \u00e8 una cabina standardizzata \"Einheits\", costruita in legno per economizzare i metalli. Per il traino al gancio di rimorchio \u00e8 munito di un freno ad aria compressa tipo Marelli, utilizzabile anche per il gonfiaggio degli pneumatici.\nLa prima serie, la \"464\" fu prodotta dal 1938 al 1946 ed era caratterizzata dal passo \"corto\" di 4,30\u00a0m. La serie \"564\" fu prodotta dal 1938 al 1943. La \"266\" \u00e8 caratterizzata da un passo \"lungo\" di 4,85\u00a0m e venne prodotta in 611 esemplari dal 1939 al 1949. Nel 1941 vennero prodotti 142 esemplari della serie \"466\" a passo lungo ed alimentazione a gassogeno. La successiva \"566\", prodotta dal 1945 al 1947, \u00e8 caratterizzata dall'avviamento elettrico, dalla larghezza aumentata a 2,5 metri, ha un nuovo impianto frenante e da un ponte posteriore \"full floating\" invece dei semiassi portanti.\nCome succedeva a tutti gli automezzi dell'epoca, la struttura a telaio portante permetteva la realizzazione di varianti e allestimenti, secondo le specifiche del singolo cliente richieste alle carrozzerie specializzate. Sui telai del 3Ro le varie carrozzerie, quali la Viberti, la Zagato ed altre, adattavano le loro cabine ed allestivano i loro autobus per il mercato civile. In particolare, per il trasporto persone, dal 1940 fu prodotta la versione 3Ro P.\nDal Lancia Ro nel 1942 fu sviluppato il Lancia Esaro.\nVersioni.\nFu prodotto per il Regio Esercito nelle seguenti versioni:"}
{"id": "3940235", "revid": "287204", "url": "https://it.wikipedia.org/wiki?curid=3940235", "title": "Yehuda Chitrik", "text": "Biografia.\nYehuda Chitrik nacque nel 1899 a Krasnaluk, un piccolo shtetl ebraico in Russia, in una rinomata famiglia Lubavitch che risale ai Chassidim dell'Alter Rebbe. All'et\u00e0 di 14 anni, inizi\u00f2 a studiare presso la Yeshiva Tomchei Temimim nel villaggio di Lubavitch, dove incontr\u00f2 il quinto Rebbe Chabad, Rabbi Sholom Dovber Schneersohn. Nei successivi 12 anni, viaggi\u00f2 per varie comunit\u00e0 ebraiche insieme alla Yeashiva, poich\u00e9 le difficolt\u00e0 causate dalla prima guerra mondiale, dalla Rivoluzione Bolscevica e dalle pressioni economiche che gli ebrei dovevano sopportare, spingeva la Yeshiva a spostarsi frequentemente.\nNel 1926 Chitrik spos\u00f2 Kayla Tomarkin, la figlia di Rabbi Aharon Tomarkin, un rabbino di Cracovia, Ucraina, e inizi\u00f2 ad officiare come \"Shochet\" (macellaio rituale) finch\u00e9 il governo russo fece chiudere i macelli rituali. In questo periodo incontr\u00f2 anche Rabbi Menachem Mendel Schneerson, che in seguito sarebbe diventato il settimo Rebbe Lubavitcher.\nDopo l'Olocausto.\nNel tumulto che segu\u00ec la seconda guerra mondiale e l'Olocausto, Rabbi Chitrik e la sua famiglia si trasferirono in Belgio con l'intenzione di continuare per gli Stati Uniti. Ma il sesto Rebbe Chabad, Rabbi Yosef Yitzchok Schneersohn, riconoscendo le sue abilit\u00e0, gli chiese di rimanere in Belgio per sostenere la comunit\u00e0 e diffondere l'ebraismo ortodosso e il calore chassidico tra i molti profughi che si erano stabiliti in quel paese.\nNel 1949 emigr\u00f2 a Montr\u00e9al, in Canada, dove venne nominato \"Mashpia\" presso la filiale della Yeshiva Lubavitcher ivi stabilita. Dopo la morte della moglie nel 1983, si trasfer\u00ec a Brooklyn.\nRabbi Chitrik \u00e8 stato il pi\u00f9 anziano chassid Chabad per molti anni e ha servito quale fonte di conoscenza e ispirazione per molti. Ha avuto quattro figli e diciotto nipoti e ha lasciato oltre 300 discendenti in totale. Molti di questi sono rabbini e leader spirituali sparsi per il mondo; tra di loro c'\u00e8 suo genero Rabbi David Moshe Lieberman, che officia in qualit\u00e0 di Rabbino Capo ad Anversa, in Belgio. Altri discendenti officiano in Turchia, Cina, Germania, Australia, Israele, Canada, Uruguay, Brasile, Ucraina, Inghilterra e molte citt\u00e0 degli Stati Uniti: Bedford, Filadelfia, New York City; Munster; Oak Park (Michigan)."}
{"id": "3940239", "revid": "767487", "url": "https://it.wikipedia.org/wiki?curid=3940239", "title": "Il covo dei contrabbandieri", "text": "Il covo dei contrabbandieri \"(Moonfleet)\" \u00e8 un film del 1955 diretto da Fritz Lang.\nTrama.\n1757. Moonfleet \u00e8 un villaggio di pescatori sul canale della Manica. John Mohune, un ragazzino di undici anni, vi giunge una sera, sotto un cielo viola che promette tempesta. Nel cimitero abbandonato perde i sensi, terrorizzato da una scultura in legno che, pur rappresentando un angelo, alla sua fantasia alterata appare come un diavolo.\nSi risveglia circondato dai volti dei contrabbandieri. A loro confida che sta cercando Jeremy Fox, l'uomo a cui lo ha raccomandato la madre prima di morire. Egli \u00e8 il capo dei contrabbandieri, non ha alcuna intenzione di accollarsi l'educazione di un ragazzo e cerca di sbarazzarsene.\nTuttavia John con la sua innocente fiducia lo sconcerta. \u00ab\u00c8 bello avere un amico\u00bb - gli dichiara senza sospetto. Si dimostra altres\u00ec intraprendente e deciso quando riesce a fuggire dalla diligenza che Jeremy gli aveva mandato per trasportarlo in collegio. Il suo comportamento intenerisce il rude pirata.\nJohn scopre i segreti del passato di Jeremy. Discende dalla nobile famiglia dei Mohune. Innamorato della madre di John, sfid\u00f2 l'ira dei parenti. Fu cacciato. Un diamante leggendario, appartenuto al nonno, soprannominato \u201cBarbarossa\u201d, dopo la morte di lui, scomparve, e non fu pi\u00f9 ritrovato\nEsplorando la tomba degli antenati, covo e magazzino dei contrabbandieri, John trova, fra le ossa degli scheletri dei defunti, un medaglione contenente un'antica pergamena con un messaggio misterioso. Ma i contrabbandieri temono che il ragazzo, il quale ormai conosce i loro volti e tutti i loro nascondigli, li possa tradire e vorrebbero eliminarlo.\nJeremy invece \u00e8 convinto della sua fedelt\u00e0 e lo salva dall'agguato, provocando la ribellione dei suoi uomini.\nNelle frasi misteriose della pergamena decifrano il nascondiglio del diamante: si trova in un profondo pozzo dentro un castello, adibito ora a fortezza militare. Jeremy con astuzia vi si introduce, indossando l'uniforme rubata a un maggiore. John con coraggio accetta di essere calato nella profondit\u00e0 del pozzo per recuperare la preziosa pietra.\nJeremy spera di poter fuggire nelle colonie. Col ricavato del diamante progetta di mettersi in societ\u00e0 con Lord Ashwood e sua moglie. Ma l'amante gelosa, la signora Minton, vendicandosi dell'imminente abbandono, lo denuncia ai gendarmi. Immediatamente la baia \u00e8 circondata dalle forze dell'ordine.\nJeremy tenta ancora di abbandonare John. Lo lascia addormentato in una capanna di pescatori.\nQuasi ormai in salvo nella carrozza degli Ashwood, che, grazie al prestigio e alla sicurezza dei due, supera lo sbarramento dei poliziotti, decide di ritornare indietro. Lord Ashwood lo ferisce mortalmente con la lama d'acciaio nascosta nel bastone ma viene ucciso a sua volta.\nCon le ultime forze, Jeremy raggiunge John, gli consegna il diamante e si allontana su una barca per morire in mare.\nProduzione.\nLang torna a lavorare negli studi della Metro-Goldwyn Mayer dai quali mancava da vent'anni, dal 1936, quando aveva girato \"Furia\"; produttore John Houseman.\nSceneggiatura.\nLa sceneggiatura \u00e8 attribuita a Jan Lustig, un critico berlinese che lavorava per la casa produttrice, e Margaret Fitts, un'altra sceneggiatrice abituale della MGM.\nCinemascope.\nIl film rappresenta il primo tentativo di Lang di girare in Cinemascope. Lang dichiar\u00f2 poi a Peter Bogdanovich che non amava il cinemascope \"adatto per i funerali o per i serpenti, non per gli esseri umani\".\nSoggetto.\nIl film \u00e8 un libero adattamento del romanzo scritto nel 1891 dall'inglese John Meade Falkner.\u00ab...l'itinerario che il bambino innocente compie attraverso un mondo depravato \u00e8 presentato dallo scrittore dal punto di vista del pittoresco, dal regista dal punto di vista morale\u00bb.\nRiprese.\nLe riprese avvennero nel settembre-ottobre del 1954 e la lavorazione dur\u00f2 45 giorni; il film fu girato tutto a Hollywood, negli studi di Culver City, ad eccezione degli esterni in California, a Oceanside.\nScenografia.\nLuc Moullet:\n\u00abGli scenari sono un mezzo per creare l'orrore suscitato dalla psicologia contorta dei personaggi\u2026 impiccati appesi lungo le strade, grida e rumori sinistri nel cimitero, in cui John scivola in una tomba per diventare prigioniero degli schifosi contrabbandieri, simili ai futuri lebbrosi de \"Il sepolcro indiano\". Persino i colori luminosissimi del Dorset, le tonalit\u00e0 splendide dei luoghi deserti, sono inquietanti per la loro densit\u00e0. Le onde del mare rappresentano un'immagine plastica dell'ineluttabilit\u00e0 del destino. Ma questo universo angosciante conserva anche il fascino proprio del romanzo come vicenda di avventure\u00bb.\nPrima.\nLa prima negli Stati Uniti si ebbe il 24 giugno 1955.\nCome Lang definisce il film.\nFritz Lang, nell'intervista concessa a Peter Bogdanovich, dice di questo suo film:\n\u00ab\u00c8 una storia romantica, ambientata nel passato, che fa ricordare Dickens. L'atmosfera \u00e8 questa\u00bb.\nCritica.\nAndrew Sarris:\n\u00ab...sia \"Metropolis\" (1927) che \"Il covo dei contrabbandieri\" (1955) ... hanno in comune la stessa desolata visione dell'universo, dove l'uomo affronta il proprio destino e inevitabilmente perde\u00bb.\nPatrick Brion:\n\u00ab\"Moonfleet\", il capolavoro maledetto[...]un dramma crepuscolare [...] Tra tutti i film hollywoodiani di Fritz Lang, \"Moonfleet\" \u00e8 uno dei pi\u00f9 belli: esso rappresenta una sintesi tra i motivi ricorrenti nelle prime opere tedesche di Lang e l'atmosfera dei romanzi anglosassoni, tra la perfezione plastica della MGM e le tematiche care al regista. Un perfetto prodotto degli studi, un vero film d'autore\u00bb.\nPaolo Mereghetti:\n\u00abLa grandezza di Lang si vede soprattutto nel modo in cui fonde le esigenze narrative del film di genere (la rete di misteri in cui si muove John: societ\u00e0 segrete, grotte, caverne, aspetti contraddittori dei personaggi), il tema centrale del film (la scoperta del mondo degli adulti fatta attraverso gli occhi di un bambino) e le preoccupazioni fondamentali della sua ricerca d'autore (gli aspetti negativi dell'umanit\u00e0, dalla doppiezza di Fox al cinismo di Aschwood; l'innocenza infantile che si rivela essere ignoranza della realt\u00e0 e vuota illusione, una giustizia non uguale per tutti predicata dal magistrato Maskew)\u00bb.\nIl finale.\nLang aveva girato due finali: uno in cui Jeremy si allontana in barca mentre il ragazzo resta sulla spiaggia; Jeremy muore ma la barca continua ad allontanarsi lo stesso perch\u00e9 la sua mano ormai senza vita regge ancora la vela, ed era quello che preferiva.\nLa produzione scelse quello in cui il ragazzo passeggia con la figlia del pastore, Grace, la sua compagna di giochi, e guardando il portone aperto della villa dei Mohune, ora sua propriet\u00e0, si augura che un giorno Jeremy possa tornare.\nLotte Eisner:\n\u00abIl finale aggiunto, come Lang aveva certamente capito, \u00e8 comunque ambiguo nella sua \u00abfelicit\u00e0\u00bb. John \u00e8 contento, ma non sa quello che sa lo spettatore. Per il pubblico, quindi, si tratta di un finale agrodolce. \u00c8 \u00abla carriera di un libertino\u00bb rovesciata, volta verso la redenzione. Ma la conclusione non \u00e8 convenzionale: il cambiamento in Fox \u00e8 motivato. L'uomo che un tempo amava la madre di John, nonostante il cinismo accumulato negli anni, conserva una residua coscienza che la fiducia del ragazzo riesce a risvegliare. Come in \"La confessione della signora Doyle\" e \"La bestia umana\", Lang stabilisce che le scelte morali tendenti verso un finale felice sono le uniche soluzioni possibili.\u00bb\nPatrick Brion:\n\u00abInterrogato dal pastore Glennie, che gli chiede se \u00e8 sicuro del ritorno di Jeremy Fox, John Mohune si limita a rispondere:\"\u00c8 amico mio\". \u00c8 un'idea stupenda far terminare il film con questa battuta, dato che tutta la storia \u00e8 basata sul rapporto amicizia-amore, fiducia-tradimento, onore e delazione.\u00bb"}
{"id": "3940240", "revid": "543975", "url": "https://it.wikipedia.org/wiki?curid=3940240", "title": "Episodi di Peter Punk (prima stagione)", "text": "La prima stagione della serie televisiva Peter Punk \u00e8 stata trasmessa dal 19 marzo 2011 al 17 agosto 2011 in America Latina, mentre in Spagna a partire dal 20 giugno 2011 al 20 settembre 2011. In Italia \u00e8 andata in onda su Disney XD dal 12 marzo 2012."}
{"id": "3940242", "revid": "169529", "url": "https://it.wikipedia.org/wiki?curid=3940242", "title": "Ram Gopal Varma", "text": " \nBiografia.\nVarma ha diretto, scritto e prodotto film di ogni genere: thriller psicologici, film sulla mafia, road movie, pellicole di fanta-politica e musical in diverse lingue.\nHa ottenuro popolarit\u00e0 a Bollywood con il film hindi, \"Shiva\" presentato in anteprima all'International Film Festival of India a Kolkata e \"Rangeela\" (1995). Il film successivo da lui diretto \u00e8 stato \"Satya\" (1998), che ha vinto sei Filmfare Awards, includo il premio della critica per il miglior film, ed \u00e8 stato presentato all'International Film Festival of India del 1998. \"Satya\", insieme al suo film del 2002 \"Company\" (che ha vinto ben sette Filmfare Awards) ed a quello del 2005 \"D\" (di cui \u00e8 anche produttore), forma la \"trilogia dei gangster indiani\".\nFra gli altri film di successo diretti da Varma si possono citare \"Kshana Kshanam\" (1991), \"Gaayam\" (1993), \"Anaganaga Oka Roju\" (1997), \"Kaun\" (1999), \"Jungle\" (2000), \"Bhoot\" (2003), \"Sarkar\" (2005), \"Sarkar Raj\" (2008), \"Rakta Charitra\" (2010) \"Katha Screenplay Darshakatvam Appalaraju\" (2011) e \"Dongala Mutta\" (2011). Uno dei suoi pi\u00f9 recenti successi \u00e8 \"Department\" con Amitabh Bachchan e Rana Daggubati."}
{"id": "3940245", "revid": "1442080", "url": "https://it.wikipedia.org/wiki?curid=3940245", "title": "Jakarta Challenger 2 1990 - Singolare", "text": "Il tabellone singolare del Jakarta Challenger 2 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Mark Keil. In finale ha sconfitto Scott Patridge (tds n. 4) con il punteggio di 6-4, 6-2."}
{"id": "3940246", "revid": "543975", "url": "https://it.wikipedia.org/wiki?curid=3940246", "title": "Episodi di Peter Punk (seconda stagione)", "text": "La seconda stagione della serie televisiva Peter Punk \u00e8 stata trasmessa dal 19 agosto 2011 al 16 dicembre 2011 in America Latina, mentre in Spagna a partire dal 2011. In Italia \u00e8 andata in onda il 22 marzo 2012."}
{"id": "3940255", "revid": "119883802", "url": "https://it.wikipedia.org/wiki?curid=3940255", "title": "Soci\u00e9t\u00e9 G\u00e9n\u00e9rale des Chemins de Fer Economiques", "text": "La Soci\u00e9t\u00e9 G\u00e9n\u00e9rale des Chemins de fer \u00c9conomiques (SGCFE o SE) fu una compagnia belga che oper\u00f2 nei mercati ferroviari e tranviari di diversi paesi europei, come la Francia, l'Italia e lo stesso Belgio.\nStoria.\nIl 14 agosto 1874 fu costituita a Bruxelles la Soci\u00e9t\u00e9 G\u00e9n\u00e9rale des Tramways (SGT) che rappresent\u00f2 un vero e proprio trust finanziario nel settore dei trasporti pubblici quale diretta emanazione del gruppo della Banque de Bruxelles fondata nel 1871 dal finanziere Jacques Errera assieme alla Societ\u00e0 Errera-Oppenheim, Cassel, Brugman e alla Banque Belge de Commerce et d'Industrie.\nIl primo investimento estero di tale holding fu attuato nello stesso 1874 a Torino, con la realizzazione di una rete urbana di 21,5 km e della tranvia Torino-Moncalieri, di 8 km. I numerosi interessi e contatti di Errera portarono la SGT ad investire in Italia e Germania, dove furono costituite tre societ\u00e0, per la gestione delle reti tranviarie di Trieste, Barmen -Eberfeld e Napoli, detenendo altres\u00ec la concessione della ferrovia Bari-Barletta e in seguito quella della rete tranviaria di Firenze. Fra gli impianti gestiti direttamente dalla societ\u00e0 figuravano la ferrovia Biella-Balma e la \nferrovia Biella-Cossato-Vallemosso.\nMorto Errera, nel febbraio 1880 la SGT venne liquidata e rifondata come Soci\u00e9t\u00e9 G\u00e9n\u00e9rale des Chemins de Fer Economiques (SGCFE) a cura di alcune banche belghe, quali la Banque de Bruxelles, la Banque Cassel et Cie e la filiale presso la capitale belga della Banque de Paris et des Pais-Bas, che rilev\u00f2 tutte le attivit\u00e0 della SGT. Nel 1882 il capitale sociale ammontava a 16 milioni di franchi.\nL'azienda, che in poco tempo acquis\u00ec un posto di rilievo nella storia delle societ\u00e0 belghe di trasporti pubblici all'estero, fino al 1893 invest\u00ec la gran parte del capitale in Italia, arrivando a impegnare pi\u00f9 di 17 milioni di franchi per la fondazione di ventiquattro 24 societ\u00e0 di trasporto pubblico.\nAll'inizio del secolo la SGCFE acquis\u00ec una partecipazione nella francese Soci\u00e9t\u00e9 g\u00e9n\u00e9rale des chemins de fer \u00e9conomiques, proprietaria di una vasta rete di ferrovie secondarie, lunga 2429 km, nel paese transalpino.\nNel 1905, assieme alla Sofina e alla Soci\u00e9t\u00e9 g\u00e9n\u00e9rale belge d'entreprises \u00e9lectriques, la SE rilev\u00f2 svariate societ\u00e0 esercenti le tranvie di Barcellona, Bilbao, Buenos Aires e Bangkok. Nello stesso anno partecip\u00f2 all'aumento di capitale della Soci\u00e9t\u00e9 des chemins de fer \u00e9lectriques Nord-Sud de Paris.\nNel 1911 fu socio fondatore della Soci\u00e9t\u00e9 des Exploitation \u00c9lectriques.\nNel 1913 il capitale sociale ammontava a circa 24 milioni di franchi.\nBibliografia.\nUlteriori approfondimenti (non utilizzati nella stesura della voce):"}
{"id": "3940256", "revid": "1543377", "url": "https://it.wikipedia.org/wiki?curid=3940256", "title": "Vicki-Lee Walberg", "text": " Al 2012, la Walberg \u00e8 stata l'ultima delegata britannica a riuscire ad entrare nella top ten del concorso. Successivamente, la Walberg ha lavorato in televisione, comparendo fra l'altro nell'edizione del 2002 del programma \"Play Your Cards Right\" condotto da Bruce Forsyth su ITV."}
{"id": "3940258", "revid": "767487", "url": "https://it.wikipedia.org/wiki?curid=3940258", "title": "I miserabili (film 1925)", "text": "I miserabili (\"Les Mis\u00e9rables\") \u00e8 un film muto del 1925 diretto da Henri Fescourt. La sceneggiatura di Arthur Bern\u00e8de e Henri Fescourt si basa sull'omonimo romanzo di Victor Hugo.\nProduzione.\nIl film fu prodotto dalla Soci\u00e9t\u00e9 des Cin\u00e9romans. Venne girato dal 24 marzo 1925 al 24 dicembre 1925.\nDistribuzione.\nIl film, distribuito dalla Path\u00e9 Consortium Cin\u00e9ma, usc\u00ec nelle sale cinematografiche francesi diviso in quattro parti: il primo episodio, \"Jean Valjean\", fu presentato in prima al Cinema l'Empire il 25 novembre 1925. Il secondo episodio, \"Fantine\", usc\u00ec il 31 dicembre, il terzo, \"Marius\", l'8 gennaio e il quarto e ultimo, \"L'Epop\u00e9e de la rue St. Denis\", il 15 gennaio 1926.\n\"I miserabili\" ebbe una distribuzione internazionale. Negli Stati Uniti, fu presentato in una versione in due parti di 15 rulli, rimontato da Paul Gulick) e distribuito dall'Universal Pictures. La prima parte, dal titolo \"The Soul of Humanity\" e la seconda, \"The Barricades\", vennero date in prima alla Carnegie Hall di New York l'8 luglio. Usc\u00ec poi nelle sale statunitensi il 22 agosto 1927: la prima parte in 11 rulli, la seconda in 8.\nIn Italia, venne distribuito nel 1926 dalla stessa \"Cineromans\" suddiviso in tre parti: la prima dal titolo \"Fantine\" di 3097 metri, la seconda dal titolo \"Cosette\" di 3280 metri, e la terza dal titolo \"Valjean\" di 2568 metri, per un totale di 8945 metri su 9002. Venne ridistribuito nel 1931 in una versione di 3726 metri.\nIn Germania, il film usc\u00ec nel 1927 attraverso la Deulig Europa-Produktion, con il titolo \"Mensch unter Menschen\". Il 17 ottobre 1926, usc\u00ec in Finlandia; il 13 giugno 1927, in Portogallo con il titolo \"Os Miser\u00e1veis\".\nEsistono delle copie del film, un negativo in nitrato 35\u00a0mm e dei positivi 35\u00a0mm. La pellicola \u00e8 stata restaurata e digitalizzata dagli Archivi di stato francesi di Bois d'Arcy in collaborazione con la Cin\u00e9matheque de Toulouse."}
{"id": "3940273", "revid": "767487", "url": "https://it.wikipedia.org/wiki?curid=3940273", "title": "Dedicato a una stella", "text": "Dedicato a una stella \u00e8 un film del 1976 diretto da Luigi Cozzi.\nTrama.\nRichard Lasky, musicista fallito, s'innamora della giovane Stella Glisset. Si incontrano per caso in un ospedale, dove Richard viene a conoscenza, per un malinteso, che la ragazza \u00e8 affetta da un male incurabile: la leucemia.\nProduzione.\nIl film venne girato in Francia; la scena iniziale con l'abbazia di Mont-Saint-Michel sullo sfondo, diverse altre scene a Parigi."}
{"id": "3940274", "revid": "599013", "url": "https://it.wikipedia.org/wiki?curid=3940274", "title": "Chaim Mordechai Aizik Hodakov", "text": "Biografia.\nNato nella citt\u00e0 russa di Beshankovichy il 12 gennaio 1902 dai genitori Sholom Yisroel e Chaya Treina Hodakov, Aizik si spost\u00f2 con loro a Riga, in Lettonia, nel 1904. L\u00ec crebbe seguendo gli insegnamenti del movimento Mussar di Navahrudak, sotto Rabbi Yoel Barantchik. Eccelse in devozione e studio della Torah, dotato di profonda piet\u00e0 e carattere raffinato.\nEducatore e pedagogo per vocazione, il giovane Chaim Mordechai fu nominato preside della scuola \"Torah V'Derech Eretz\" a Riga a soli 18 anni. Ancora giovane, nel 1934, fu incaricato come ispettore delle scuole ebraiche del Ministero dell'Istruzione lettone. I suoi collegamenti col regime dittatoriale di K\u0101rlis Ulmanis e la sua stretta ortodossia, insieme ad un antisocialismo radicale, lo rese impopolare in molti circoli ebraici lettoni.\nRuolo di segretario.\nNel 1950, quando Rabbi Menachem Mendel Schneerson divent\u00f2 il Rebbe del movimento Chabad-Lubavitch, Hodakov divenne Capo del personale e direttore della Segreteria. Fu in seguito nominato presidente della Agudas Chasidei Chabad, l'organizzazione principale che gestisce tutta la rete mondiale delle organizzazioni e istituzioni di Chabad-Lubavitch.\nHodakov rinnov\u00f2 molte strutture e programmi educativi. I suoi consigli e le sue direttive sono state raccolte in un libro intitolato \"The Educator's Handbook\" (\"Manuale dell'Educatore\"). \u00c8 stato un modello esemplare per molti giovani chassidim, per le sue maniere e la sua devozione al Rebbe."}
{"id": "3940276", "revid": "1543377", "url": "https://it.wikipedia.org/wiki?curid=3940276", "title": "Vadim Borisovi\u010d \u0160avrov", "text": ""}
{"id": "3940277", "revid": "61051", "url": "https://it.wikipedia.org/wiki?curid=3940277", "title": "Vadim Borisovich Shavrov", "text": ""}
{"id": "3940284", "revid": "123097770", "url": "https://it.wikipedia.org/wiki?curid=3940284", "title": "Jun Kawagoe", "text": " \u00c8 principalmente conosciuto per aver diretto vari anime basati sulle opere di G\u014d Nagai, Ken Ishikawa ed in alcune occasioni di Sh\u014dtar\u014d Ishinomori. \u00c8 stato inoltre il direttore delle animazioni del videogioco \"\"."}
{"id": "3940293", "revid": "104485", "url": "https://it.wikipedia.org/wiki?curid=3940293", "title": "Stock ittico", "text": "Uno stock ittico (o semplicemente stock) \u00e8 una subpopolazione di una specie di organismo (pesce o invertebrato) soggetto a pesca commerciale. \u00c8 l'unit\u00e0 di base della biologia della pesca.\nDefinizioni.\nIl concetto di stock ittico non coincide con quello di popolazione, ne rappresenta la frazione sfruttabile dai comuni attrezzi da pesca. Dallo stock sono esclusi gli avannotti e i giovanili nella gran parte specie sfruttate commercialmente in cui le fasi precoci hanno uno stile di vita diverso da quello degli adulti. Gli individui di uno stock ittico possono appartenere tutti ad una stessa popolazione (stock unitario) o meno in caso che popolazioni riproduttivamente isolate si riuniscano solo nel periodo di sfruttamento. Uno stock pu\u00f2 essere formato da una sola specie (stock monospecifico) o da pi\u00f9 specie (stock multispecifico): il primo caso \u00e8 pi\u00f9 frequente nei mari freddi mentre il secondo \u00e8 la regola nel mar Mediterraneo.\nNel caso di grandi specie pelagiche migratrici tutti gli individui di ampie estensioni oceaniche possono appartenere allo stesso stock, ad esempio tutti i tonni del Mediterraneo e dell'Oceano Atlantico orientale fanno parte della stessa popolazione e dunque dello stesso stock.\nConservazione.\nLa conoscenza dei limiti spaziali e numerici dei vari stock sfruttati da una o pi\u00f9 marinerie \u00e8 fondamentale per evitare il fenomeno della sovrapesca. \nGli stock multispecifici, soprattutto quelli di specie pelagiche di piccole dimensioni, presentano seri problemi a causa del fenomeno del \"gregarismo per taglia\" a causa del quale giovanili di specie commerciali di grossa taglia (ad esempio il tonno rosso) si uniscono a banchi di specie di simili dimensioni come le sardine o le acciughe finendo per venire catturati nelle reti da circuizione.\nParametri dello stock ittico.\nUno stock la cui consistenza numerica sia all'incirca costante si trova in uno stato di equilibrio dinamico tra le \"forze di incremento\" e le \"forze di decremento\"."}
{"id": "3940295", "revid": "599013", "url": "https://it.wikipedia.org/wiki?curid=3940295", "title": "Suore francescane missionarie di Cristo", "text": "Le Suore Francescane Missionarie di Cristo, dette di Sant'Onofrio, sono un istituto religioso femminile di diritto pontificio: le suore di questa congregazione pospongono al loro nome la sigla F.M.d.C.\nStoria.\nLe origini della congregazione risalgono al collegio aperto nel 1882 presso la chiesa di Sant'Onofrio a Rimini dalla terziaria francescana Faustina Zavagli che prese il nome di Madre Teresa di Ges\u00f9 Crocefisso.\nIl collegio fu eretto canonicamente nel 1886 e nel 1887 la fondatrice dett\u00f2 alle sue suore le prime costituzioni.\nL'istituto, aggregato all'Ordine dei Frati Minori Cappuccini dal 1906, ricevette il pontificio decreto di lode il 24 gennaio 1944 e l'approvazione definitiva della Santa Sede il 21 novembre 1959.\nAttivit\u00e0 e diffusione.\nLe suore si dedicano principalmente all'istruzione e all'educazione in scuole materne ed elementari, all'assistenza agli anziani e agli ammalati in ospedali e case di riposo, alla pastorale parrocchiale e all'attivit\u00e0 missionaria.\nOltre che in Italia, sono presenti in Brasile, Etiopia, Romania, Tanzania; la sede generalizia \u00e8 a Rimini.\nAlla fine del 2008 la congregazione contava 187 religiose in 23 case."}
{"id": "3940304", "revid": "34392", "url": "https://it.wikipedia.org/wiki?curid=3940304", "title": "Raisat", "text": ""}
{"id": "3940307", "revid": "767487", "url": "https://it.wikipedia.org/wiki?curid=3940307", "title": "Scontri stellari oltre la terza dimensione", "text": "Scontri stellari oltre la terza dimensione (\"Starcrash\") \u00e8 un film di fantascienza del 1978, diretto dal regista Luigi Cozzi con lo pseudonimo di Lewis Coates. Il film, girato sulla scia del successo di \"Guerre stellari\", \u00e8 ricordato per le musiche di John Barry.\nTrama.\nUna nave spaziale dell'Imperatore dell'universo viene attaccata da un'arma sconosciuta che ne provoca la distruzione, non senza che prima tre moduli di salvataggio se ne siano distaccati. L'avventuriera fuorilegge Stella Star e il suo inseparabile amico Akton, dotato di poteri speciali, si imbattono in una delle navicelle alla deriva ma non fanno in tempo a scoprire l'identit\u00e0 dell'occupante che vengono catturati dalle astronavi della polizia e condannati ai lavori forzati su due pianeti diversi.\nPoco tempo dopo tuttavia, grazie alle loro riconosciute abilit\u00e0 di pilota e di navigatore, i due compagni vengono graziati dall'imperatore cosmico e assoldati per aiutarlo a difendere il regno dal terribile Conte Zarth Arn, dispotico tiranno pronto a tutto pur di dominare l'intero universo. L'imperatore li invia, assieme al fedele robot Elle e al Capo della polizia Thor , alla ricerca del pianeta fantasma dove il Conte ha la sua base segreta, per distruggerla.\nSeguendo la traccia dei moduli di salvataggio Stella e Elle atterrano su un pianeta dominato da un popolo di donne amazzoni che li catturano in quanto alleate del Conte Zarth Arn . Riescono a fuggire e, dopo aver affrontato un mostro meccanico enorme, si rifugiano sulla loro astronave e distruggono tutte le astronavi delle amazzoni lanciate al loro inseguimento. In seguito rintracciano un altro modulo su un pianeta perennemente immerso nel ghiaccio ma Stella ed Elle possono solo constatare la morte di tutti gli occupanti.\nNel frattempo Thor si rileva essere un traditore, fedele al Conte Zarth Arn, e cerca di ripartire lasciando i due esploratori al freddo esterno, certo che non sopravviveranno. Akton riesce tuttavia ad uccidere il traditore e a recuperare Stella ed Elle, che \u00e8 riuscito a proteggere le funzioni vitali della donna e a mantenerla in vita. L'utilizzo dei poteri del giovane la fa riprendere completamente cos\u00ec possono ripartire.\nInfine Stella atterra assieme a Elle in un pianeta abitato da grotteschi uomini primitivi, che distruggono il robot e prendono Stella prigioniera conducendola in un labirinto di grotte. Stella viene salvata da un personaggio mascherato, che si rivela essere il giovane Raima figlio dell'Imperatore, unico sopravvissuto della missione imperiale alla ricerca del pianeta fantasma. I due vengono raggiunti da Akton, che rivela loro che il pianeta in cui si trovano, Diamantia, \u00e8 proprio quello che stavano cercando.\nPenetrati nella base segreta del Conte Zarth Arn apparentemente vuota, i tre vengono fermati dallo stesso Conte e dalle sue truppe, il quale gli rivela l'intenzione di far esplodere il pianeta assieme all'imperatore che sta sopraggiungendo in loro aiuto; il Conte li lascia quindi prigionieri di due \"Golem\" robotici. Akton si sacrifica per permettere a Stella e Raima di fuggire. Nel frattempo giunge l'Imperatore, che trova il modo di garantire la fuga a tutti prima della distruzione del pianeta.\nTornato alla base, l'imperatore intende sconfiggere il Conte con un attacco a sorpresa alla sua base spaziale, ma l'azione delle truppe imperiali viene vanificata dalla strenua difesa dei ribelli. L'unica speranza \u00e8 quindi condurre un attacco suicida con un'intera nave spaziale contro la base del Conte. Stella e Raimi, assieme al rigenerato robot Elle, riescono nell'impresa e l'universo potr\u00e0 cos\u00ec godere di un periodo di pace.\nProduzione.\nIn una intervista del 1977 per la rivista \"Variety\", il regista Luigi Cozzi descrisse \"Scontri stellari oltre la terza dimensione\" come \"science fantasy\" in opposizione alla fantascienza. Cozzi afferm\u00f2 inoltre che seppure la gente ipotizzi che \"Scontri stellari\" fosse un tentativo di capitalizzare la popolarit\u00e0 di \"Guerre stellari\", la progettazione dell'immagine e il suo copione sono stati sviluppati prima dell'uscita del film di George Lucas. Il produttore e sceneggiatore del film Nat Wachsberger e suo figlio, il produttore Patrick Wachsberger, che aveva appena sviluppato la compagnia di produzione statunitense Film Enterprises Productions, firmarono il contratto per il film nel maggio 1977 durante il Festival di Cannes, dopo avere visto del lavoro esemplificativo sviluppato di Cozzi per gli investitori.\nLa maggior parte delle riprese si svolse negli studi di Cinecitt\u00e0 a Roma. \"The Hollywood Reporter\" scrisse che le riprese ebbero luogo anche in Marocco, Tunisia e a Hollywood. Era previsto che il film fosse completato entro la met\u00e0 di dicembre del 1977. Il budget fu il corrispettivo di 4 milioni di dollari.\nL'attore Christopher Plummer disse della produzione del film: \"Datemi Roma tutti i giorni. Far\u00f2 anche dei porno a Roma, fintanto che riesco a stare a Roma. Arrivare a Roma fu la cosa pi\u00f9 importante che accadde quella volta per quanto mi riguarda. Penso che si svolse tutto in tre giorni circa a Roma quella volta. Fu girato tutto in una volta sola\". Rispetto al suo ruolo di Imperatore, disse, \"Come fai a fare la parte dell'Imperatore dell'Universo? Che ruolo meraviglioso da recitare. Mette Dio in un momento molto rischioso, vero? \u00c8 molto insicuro, Dio, quando l'Imperatore \u00e8 in giro\".\nCozzi dichiar\u00f2 che le miniature erano state completate da artisti italiani, mentre gli sviluppatori americani erano stati assunti per gli effetti speciali, tra cui la fotografia subacquea, la fotografia al computer e gli effetti meccanici. Le riprese richiesero oltre sei mesi e furono spesso interrotte a causa di problemi di finanziamento. Il film venne originariamente realizzato per l'American International Pictures, ma, dopo aver visto il montaggio finale, questa rifiut\u00f2 di distribuirlo. Subentr\u00f2 al suo posto la New World Pictures.\nDistribuzione.\nIl film usc\u00ec in Germania Ovest il 21 dicembre 1978, in Italia il 15 gennaio 1979, negli USA il 9 marzo 1979 e in Francia il 28 marzo 1979. Nel mercato internazionale \u00e8 stato distribuito con i titoli \"Starcrash\", \"The Adventures of Stella Star\", \"Female Space Invaders\".\nAccoglienza.\nLa pellicola fu accolta alla sua uscita da recensioni caustiche, ma nel corso del tempo ha raccolto un certo seguito da parte dei fan ed \u00e8 in parte stata rivalutata dalla critica anglosassone. \u00c8 ricordata per le musiche di John Barry.\nCritica.\nChiavini, Pizzo e Tetro (2001) scrivono che \"pur nell'inferiorit\u00e0 di mezzi, il film di Cozzi resta un divertente viaggio nella space opera di gran moda nell'epoca d'oro della fantascienza, colmo di omaggi e citazioni\".\nFantafilm definisce la pellicola \"una folle girandola di situazioni che attingono a \"Flash Gordon\", \"Barbarella\", \"Star Trek\", \"Guerre stellari\" (e l'elenco potrebbe continuare), condotta (pensiamo) volutamente su toni da parodia. I personaggi, appena abbozzati, vivono un'avventura in uno spazio intergalattico surrealmente illuminato da stelle e pianeti multicolori o si aggirano tra scenografie di cartapesta. Combattono contro scheletrici robot armati che fanno il verso alle creazioni di Harryhausen, contro inguardabili trogloditi e viaggiano a bordo di astronavi giocattolo.\""}
{"id": "3940310", "revid": "729019", "url": "https://it.wikipedia.org/wiki?curid=3940310", "title": "UFC 29", "text": "UFC 29: Defense of the Belts \u00e8 stato un evento di arti marziali miste tenuto dalla Ultimate Fighting Championship il 16 dicembre 2000 al Differ Ariake Arena di Tokyo, Giappone.\nRetroscena.\n\u00c8 stato l'ultimo evento organizzato dall\"'UFC-J\", ovvero la controparte nipponica dell'UFC, nonch\u00e9 l'ultimo evento organizzato dall'UFC in Giappone fino al 2012, quando torn\u00f2 nel paese del sol levante grazie all'evento UFC 144.\nQuesto evento divenne famoso anche perch\u00e9 si assistette alla prima sconfitta in UFC della leggenda dell'organizzazione e membro della \"hall of fame\" Matt Hughes, che successivamente dominer\u00e0 la divisione dei pesi welter; colui che lo sconfisse, Dennis Hallman, fu anche il primo a battere Hughes in una gara per la promozione Extreme Challenge: entrambe le volte vinse per sottomissione, la prima volta in 17 secondi e la seconda in 20 secondi.\nFu l'ultimo evento con l'UFC di propriet\u00e0 della SEG, la quale successivamente and\u00f2 in bancarotta e vendette l'organizzazione alla Zuffa."}
{"id": "3940317", "revid": "709565", "url": "https://it.wikipedia.org/wiki?curid=3940317", "title": "Doppia sentenza", "text": "Doppia sentenza (\"Softly Softly\"; reintitolata \"Softly Softly: Task Force\" dal 1969) \u00e8 una serie televisiva britannica in 269 episodi trasmessi per la prima volta nel corso di 12 stagioni dal 1966 al 1976.\n\u00c8 uno spin-off della serie televisiva \"Z Cars\" (1962-1978, 799 episodi). \"Doppia sentenza\" ha avuto a sua volta prodotto uno spin-off: \"Barlow at Large\" (1971-1975, 29 episodi).\n\u00c8 una serie del genere poliziesco incentrata sulle vicende di una squadra di detective del Criminal Investigation Department nella regione immaginaria inglese di Wyvern. I personaggi principali sono i detective Charles Barlow (interpretato da Stratford Johns, che lasci\u00f2 la serie nel 1972) e il detective John Watt (interpretato da Frank Windsor). I due personaggi si ritroveranno ad indagare ancora insieme da protagonisti in altre due serie spin-off di breve durata: \"Jack the Ripper\" (1973, 6 episodi) e \"Second Verdict\" (1976, 6 episodi).\nProduzione.\nLa serie, ideata da Elwyn Jones, fu prodotta da British Broadcasting Corporation e girata nel Kent in Inghilterra.\nRegisti.\nTra i registi di \"Softly Softly\" sono accreditati:\nTra i registi di \"Softly Softly: Task Force\" sono accreditati:\nDistribuzione.\nLa serie fu trasmessa nel Regno Unito dal 5 gennaio 1966 al 15 dicembre 1976 sulla rete televisiva BBC One. In Italia \u00e8 stata trasmessa con il titolo \"Doppia sentenza\"."}
{"id": "3940319", "revid": "46931", "url": "https://it.wikipedia.org/wiki?curid=3940319", "title": "Softly Softly", "text": ""}
{"id": "3940321", "revid": "287204", "url": "https://it.wikipedia.org/wiki?curid=3940321", "title": "Giuseppe Borghi", "text": "Carriera letteraria.\nFu grande conoscitore della prosa di Dante e traduttore apprezzato dal greco di Pindaro. Di questo autore pubblic\u00f2 dapprima una traduzione delle \"Itsmiche\", quindi delle \"Odi\".\nNel 1831 pubblic\u00f2 una raccolta di ventuno inni, a sfondo religioso, che gli diede una discreta notoriet\u00e0. Gli inni si rifanno vagamente alla lirica religiosa del Manzoni, con il quale sembra fosse in contatto, quando lo stesso andava a \"risciacquare i panni in Arno\". Di tale amicizia e costante carteggio tra Manzoni e Borghi parlano vari autori, tra cui Cordovani, in una piccola nota rievocativa del poeta. Citando il \"Carteggio del Manzoni, stampato dallo Sforza e dal Gallereschi\" cita le seguenti note:\n\"Carissimo e pregiatissimo amico...\" (Carteggio di Alessandro Manzoni a cura di Giovanni Sforza e Giuseppe Gallereschi, p. II.357)\n\"I vostri versi son da gustarsi e da assaporarsi e da farsene buon nutrimento...\" (Op. cit II p. 501)"}
{"id": "3940323", "revid": "599013", "url": "https://it.wikipedia.org/wiki?curid=3940323", "title": "Scott Higginbotham", "text": "Biografia.\nNato a Subiaco, un sobborgo di Perth in Australia Occidentale, Higginbotham si \u00e8 formato rugbisticamente nel Queensland nelle giovanili dei Reds, per i quali esord\u00ec in prima squadra nel corso del Super 14 2008 contro i neozelandesi Blues a Brisbane.\nImpostosi come titolare nel ruolo di flanker, Higginbotham vinse nel 2011 il Super Rugby con la sua squadra, il primo titolo vinto dal Queensland nell'epoca professionistica. \nNel 2013 Higginbotham firm\u00f2 un contratto di due anni con i Melbourne Rebels, squadra di cui divent\u00f2 il capitano a partire dal 2014; durante il Super Rugby 2015, ultimo anno giocato con i Rebels, super\u00f2 Owen Finegan divenendo il giocatore di mischia ad aver segnato pi\u00f9 mete nella storia del Super Rugby.\nNel 2015 entr\u00f2 a far parte, con un contratto di due anni, della squadra giapponese dei NEC Green Rockets militante nel campionato Top League; prima di iniziare la sua esperienza rugbistica in Giappone, gioc\u00f2 e vinse con la maglia di Brisbane City l'edizione 2015 del National Rugby Championship. Con la firma di un contratto di tre anni nel 2016, Higginbotham ritorn\u00f2 nei Reds per disputare il Super Rugby 2017.\nGi\u00e0 internazionale per l'Australia nella selezione a sette, esord\u00ec in Nazionale maggiore allo Stade de France nel novembre 2010, quando gli \"Wallabies\" vinsero con un netto 59-16 sulla ; successivamente ha fatto parte della selezione nazionale che ha vinto il Tri Nations 2011 e che si \u00e8 classificata al terzo posto alla in Nuova Zelanda. Pur disputando una sola partita contro il , fece parte della selezione australiana che vinse il The Rugby Championship 2015. Non fu convocato dal commissario tecnico dei \"Wallabies\" Michael Cheika per la Coppa del Mondo di rugby 2015.\nIl 6 febbraio 2017 Higginbotham fu arrestato insieme ad un amico con l'accusa di aver aggredito un pubblico ufficiale e di essere entrato senza permesso in un edificio della polizia."}
{"id": "3940325", "revid": "88740", "url": "https://it.wikipedia.org/wiki?curid=3940325", "title": "Stock", "text": ""}
{"id": "3940332", "revid": "767487", "url": "https://it.wikipedia.org/wiki?curid=3940332", "title": "Il gatto nero (film 1989)", "text": "Il gatto nero \u00e8 un film, inedito in Italia e mai doppiato in lingua italiana, diretto dal regista Luigi Cozzi. \u00c8 conosciuto anche come \"Suspiria de Profundis\" e \"Demons 6: Armagedon\". Nonostante il titolo, non ha alcun legame con l'omonimo racconto di Edgar Allan Poe.\nTrama.\nIl regista Marc sta cercando di girare un film ispirato al romanzo \"Suspiria de Profundis\" di Thomas De Quincey. La sua compagna Anne dovrebbe interpretare la terribile strega Levana, ma quest'ultima non gradisce e ritorna in vita a perseguitare la coppia."}
{"id": "3940333", "revid": "120659973", "url": "https://it.wikipedia.org/wiki?curid=3940333", "title": "Spekkoek", "text": "Spekkoek (scritto Spekuk in Indonesiano) o pi\u00f9 popolarmente chiamata (Kue) Lapis legit in Indonesia \u00e8 una torta a strati tipica della cucina olandese. Ebbe origine durante il periodo coloniale nelle Indie Orientali Olandesi, forse un adattamento di una ricetta olandese agli ingredienti locali. La torta sarebbe quindi una versione \"Indische\" (termine per indicare gli olandesi che hanno vissuto per anni in Indonesia durante il periodo coloniale) della \"Baumkuchen\" e contiene spezie come cannella, chiodi di garofano, macis ed anice.\nIn Indonesia \u00e8 un dolce molto popolare conosciuto come \"Lapis legit\", che letteralmente significa \"torta (molto) ricca\": infatti, un dolce di centimetri 20 \u00d7 20 pu\u00f2 contenere sino a 30 tuorli d'uovo, 500 grammi di burro e 400 di zucchero.\nIl nome di questo dolce deriva dalla sua struttura: strati sottilissimi (fino a diciotto), sovrapposti l'uno sull'altro. Questo rende la preparazione dello \"Spekkoek\" un processo molto intenso ed elaborato. Il prodotto finale \u00e8 quindi piuttosto costoso (circa 20 euro al chilogrammo nel 2010). In Indonesia, uno \"Spekkoek\" di centimetri 20 x 20 pu\u00f2 costare sino a 400.000 rupie.\nIn Indonesia, lo \"Spekkoek\" viene preparato durante le celebrazioni per il Capodanno cinese, Eid ul-Fitr e il Natale. \u00c8 anche servito o dato in regalo in molte festivit\u00e0 locali e, a volte, in compleanni e matrimoni. Nei Paesi Bassi \u00e8 un tipico dessert abbinato al \"rijsttafel\".\nN.B.: in realt\u00e0, \"Spekkoek\" e \"Kue lapis\" sono differenti. Il \"Kue lapis\" \u00e8 fatto ugualmente a strati, ma con farina di riso ed \u00e8 cotto a vapore; mangiandolo, d\u00e0 una sensazione pi\u00f9 appiccicosa.\nIl \"kue lapis\" rientra fra i \"kue\", tipici biscotti e paste che vengono prodotti in Indonesia."}
{"id": "3940335", "revid": "223320", "url": "https://it.wikipedia.org/wiki?curid=3940335", "title": "Lapis legit", "text": ""}
{"id": "3940339", "revid": "135224", "url": "https://it.wikipedia.org/wiki?curid=3940339", "title": "Renzo Francescotti", "text": "Biografia.\nSuo padre, originario della Val Giudicarie, era controllore zootecnico nelle valli di Non e di Sole; sua madre, maestra in un paese non lontano da Cles era di Pedersano, paese nei pressi di Rovereto.\nRenzo a 17 anni perde il padre molto amato, per il quale ha scritto poesie incluse nella sua prima raccolta di versi \"Niente e qualcosa \u00e8 la vita\", che raccoglie poesie scritte tra i 16 e i 23 anni. \nNel febbraio del 1968, con un gruppo di studenti dell'Istituto \u201cTambosi\u201d di Trento, fonda il Gruppo Interpretativo Giovanile che si intitoler\u00e0 a Pablo Neruda nel 1972, all'indomani della morte del grande poeta sudamericano del quale il Gruppo aveva recitati versi sin dal 1969. Il Gruppo \u201cNeruda\u201d ha al suo attivo circa 700 letture, recital e soprattutto spettacoli di poesia, musica, canto, pittura messi in scena in Trentino Alto Adige, Veneto, Lombardia, Emilia Romagna, Piemonte e all'estero, in Ungheria, Germania e Francia. I testi degli spettacoli, in italiano ma pi\u00f9 spesso in dialetto, sono di Renzo Francescotti, tratti dalle sue raccolte di poesia e dai suoi poemetti.\nCon al suo attivi oltre cinquanta libri Renzo Francescotti \u00e8 uno scrittore che utilizza vari registri linguistici; la sua produzione si inscrive in vari generi letterari: la poesia in dialetto e in lingua nazionale, la narrativa, i saggi storici, letterari e artistici, il teatro, il giornalismo.\nDel 1968 \u00e8 il suo primo libro di versi in dialetto, \"El ritorno\", primo di tre poemetti il dialetto trentino sul tema dell'emigrazione, che saranno ripubblicati in unico volume, \"Emigranti\" (1988).\nA 26 anni, nel 1966, Francescotti pubblica a Torino \"Il Battaglione Gherlenda\" - romanzo storico sulla resistenza trentina che \u00e8 stato preceduto l'anno prima dal saggio \"La Resistenza nel Tesino\" - primo suo romanzo e primo di una serie di sei romanzi ambientati tra le due Guerre mondiali. Sono romanzi che dal Trentino si allargano in altre regioni e all'estero, in cui i temi sociali e storici, anticipati in saggi storici precedenti, sono raccontati in un personale tono epico-lirico.\nHanno scritto su questo autore prefazioni e recensioni critici e autori famosi come Giorgio B\u00e0rberi Squarotti, Tullio De Mauro, Cesare Vivaldi, Giacinto Spagnoletti, Raffaele De Grada, Paolo Ruffilli, Isabella Bossi Fedrigotti, Franco Loi.\nNel 1981 Tavo Burat lo definiva \u201cuno dei maggiori \u2018dialettali\u2019 contemporanei\u201d, mentre nel 1987 Tullio De Mauro lo citava assieme a suoi versi nel suo saggio \"L'Italia delle Italie\".\nIl suo poemetto \"Celtica\" (1997) \u00e8 stato tradotto e pubblicato l'anno seguente in Romania. Il suo capolavoro in dialetto \u00e8 considerato \"L\u00f3vi solagni-Lupi solitari\", un poema di 350 pagine che unifica cinque poemetti, introdotto da un saggio del poeta e saggista piemontese Tavo Burat che cos\u00ec conclude: \u201cCon questo poema Lovi solagni-Lupi solitari - portato avanti caparbiamente per l'arco di dodici anni, Renzo Francescotti ha dato al Trentino la pi\u00f9 esemplare opera della sua letteratura dialettale, oltre che un poema che ha ben pochi esempi analoghi in campo nazionale\".\nAlcune sue opere sono state tradotte in inglese e pubblicate nel volume \"Dialect poetry of Central and Northern Italy. A Trilingual Anthology\" realizzato dal dipartimento di lingue e letterature moderne dell'Universit\u00e0 della Citt\u00e0 di New York.\nOpere.\n\"(elenco parziale)\""}
{"id": "3940342", "revid": "729019", "url": "https://it.wikipedia.org/wiki?curid=3940342", "title": "UFC 37", "text": "UFC 37: High Impact \u00e8 stato un evento di arti marziali miste tenuto dalla Ultimate Fighting Championship il 10 maggio 2002 al CenturyTel Center di Bossier City, Stati Uniti.\nRetroscena.\nIl match per il titolo dei pesi medi vinto da Murilo Bustamante venne ricordato come \"l'incontro del doppio tap-out\": infatti Bustamante riusc\u00ec a sottomettere Matt Lindland gi\u00e0 nel primo round grazie ad un armbar, e il lottatore brasiliano lasci\u00f2 la presa quando vide l'avversario apparentemente battere il tap-out e l'arbitro urlare la fine dell'incontro, ma successivamente Lindland lament\u00f2 il fatto di non aver effettuato alcun tap-out, e cos\u00ec il direttore di gara decise di far ricominciare la sfida da capo; Bustamante sottomise l'avversario un'altra volta, questa volta con uno strangolamento nel terzo round, e vinse l'incontro.\nDopo quell'incontro Murilo Bustamante decise di lasciare l'UFC per tentare un'avventura nella promozione giapponese Pride, lasciando cos\u00ec il titolo vacante.\nL'evento vide l'esordio in UFC del futuro campione dei pesi welter Robbie Lawler, il quale arriver\u00e0 a vincere il titolo di categoria ben 12 anni dopo."}
{"id": "3940343", "revid": "102491469", "url": "https://it.wikipedia.org/wiki?curid=3940343", "title": "Siamo meridionali", "text": "Siamo meridionali \u00e8 il primo album di Mimmo Cavallo, pubblicato nel 1980 dalla CGD.\nCollegamenti esterni.\nL'album su discogs"}
{"id": "3940345", "revid": "1982", "url": "https://it.wikipedia.org/wiki?curid=3940345", "title": "Dorsa di 433 Eros", "text": "Segue una lista dei dorsa presenti sulla superficie di 433 Eros. La nomenclatura di 433 Eros \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nI dorsa di Eros portano i nomi di astronomi che hanno contribuito all'esplorazione ed allo studio dell'asteroide.\nSono tutte state identificate durante la missione della sonda NEAR, l'unica ad avere finora raggiunto Eros."}
{"id": "3940356", "revid": "61051", "url": "https://it.wikipedia.org/wiki?curid=3940356", "title": "Argus Motoren GmbH", "text": ""}
{"id": "3940357", "revid": "64066805", "url": "https://it.wikipedia.org/wiki?curid=3940357", "title": "Van Persie", "text": ""}
{"id": "3940359", "revid": "339392", "url": "https://it.wikipedia.org/wiki?curid=3940359", "title": "Padre Maronno", "text": ""}
{"id": "3940362", "revid": "125862279", "url": "https://it.wikipedia.org/wiki?curid=3940362", "title": "La Sportiva", "text": "La Sportiva \u00e8 un'azienda italiana che produce calzature ed abbigliamento tecnico dedicato agli sport di montagna.\n\u00c8 tra i leader mondiali nella vendita di scarpette da arrampicata e scarponi d'alta montagna. Nel suo catalogo ci sono anche scarponi da escursionismo e da arrampicata su ghiaccio, scarpe da trail running, scarponi dedicati al mondo dello sci alpinismo ed abbigliamento tecnico da montagna e sci alpinismo.\nLa sede principale si trova a Ziano di Fiemme, in Trentino Alto-Adige, dove vengono prodotti tutti i modelli pi\u00f9 tecnici e di alta gamma.\nL'azienda si affida ad altri due centri produttivi situati a Montebelluna, in provincia di Treviso, e in Cina.\nStoria.\nLa storia dell'azienda inizia negli anni venti in Trentino-Alto Adige dove il fondatore, Narciso Delladio, un calzolaio, costruisce artigianalmente zoccoli di legno e scarponi di pelle per gli agricoltori e boscaioli della Val di Fiemme e della Val di Fassa. La fondazione si fa risalire al 1928 con la partecipazione di Delladio alla Fiera Campionaria di Milano. Il nome dell'azienda allora era \"Calzoleria Sportiva\".\nRisale alla fine degli anni quaranta il brevetto relativo ad uno speciale sistema di allacciatura che sar\u00e0 utilizzato successivamente della pi\u00f9 importanti fabbriche di calzature. La fine della guerra porta a un'ulteriore crescita della domanda di scarponi da montagna, cosa che spinge Narciso Delladio ad assumere nuovi collaboratori.\nNegli anni cinquanta entra a far parte dell'azienda la seconda generazione Delladio con il figlio Francesco. L'azienda apre un laboratorio a Tesero dove si fabbricano scarponi da sci e il nome cambia in \"La Sportiva\". Il marchio inizia a varcare i confini europei, facendosi conoscere grazie ad un campionario estivo ed invernale completo ed innovativo.\nNegli anni settanta entra nell'azienda la terza generazione Delladio con i figli di Francesco, Lorenzo, Marco e Luciano. Con l'avvento degli scarponi da sci in plastica, il settore viene lentamente abbandonato e l'azienda si concentra sugli scarponi da montagna.\nGli anni ottanta segnano il passaggio alla produzione di scarpette da free climbing ed i pi\u00f9 forti arrampicatori al mondo iniziano ad usare le scarpette La Sportiva. Heinz Mariacher, Luisa Iovane, Manolo, Roberto Bassi, Stefan Glowacz, Didier Raboutou e altri si arrampicano con i modelli Mariacher, Mega, Kendo e Tao.\nNel 1991, dalla collaborazione tra Giuliano Jellici ed alcuni tra gli atleti dell'azienda, nasce il modello Mythos. Nello stesso anno viene acquisito il 50% di una societ\u00e0 francese che si trasforma in La Sportiva France. Nel 1995 la sede di Tesero evidenzia i segni di un sotto-dimensionamento rispetto alle nuove esigenze produttive ed organizzative. Si d\u00e0 quindi il via ai lavori del modernissimo stabilimento a Ziano di Fiemme, ai piedi delle Dolomiti, che verr\u00e0 inaugurato nel 1996.\nNel 1997 esce dall'azienda uno dei tre fratelli, Luciano. E nel 1998 entra nel capitale dell'azienda The North Face, societ\u00e0 americana leader nel settore dell'abbigliamento e equipaggiamento per lo sport outdoor: inizialmente con il 20% destinato, secondo gli accordi, a raggiungere il 51% nell'arco di cinque anni. Parallelamente The North Face diventa il distributore esclusivo dei prodotti La Sportiva per il Nord America. L'intesa crea per\u00f2 qualche problema e due anni pi\u00f9 tardi, nel 2000, la famiglia Delladio chiede l'annullamento dell'accordo e riacquista la quota ceduta nel 1998.\nCon il passare degli anni aumentano i modelli presenti nel catalogo dell'azienda, passando dal free climbing all'alpinismo estremo. Nel 2009 viene introdotto Stratos, scarpone dedicato allo sci alpinismo che adotta nuove soluzioni tecniche.\nNel maggio 2011 \u00e8 raggiunto un maxi accordo con una societ\u00e0 cinese, la Fulgent Sun Group, gi\u00e0 da anni partner produttivo: viene costituita la Fujian La Sportiva Co. per la distribuzione. Sempre nel 2011 viene presentata alla fiera outdoor Ispo di Monaco di Baviera la prima collezione apparel che uscir\u00e0 nei negozi di tutto il mondo durante la stagione invernale 2012-2013.\nNell'ottobre 2017 Lorenzo rileva le quote del fratello Marco, diventando l'unico azionista dell'azienda in cui gi\u00e0 da tempo c'\u00e8 anche una esponente della quarta generazione Delladio, Giulia, con il ruolo di responsabile delle strategie di marketing.\nScarpette e Scarponi.\nNel seguente elenco alcuni dei prodotti pi\u00f9 famosi dall'azienda, con la data di introduzione:\nAtleti.\nNel seguente elenco alcuni dei pi\u00f9 noti atleti sponsorizzati dall'azienda, per attivit\u00e0:"}
{"id": "3940370", "revid": "1566286", "url": "https://it.wikipedia.org/wiki?curid=3940370", "title": "Henri Fescourt", "text": "Lavor\u00f2 anche come sceneggiatore e produsse un suo film.\nBiografia.\nLaureato in diritto ma deciso di dedicarsi alla musica, trov\u00f2 lavoro come segretario di un teatro e poi come redattore di un giornale. Scrisse alcune sceneggiature per il cinema che vennero usate da Louis Feuillade, all'epoca direttore artistico della Gaumont. Fescourt esord\u00ec come regista nel febbraio 1912. Nel 1920, partecip\u00f2 alla fondazione del Club des amis du septi\u00e8me art, il club degli amici della settima arte.\nRealizz\u00f2, tra il 1912 e il 1942, numerosi tra corto e lungometraggi, tra i quali si ricordano nel 1930 \"La Maison de la fl\u00e8che\" con Annabella e, nel 1938, \"Il bar del sud\" con Charles Vanel. \nDal 1942 al 1944, insegn\u00f2 all'IDHEC e, dal 1943 al 1946, all'\u00c9cole Technique de Photographie et de Cin\u00e9ma de la rue de Vaugirard, dove aveva insegnato in precedenza Germaine Dulac. Dal 1945, fu il rappresentante del sindacato dei tecnici C.G.T. alla commissione di controllo dei film, carica da cui diede le dimissioni nel 1953."}
{"id": "3940378", "revid": "1543377", "url": "https://it.wikipedia.org/wiki?curid=3940378", "title": "Episodi di Touch (prima stagione)", "text": "La prima stagione della serie televisiva Touch, composta da tredici episodi, \u00e8 stata trasmessa in prima visione negli Stati Uniti da Fox dal 25 gennaio 2012. Dopo l'anteprima dell'episodio pilota, la stagione \u00e8 in onda dal 22 marzo 2012; la trasmissione della prima stagione era inizialmente terminata il 31 maggio 2012 con la messa in onda del 12\u00ba ed ultimo episodio, ma successivamente in estate la Fox ha annunciato un 13\u00ba episodio-bonus, trasmesso il 14 settembre 2012.\nIn Italia, la stagione \u00e8 andata in onda in prima visione assoluta sul canale satellitare Fox dal 20 marzo 2012 all'11 aprile 2013, proposta la settimana seguente la messa in onda originale. L'episodio pilota \u00e8 stato trasmesso in chiaro da Cielo il 21 aprile 2012.\nConnessioni.\nTrama.\nUn ragazzo di nome Jake (David Mazouz) \u00e8 seduto in cima ad una torre radio intento a tracciare una spirale di numeri sulle pagine di un quaderno. Ha undici anni e non ha mai parlato, ma grazie ad una voce fuori campo, ci spiega che il rapporto seguito nei suoi calcoli complessi \u00e8 di 1 a 1.618. In questa particolare formula matematica sono nascosti dei moduli che collegano tra loro tutti gli individui destinati ad incontrarsi sotto sua attenta supervisione. Dall'altra parte della citt\u00e0 il padre Martin Bohm (Kiefer Sutherland) continua del tutto ignaro a svolgere il suo lavoro come addetto bagagli all'aeroporto JFK. Dopo essere stato un reporter di fama, Martin ha cambiato radicalmente la sua vita in seguito alla morte della moglie, vittima dell'attentato alle Torri Gemelle. Con l'aiuto di Artur Teller (Danny Glover), che studia proprio i bambini come Jake, e l'assistente sociale Clea Hopkins (Gugu Mbatha-Raw) cercher\u00e0 di interpretare i rapporti numerici per rintracciare le persone coinvolte e metterle in contatto tra loro.\n1+1=3.\nTrama.\nLa vita di Martin e Jake si \u00e8 legata a filo doppio con quella di un ragazzo indiano che doveva portare le ceneri del padre a New York, una hostess, un malavitoso russo, un improbabile rapinatore e un uomo malato di nome Arnie. I numeri continuano a fare da padrone, in particolare il ricorrente 318, numero dell'autobus visto nella prima puntata, e adesso sotto la campanella del banco di pegni di Arnie. Padre e figlio dovranno trovare il modo di comprendersi reciprocamente non solo per districare l'intreccio di fili che legano le persone, ma soprattutto per dare un nuovo senso al loro rapporto e, nel caso di Martin, trovare uno scopo in una vita che ha iniziato ad andare a pezzi dopo la morte della moglie nel crollo delle Torri Gemelle. Destino o casualit\u00e0? In questo secondo episodio si parlava di rimediare agli errori del passato, quando il destino, o chi per lui, offre una seconda possibilit\u00e0. E se gli schemi che Jake \u00e8 in grado di leggere possono apparire a volte un po' forzati, non viene meno il desiderio profondo di non essere soli e poter vedere quel filo rosso legato alla caviglia.\nLa sicurezza nei numeri.\nTrama.\nMartin incontra un senzatetto che ha la stessa ossessione di Jake per i numeri cosa che fa scattare una serie di eventi che coinvolge una donna africana vittima di abusi e un gruppo di ragazzi africani impegnati in una competizione di danza online. Intanto Arthur Teller fa visita alla scuola di Jake e Clea Hopkins riceve una chiamata dall'ospedale su sua madre.\nI fili dell'aquilone.\nTrama.\nRandall, il vincitore della lotteria, torna ad insinuare che i numeri che lo hanno portato alla vittoria sono legati a Sarah, moglie di Martin e madre di Jack, morta negli attacchi dell'11 settembre. Jake da a Martin il prossimo numero: 9,5. Questo porta Martin ad incontrare un uomo che conosceva sua moglie prima della sua morte. Jake lascia volare via un aquilone e lui e il padre lo seguono fino alla citt\u00e0, il che li porta all'appartamento di quest'uomo. Martin ispeziona l'agenda di Sarah e scopre che il 5 settembre and\u00f2 da un gioielliere. In quel negozio Martin trova l'anello della moglie, nel quale aveva fatto incidere \"1+1=3\"\u2014 lei, Martin e Jake.\nLegami di famiglia.\nTrama.\nIn questo episodio entra il numero 22, ma principalmente come uno schema frattale invece di un semplice numero. Il numero porta Martin su un autobus dove una ragazza di nome Mirasol \u00e8 in cerca di vendetta verso un uomo che uccise la sua famiglia. Teller prova a mettersi in contatto con Maggie, sua figlia, che lavora come infermiera al Memorial Hospital. Nel frattempo un uomo disonesto prova a misurarsi col benestante patrigno di sua figlia e due ribelli ragazze mediorientali iniziano un viaggio in macchina, durante il quale troveranno una donna che sta per partorire."}
{"id": "3940397", "revid": "228587", "url": "https://it.wikipedia.org/wiki?curid=3940397", "title": "Campionati del mondo di mezza maratona 1993", "text": "I Campionati del mondo di mezza maratona 1993 (2\u00aa edizione) si sono svolti il 3 ottobre a Bruxelles, in Belgio. Vi hanno preso parte 254 atleti (di cui 133 uomini, 86 donne e 35 juniores) in rappresentanza di 49 nazioni."}
{"id": "3940404", "revid": "123269450", "url": "https://it.wikipedia.org/wiki?curid=3940404", "title": "The Shepherd", "text": "The Shepherd \u00e8 la seconda poesia della raccolta \"Songs of Innocence\" del poeta inglese William Blake.\nTemi e struttura.\nLa poesia consta di due quartine con versi di nove sillabe ciascuno. Le rime seguono lo schema ABCB DEFE. Il linguaggio utilizzato \u00e8 volutamente semplice, cos\u00ec come nelle altre poesie della raccolta. Il testo riprende temi ed immagini del Salmo 23.\nSul piano del significato, la poesia pu\u00f2 essere letta su due livelli. Il primo \u00e8 quello letterale, e consiste in un elogio della vita pastorale e del contatto con la natura (tema comune a tutte le \"Songs of innocence\"); a differenza della vita urbana, con il suo disincanto e la sua frenesia, la vita del pastore \u00e8 semplice e genuina, segue il suo gregge di pecore da mattina a sera, ode i loro dolci belati e le sorveglia, facendole sentire sicure e protette. Un secondo livello di lettura, come suggeriscono anche le altre poesie della raccolta, \u00e8 quello metaforico: il Pastore (che \u00e8 indicato con l'iniziale maiuscola) rappresenta Ges\u00f9 Cristo, secondo una ben nota immagine, che custodisce e sorveglia il suo gregge, ovvero i fedeli, i quali sotto la sua guida si sentono protetti e riparati. \u00c8 da notare che Blake dice che il Pastore \"segue le sue pecore\" (\"follow his sheep\") invece di guidarle, e nel farlo le elogia per la loro mansuetudine: il rapporto \u00e8 quindi di mutua fiducia e responsabilit\u00e0, piuttosto che di docile obbedienza.\nCritica.\nSecondo il poeta inglese E. J. Ellis, il Pastore rappresenta la figura di Tharmas, anche se questa visione \u00e8 stata osteggiata da altri critici, che vedono in lui unicamente il simbolo di Cristo. Il critico statunitense E. D. Hirsch va pi\u00f9 in profondit\u00e0, sottolineando che la poesia \u00e8 meno semplice e lineare di quanto ci si aspetti: essa esprime non solo l'analogia tra Dio e l'uomo (Egli guida il suo gregge, e il gregge guida il Pastore, ovvero Dio stesso, di modo che tanto Dio quanto l'uomo siano allo stesso tempo Pastore ed Agnello), ma una sostanziale unit\u00e0 ontologica fra essi. Lo stesso Vangelo di Giovanni recita (17:21-23) \"Come Tu, Padre, sei in me ed io in Te, siano anch'essi in noi una cosa sola\". Harold Bloom ha evidenziato come anche in questa poesia venga rimarcata l'originaria condizione d'unit\u00e0 tra uomo e natura, mentre lo statunitense Zachary Leader si \u00e8 soffermato sul disegno dello stesso Blake per la poesia, concludendo che non solo la stretta vicinanza tra le pecore ed il pastore (cos\u00ec come la presenza del grande albero al fianco del pastore) convogliano un senso di sicurezza ed intimit\u00e0, ma l'assenza del paesaggio sullo sfondo (coperto dagli alberi), il volo di un uccello nel cielo e una leggera brezza che pare scuotere la chioma dell'albero sono i segnali dell'esistenza di un mondo esterno dal quale il pastore con il suo gregge sembrano trascendere.\nAdattamenti.\nIl compositore britannico Ralph Vaughan Williams ha messo in musica questa poesia assieme ad altre di Blake per la colonna sonora del film \"The Vision of William Blake\" (1958)."}
{"id": "3940406", "revid": "287204", "url": "https://it.wikipedia.org/wiki?curid=3940406", "title": "10 Tauri", "text": "10 Tauri \u00e8 una stella nella costellazione del Toro, ha una magnitudine apparente di +4,29 e si trova a 45 anni luce dal sistema solare.\n\u00c8 di classe spettrale F con caratteristiche molto simili al Sole: \u00e8 poco pi\u00f9 massiccia, del 15%, e ha un'et\u00e0 stimata di 5 miliardi di anni o poco pi\u00f9, anche se \u00e8 3 volte pi\u00f9 luminosa e il raggio \u00e8 1,58 volte quello del Sole. La sua classificazione spettrale \u00e8 F8V, anche se a volte \u00e8 riportata F9 IV-V, a met\u00e0 strada tra una normale stella di sequenza principale ed una subgigante, in quanto la stella potrebbe essere nell'ultima fase in cui continua a fondere idrogeno in elio. C'\u00e8 anche il sospetto che la stella sia una binaria spettroscopica, tuttavia non si \u00e8 avuta conferma ufficiale a proposito.\n\u00c8 stato rilevato un eccesso di radiazione infrarossa in 10 Tauri; ci\u00f2 suggerisce l'esistenza di un disco circumstellare orbitante attorno alla stella, ad una distanza media di circa 5,8 UA e con una temperatura di 142 K.\nPer le sue caratteristiche, in buona parte simili al Sole, \u00e8 stata inserita tra gli obiettivi del Terrestrial Planet Finder, missione per la ricerca di pianeti terrestri adatti ad ospitare la vita."}
{"id": "3940407", "revid": "400694", "url": "https://it.wikipedia.org/wiki?curid=3940407", "title": "Atlas UFO Robot (album)", "text": "Atlas UFO Robot \u00e8 un album in studio del gruppo musicale italiano Actarus, pubblicato nel 1978. L'album contiene le sigle dell'anime giapponese \"UFO Robot Goldrake\".\nDescrizione.\nIn Italia sono stati realizzati tre adattamenti cinematografici non autorizzati della serie televisiva, nati da un'operazione di montaggio di vari episodi: \"Goldrake all'attacco\", \"Goldrake l'invincibile\" e \"Goldrake addio\". Il primo, sottotitolato \"La pi\u00f9 grande avventura di UFO Robot\", presenta una colonna sonora modificata in cui sono stati aggiunti a pi\u00f9 riprese i nove brani in italiano tratti da questo album.\nL'album \u00e8 stato pubblicato nel 1978 dall'etichetta discografica Cetra in formato LP con numero di catalogo LPX 70 e in musicassetta dalla Fonit Cetra con numero di catalogo MC 293. L'album \u00e8 stato ristampato in formato CD dalla Warner Strategic Marketing Italy e dalla D/Vibe in due differenti edizioni su CD nel 2005. Nel 2018 ne \u00e8 stata pubblicata una ristampa commemorativa filologica in formato vinilico dalla Warner Music Italy per il quarantesimo anniversario dell'uscita del disco in occasione del Record Store Day.\nLa copertina dell'album \u00e8 costituita da un poster apribile. Tale caratteristica \u00e8 stata conservata nella ristampa su CD del 2005 della Warner Music - che contiene inoltre la traccia aggiuntiva \"Shooting Star\", sigla finale della prima serie dell'anime \"UFO Robot Goldrake\" - e nella ristampa in vinile del 2018."}
{"id": "3940411", "revid": "1305772", "url": "https://it.wikipedia.org/wiki?curid=3940411", "title": "Lega Nazionale American Football 2012", "text": "La stagione 2012 della Serie A2 LENAF, \u00e8 stata la 5\u00aa edizione del campionato di football americano di secondo livello organizzato dalla FIDAF). Il torneo \u00e8 iniziato il 10 marzo 2012, terminando il 30 giugno 2012 con la disputa del V Italian Bowl giocato a Torino tra Grizzlies Roma e Barbari Roma Nord e vinto da questi ultimi, che si sono pertanto laureati Campioni di Italia LENAF 2012.\nAl campionato hanno partecipato 20 squadre, divise in 4 gironi. Le qualificate ai playoff sono state le prime 8 della classifica generale.\nSquadre partecipanti.\nRispetto alla stagione precedente si sono avute delle modifiche nol gruppo delle squadre partecipanti:\nRegular season.\nPlayers of the Week.\nQuesti sono stati i giocatori della settimana nei vari ruoli\nPlayoff.\nV Italian Bowl LENAF.\nIl V Italian Bowl si \u00e8 disputato il 30 giugno 2012 allo Stadio Primo Nebiolo di Torino. L'incontro \u00e8 stato vinto dai Barbari Roma Nord sui Grizzlies Roma con il risultato di 28 a 13."}
{"id": "3940413", "revid": "767487", "url": "https://it.wikipedia.org/wiki?curid=3940413", "title": "Actarus (gruppo musicale)", "text": "Actarus \u00e8 stato un gruppo musicale attivo dal 1978 al 1980 che si \u00e8 dedicato alla realizzazione di sigle di anime, celebri soprattutto per le tre sigle della serie \"UFO Robot Goldrake\".\nStoria.\nIl gruppo era formato da un ensemble di musicisti diretti da Vince Tempera, lui stesso suonava tastiere e sintetizzatore; Massimo Luca alle chitarre acustiche ed elettriche; Ares Tavolazzi, ex membro degli Area, al basso elettrico e basso solista; Julius Farmer al basso elettrico; Ellade Bandini alla batteria e Ren\u00e8 Mantegna alle percussioni. Le voci soliste erano di Fabio Concato, Michel Tadini, Dominique Regazzoni e Gianpiero Scussel, diretti da Paola Orlandi assieme al suo coro. L'autore dei testi era Luigi Albertelli."}
{"id": "3940415", "revid": "36426", "url": "https://it.wikipedia.org/wiki?curid=3940415", "title": "San Michele Arcangelo (Marco dal Pino)", "text": "Il San Michele Arcangelo \u00e8 un dipinto olio su tela (325\u00d7237 cm) di Marco dal Pino databile 1573 e conservato nella chiesa di Sant'Angelo a Nilo di Napoli.\nIl dipinto, di chiare ed evidenti influenze michelangelesche, si colloca tra le opere pi\u00f9 celebri del pittore senese.\nNella pala d'altare di Sant'Angelo a Nilo, il dal Pino non ritrae la scena affollata di personaggi, bens\u00ec questa risulta essere invece interamente dominata da solo due figure che creano il movimento turbinoso: san Michele Arcangelo ed il demone.\nGli elementi che contraddistinguno lo sfondo, ricco di suggestive rovine curate nel minimo dettaglio, mettono in chiara luce le qualit\u00e0 dell'artista apprese durante il suo secondo soggiorno romano avvenuto intorno alla met\u00e0 del XVI secolo.\nSul basamento della prima colonna a destra, un'iscrizione autografa l'opera:"}
{"id": "3940417", "revid": "602145", "url": "https://it.wikipedia.org/wiki?curid=3940417", "title": "San Michele Arcangelo (Marco da Siena)", "text": ""}
{"id": "3940422", "revid": "123052916", "url": "https://it.wikipedia.org/wiki?curid=3940422", "title": "Satoru Iwata", "text": "\u00c8 stato il quarto dirigente e amministratore delegato (CEO) di Nintendo. Ha contribuito in modo determinante all'ampliamento dell'attrattiva dei videogiochi concentrandosi su giochi nuovi e divertenti piuttosto che su hardware di ultima generazione.\nIwata ha espresso interesse per i videogiochi sin dalla tenera et\u00e0 e ha creato il suo primo gioco semplice mentre era al liceo. Si \u00e8 laureato in informatica presso il Tokyo Institute of Technology. Nel 1980, \u00e8 entrato a far parte dell'azienda sviluppatrice di giochi HAL Laboratory mentre frequentava l'universit\u00e0. In HAL, ha lavorato come programmatore e ha collaborato strettamente con Nintendo, producendo il suo primo gioco commerciale nel 1983, realizzando serie iconiche quali \"EarthBound\" e la serie \"Kirby\". Dopo una recessione e un rischio di bancarotta, Iwata divenne presidente di HAL nel 1993 su richiesta del presidente di Nintendo Hiroshi Yamauchi e port\u00f2 stabilit\u00e0 finanziaria. Negli anni successivi ha lavorato allo sviluppo delle serie \"Pok\u00e9mon\" e Super Smash Bros. Iwata \u00e8 entrato a far parte di Nintendo come capo della divisione di pianificazione aziendale nel 2000.\nNintendo crebbe notevolmente grazie a Iwata e, quando Yamauchi and\u00f2 in pensione, divenne presidente dell'azienda nel maggio 2002. Sotto la direzione di Iwata, Nintendo svilupp\u00f2 le console di gioco Nintendo DS e Wii, aiutando l'azienda a raggiungere il successo finanziario. Come giocatore autodichiarato, si \u00e8 concentrato sull'espansione dell'attrattiva dei videogiochi attraverso i dati demografici attraverso una strategia aziendale \"Oceano lBu\". Nintendo ha raggiunto profitti record nel 2009 e \"Barron's\" ha inserito Iwata tra i primi 30 CEO al mondo. Iwata ha ampliato la sua strategia definendo una linea di prodotti per Wii che \u00e8 poi divenuta una strategia decennale per creare prodotti indipendenti. Successivamente hardware come Nintendo 3DS e Wii U si sono dimostrati molto meno redditizi di Wii e le vendite nette di Nintendo sono diminuite di due terzi dal 2009 al 2012; l'azienda ha visto le sue prime perdite operative in 30 anni durante tale periodo. Iwata ha volontariamente dimezzato il suo stipendio nel 2011 e nel 2014. Nel 2015, dopo diversi anni di rifiuto, Iwata ha concentrato una parte dell'attenzione di Nintendo nel mercato dei giochi per dispositivi mobile in rapida crescita; in marzo \u00e8 stata stabilita una partnership storica con il provider di telefonia mobile DeNA. Nel corso della sua carriera, Iwata ha costruito un rapporto con i fan di Nintendo attraverso i social media e le sue apparizioni regolari in Iwata Chiede e Nintendo Direct, diventando il volto pubblico dell'azienda.\nNel giugno 2014, durante un esame fisico di routine, gli \u00e8 stato diagnosticato un tumore al dotto biliare. Fu rimosso e Iwata torn\u00f2 a lavorare nell'ottobre di quell'anno. Il problema \u00e8 riemerso nel 2015 e Iwata \u00e8 morto all'et\u00e0 di 55 anni per le complicazioni. Iwata ha ricevuto postumo il Lifetime Achievement Award ai Golden Joystick Awards 2015 e il DICE Award del 2016.\nBiografia.\nGiovent\u00f9.\nSatoru Iwata \u00e8 nato il 6 dicembre 1959 ed \u00e8 cresciuto a Sapporo, nella prefettura di Hokkaid\u014d, in Giappone, dove suo padre prestava servizio come funzionario prefettizio. Durante le scuole medie e superiori, Iwata ha mostrato capacit\u00e0 di leadership attraverso il servizio come rappresentante di classe, presidente del consiglio studentesco e presidente di club in diversi momenti. La sua prima esperienza con i computer \u00e8 stata alla scuola media con un computer dimostrativo che utilizzava linee telefoniche. Iwata frequentava la metropolitana di Sapporo ed era solito giocare a un semplice gioco numerico, chiamato \"Game 31\", finch\u00e9 non lo padroneggiava. Con i soldi risparmiati da un lavoro di lavaggio dei piatti e qualche indennit\u00e0 aggiuntiva da suo padre, Iwata acquist\u00f2 una HP-65, la prima calcolatrice programmabile, nel 1974. Dopo essere entrato nella Hokkaido Sapporo South High School nell'aprile 1975, inizi\u00f2 a sviluppare i suoi giochi durante il suo anno da junior. I numerosi semplici giochi numerici prodotti da Iwata, come \"Volleyball\" e \"Missile Attack\", utilizzavano un calcolatore elettronico che condivideva con i suoi compagni di scuola.\nHa ottenuto il suo primo computer, un Commodore PET, nel 1978. Ha smontato e studiato la macchina per il suo desiderio di capirla. Per coincidenza, il computer aveva un'unit\u00e0 di elaborazione centrale (MOS 6502) simile a quella utilizzata da Nintendo per il Nintendo Entertainment System (NES), una console di gioco per la quale avrebbe successivamente sviluppato giochi. Dopo il liceo, Iwata \u00e8 stato ammesso al Tokyo Institute of Technology nell'aprile 1978, dove si \u00e8 laureato in informatica. Tomohiko Uematsu, un professore di ingegneria, ha notato la competenza di Iwata con la programmazione del software e ha osservato che Iwata potrebbe scrivere programmi pi\u00f9 velocemente e con maggiore precisione di qualsiasi altro studente.\nMentre frequentava la scuola, era uno dei numerosi stagisti non pagati presso Commodore Giappone, assistendo l'ingegnere capo della filiale, Yash Terakura, con compiti tecnici e di sviluppo software. Uno dei motivi principali per cui ha accettato il lavoro \u00e8 stato quello di trascorrere pi\u00f9 tempo con i computer e apprendere dettagli non apertamente disponibili al pubblico. Terakura sarebbe poi servito come mentore di Iwata, insegnandogli l'ingegneria hardware per integrare la sua gi\u00e0 vasta conoscenza del software. Iwata e molti dei suoi amici affittarono un appartamento ad Akihabara e presto formarono un club dove avrebbero creato e programmato giochi. I compagni di classe che vivevano negli appartamenti vicini chiamavano la stanza di Iwata \"Game Center Iwata\". Mostrava spesso i suoi giochi al reparto computer dei grandi magazzini Seibu e nel 1980 un gruppo di dipendenti lo invit\u00f2 a unirsi alla loro azienda, HAL Laboratory.\nHAL Laboratory.\nDopo il college, nel 1982 viene assunto a tempo pieno da HAL Laboratory e, in seguito al lancio del Famicom, si dedica interamente allo sviluppo. Divenne il coordinatore allo sviluppo software nel 1983 e sotto la sua guida vengono prodotti numerosi videogiochi, spingendo Nintendo ad investire nella societ\u00e0.\nNel 1992 tuttavia l'azienda si trova in difficolt\u00e0 economiche e, dietro suggerimento del presidente della Nintendo Hiroshi Yamauchi, Iwata assume il controllo della societ\u00e0, continuando la collaborazione con Nintendo per lo sviluppo di giochi come \"Kirby's Dream Land\" e \"Super Smash Bros.\".\nDa presidente della societ\u00e0, Iwata ha collaborato anche alla serie \"Pok\u00e9mon\". Durante lo sviluppo di \"Pok\u00e9mon Oro\" e \"Argento\" da parte di Game Freak, Iwata fu coinvolto nella localizzazione dei videogiochi precedenti, \"Pok\u00e9mon Rosso\" e \"Blu\", per evitare ritardi nella pubblicazione dei titoli della seconda generazione. Iwata studi\u00f2 il codice sorgente delle versioni \"Rosso\" e \"Blu\" per trasferire il sistema di battaglie in \"Pok\u00e9mon Stadium\" per Nintendo 64 e mise a punto un sistema di compressione.\nNintendo.\nNel 2000 Iwata entr\u00f2 a far parte di Nintendo a capo della sua divisione di sviluppo. Quando Hiroshi Yamauchi, presidente della societ\u00e0 dal 1949, si dimise il 31 maggio 2002, Iwata divenne il quarto presidente di Nintendo. Continu\u00f2 ad aiutare lavorando per HAL Laboratory come artista e creando bozzetti di personaggi della serie \"Kirby\" da usare nei videogiochi. Il suo ultimo progetto fu \"Super Smash Bros. Melee\".\nProblemi di salute e morte.\nIwata non ha preso parte all'Electronic Entertainment Expo 2015, come gi\u00e0 avvenuto l'anno precedente per motivi di salute. Il 13 luglio 2015 la societ\u00e0 ne ha annunciato la morte, avvenuta l'11 luglio a causa di una neoplasia al sistema biliare. Alla presidenza della Nintendo gli \u00e8 succeduto Tatsumi Kimishima.\nInfluenza.\nNel corso della sua vita, Iwata \u00e8 stato conosciuto per le sue idee non convenzionali e per il aver cambiato il concetto di \"gioco\". Era visto come l'incarnazione di Nintendo: giocoso, bizzarro, spiritoso e divertente. La competenza di Iwata nella programmazione ha portato molti a definirlo un \"genio\" nell'argomento, tanto da essere definito un \"Bill Gates giapponese\". Il suo approccio pratico al business gli \u00e8 valso l'ammirazione e il rispetto da parte degli sviluppatori e dei giocatori. L'apertura del discorso \"Cuore di un Giocatore\" di Iwata alla GDC 2005 \u00e8 considerata l '\"essenza\" di chi era: un umile uomo d'affari dedito ai videogiochi. Lui, insieme ad altri come Miyamoto in Nintendo, ha il merito di aver ampliato notevolmente il mercato dei giochi e di aver creato un nuovo genere. Rivolgendosi a un nuovo pubblico invece di competere con Microsoft e Sony, Iwata ha evitato una \"lotta diretta\" con i concorrenti di Nintendo, raggiungendo con successo i propri obiettivi. Di conseguenza, Iwata \u00e8 stato definito un \"rivoluzionario gentile\". Chris Kohler della rivista Wired ha dichiarato che \"grazie a Satoru Iwata di Nintendo, ora siamo tutti giocatori\", riferendosi all'aumento della popolarit\u00e0 dei videogiochi in seguito al rilascio di Nintendo DS e Wii. Sebbene ampiamente rispettato, ha ricevuto critiche per la sua testardaggine nel trasferire Nintendo nel mercato mobile. Dopo la morte di Iwata, Reggie Fils-Aim\u00e9 ha affermato: \"passeranno anni prima che il suo impatto su Nintendo e sull'industria dei videogiochi completa sia pienamente apprezzato\".\nNell'ottobre 2015, un amiibo creato dai fan con l'avatar Mii di Iwata \u00e8 stato realizzato e venduto all'asta per dollari su eBay; tutto il ricavato doveva essere devoluto in sua memoria all'organizzazione benefica Child's Play. I Iwata ha ricevuto postumi il premio alla carriera ai Golden Joystick Awards 2015 per la sua influenza nel settore dei giochi (quest'ultimo all'unanimit\u00e0) e il premio alla carriera ai DICE Awards 2016. Ai Game Developers Choice Awards 2016, Iwata \u00e8 stato premiato con un cortometraggio d'animazione di David Hellman, l'artista che aveva lavorato a \"Braid\". Nel luglio 2019, Hobonichi ha pubblicato un libro, , di Yasuda Nagata in Giappone. Il libro include estratti di molte rubriche \"Iwata Chiede\" e interviste con i pi\u00f9 cari amici di Iwata, tra cui Shigeru Miyamoto e Shigesato Itoi, dopo la sua morte."}
{"id": "3940427", "revid": "1305772", "url": "https://it.wikipedia.org/wiki?curid=3940427", "title": "Kupffer", "text": "Kupffer:"}
{"id": "3940428", "revid": "106456", "url": "https://it.wikipedia.org/wiki?curid=3940428", "title": "Kupfer", "text": "Kupfer, K\u00fcpfer (Kuepfer):"}
{"id": "3940429", "revid": "47980394", "url": "https://it.wikipedia.org/wiki?curid=3940429", "title": "K\u00fcpfer", "text": ""}
{"id": "3940432", "revid": "1543377", "url": "https://it.wikipedia.org/wiki?curid=3940432", "title": "Alessandro Degai", "text": "Biografia.\nDiscendente da un italiano, fu un ufficiale di cavalleria dell'esercito imperiale zarista e dell'Armata Bianca fino alla guerra civile russa. Durante una battaglia perse il braccio destro ma rimase comunque in servizio.\nEsiliato in Svizzera, si trasfer\u00ec in seguito in Italia dove si dedic\u00f2 alla pittura, realizzando numerose opere con soggetti militari. lavor\u00f2 anche come costumista per il cinema.\nNel 1939 fu eletto vice presidente dell'Associazione fra mutilati e invalidi di guerra russi vecchio regime.\nDurante il regime fascista fu deportato nel campo di internamento di Campagna.\nOpere.\nAutore di cartoline reggimentali dei vari corpi italiani, realizz\u00f2 anche numerosi quadri esposti nel Museo storico dell'Arma dei carabinieri, nel Museo storico della Guardia di finanza e nel Museo storico dell'Arma del genio."}
{"id": "3940436", "revid": "547034", "url": "https://it.wikipedia.org/wiki?curid=3940436", "title": "Gran Premio di San Remo 1951", "text": "Il Gran Premio di San Remo 1951 \u00e8 stata una gara di Formula 1 extra-campionato mondiale tenutasi il 22 aprile 1951 sul Circuito di Ospedaletti a San Remo in Liguria.\nGara.\nResoconto.\nLa gara fu contraddistinta dal dominio delle Ferrari che si aggiudicarono le prime tre posizioni con Alberto Ascari, Dorino Serafini e lo svizzero Rudolf Fischer. Solamente l'incidente occorso a Luigi Villoresi al 62\u00ba giro quando urtava l'auto di Reg Parnell parcheggiata a lato della strada impediva un podio tutto italiano. Si \u00e8 trattata della prima vittoria stagionale per il corridore milanese che nell'occasione ha collaudato con successo un nuovo propulsore da 4500\u00a0cm\u00b3 a doppia accensione sviluppato dalla casa di Modena.\nQualifiche.\nResoconto.\nUn grave incidente si verific\u00f2 nella giornata di venerd\u00ec, quando il belga Johnny Claes usciva di strada a causa della rottura dei freni della sua Talbot-Lago T26C provocando un morto e tre feriti. A causa dello shock il pilota decise di non prendere parte alla corsa.\nNelle prove del sabato Alberto Ascari realizz\u00f2 il nuovo record assoluto del tracciato."}
{"id": "3940444", "revid": "28592", "url": "https://it.wikipedia.org/wiki?curid=3940444", "title": "Inno nazionale ungherese", "text": ""}
{"id": "3940448", "revid": "729155", "url": "https://it.wikipedia.org/wiki?curid=3940448", "title": "Campionati del mondo di mezza maratona 2006", "text": ""}
{"id": "3940449", "revid": "729155", "url": "https://it.wikipedia.org/wiki?curid=3940449", "title": "Campionati del mondo di mezza maratona 2007", "text": ""}
{"id": "3940452", "revid": "729155", "url": "https://it.wikipedia.org/wiki?curid=3940452", "title": "Adi Bana", "text": ""}
{"id": "3940453", "revid": "729155", "url": "https://it.wikipedia.org/wiki?curid=3940453", "title": "Zersenay Tadesse", "text": ""}
{"id": "3940454", "revid": "1305772", "url": "https://it.wikipedia.org/wiki?curid=3940454", "title": "2500 metri siepi", "text": "I 2500 metri siepi sono stati una disciplina dell'atletica leggera inserita nel programma olimpico esclusivamente per i Giochi olimpici di , a cui parteciparono solo atleti uomini.\nTuttavia ai giochi successivi di , fu disputata la gara delle siepi sui 2590 metri, distanza pi\u00f9 simile ai 2500 che non ai 3000 metri, al punto che taluni articoli la riportano anche come 2500 metri siepi."}
{"id": "3940456", "revid": "1094968", "url": "https://it.wikipedia.org/wiki?curid=3940456", "title": "Gruppo dei Brentoni", "text": "Il gruppo dei Brentoni \u00e8 un gruppo montuoso delle Alpi Carniche, posto in Veneto (provincia di Belluno).\nCollocazione.\nIl gruppo si trova sulla sponda orientale del Piave, compreso fra il torrente Piova e il Frison, e sopra l'abitato di Vigo di Cadore.\nClassificazione.\nSecondo la SOIUSA il gruppo dei Brentoni sono un gruppo alpino con la seguente classificazione:\nSuddivisione.\nSecondo la SOIUSA il gruppo dei Brentoni \u00e8 ulteriormente suddiviso in quattro sottogruppi:\nVette.\nAlcune delle vette principali dei Gruppo dei Brentoni sono:"}
{"id": "3940464", "revid": "599013", "url": "https://it.wikipedia.org/wiki?curid=3940464", "title": "Rinero", "text": ""}
{"id": "3940470", "revid": "729019", "url": "https://it.wikipedia.org/wiki?curid=3940470", "title": "UFC 26", "text": "UFC 26: Ultimate Field Of Dreams \u00e8 stato un evento di arti marziali miste tenuto dalla Ultimate Fighting Championship il 9 giugno 2000 al Five Seasons Events Center di Cedar Rapids, Stati Uniti.\nRetroscena.\nL'incontro per il titolo dei pesi massimi tra Kevin Randleman e Pedro Rizzo avrebbe dovuto svolgersi con l'evento UFC 24, ma un incidente nel pre-gara che vide Randleman scivolare e cadere malamente sul cemento del suolo fece s\u00ec che tale sfida venisse spostata.\nQuella tra Jens Pulver e Joao Roque fu la prima gara in assoluto nella storia dell'UFC per la categoria dei pesi gallo, poi rinominati in \"pesi leggeri\".\nAlex Andrade perse il proprio incontro Amaury Bitetti per squalifica, in quanto le regole delle arti marziali miste nello stato dello Iowa vietavano espressamente l'utilizzo dei calci nel caso in cui il lottatore fosse munito di scarpe: Andrade vestiva delle scarpe da lotta libera e calci\u00f2 l'avversario per ben tre volte."}
{"id": "3940472", "revid": "80339", "url": "https://it.wikipedia.org/wiki?curid=3940472", "title": "Vahru\u0161i", "text": ""}
{"id": "3940473", "revid": "80339", "url": "https://it.wikipedia.org/wiki?curid=3940473", "title": "Vakhru\u0161i", "text": ""}
{"id": "3940474", "revid": "80339", "url": "https://it.wikipedia.org/wiki?curid=3940474", "title": "Vakhrushi", "text": ""}
{"id": "3940475", "revid": "287204", "url": "https://it.wikipedia.org/wiki?curid=3940475", "title": "Vachrusi", "text": ""}
{"id": "3940476", "revid": "80339", "url": "https://it.wikipedia.org/wiki?curid=3940476", "title": "Vahrusi", "text": ""}
{"id": "3940478", "revid": "1226", "url": "https://it.wikipedia.org/wiki?curid=3940478", "title": "Starcrash", "text": ""}
{"id": "3940479", "revid": "287204", "url": "https://it.wikipedia.org/wiki?curid=3940479", "title": "Sveca", "text": ""}
{"id": "3940480", "revid": "80339", "url": "https://it.wikipedia.org/wiki?curid=3940480", "title": "Svecha", "text": ""}
{"id": "3940485", "revid": "729019", "url": "https://it.wikipedia.org/wiki?curid=3940485", "title": "UFC 23", "text": "UFC 23: Ultimate Japan 2 \u00e8 stato un evento di arti marziali miste tenuto dalla Ultimate Fighting Championship il 19 novembre 1999 al Tokyo Bay NK Hall di Tokyo, Giappone.\nRetroscena.\nFu il secondo evento UFC organizzato in Giappone, in un periodo nel quale le promozioni nipponiche Pride Fighting Championships e K-1 stavano crescendo a dismisura e negli anni successivi sarebbero arrivate a dominare le arti marziali miste e la kickboxing a livello internazionale.\nL'evento prevedeva un torneo a quattro per soli lottatori giapponesi, allo scopo di incoronare il campione UFC del Giappone: si tratt\u00f2 dell'ultimo evento UFC con la formula del torneo ad eliminazione diretta, e dell'ultimo evento organizzato tramite il brand \"UFC-J\".\nKevin Randleman e Pete Williams si sfidarono per il titolo dei pesi massimi lasciato vacante da Bas Rutten, che decise di passare agli allora pesi medi (attuali pesi mediomassimi) per poter divenire il primo lottatore a vincere due titoli in due differenti categorie di peso."}
{"id": "3940490", "revid": "400694", "url": "https://it.wikipedia.org/wiki?curid=3940490", "title": "Mrs. John Murphy", "text": ""}
{"id": "3940491", "revid": "729019", "url": "https://it.wikipedia.org/wiki?curid=3940491", "title": "UFC 20", "text": "UFC 20: Battle for the Gold \u00e8 stato un evento di arti marziali miste tenuto dalla Ultimate Fighting Championship il 7 maggio 1999 al Boutwell Memorial Auditorium di Birmingham, Stati Uniti.\nRetroscena.\nL'evento UFC 20 fu l'ultima parte del torneo dei pesi massimi \"The Road to the Heavyweight Title\": il vincitore della sfida tra Bas Rutten e Kevin Randleman sarebbe divenuto il nuovo campione dei pesi massimi ottenendo quindi la cintura di campione lasciata vacante da Randy Couture a causa di una disputa contrattuale."}
{"id": "3940496", "revid": "1543377", "url": "https://it.wikipedia.org/wiki?curid=3940496", "title": "Presidenza di Barack Obama", "text": "La presidenza di Barack Obama ha inizio a mezzogiorno del 20 gennaio 2009 con la cerimonia d'inaugurazione e relativo insediamento del presidente degli Stati Uniti d'America, per poi terminare dopo due mandati consecutivi il 20 gennaio del 2017. Obama, il 44\u00b0 presidente degli Stati Uniti d'America ed esponente del Partito Democratico (era membro del Senato per l'Illinois), entr\u00f2 in carica a seguito della vittoria decisiva contro il candidato del Partito Repubblicano John McCain alle elezioni presidenziali del 2008.\nQuattro anni dopo, alle elezioni presidenziali del 2012, fu riconfermato contro l'avversario Mitt Romney. Primo presidente afroamericano, primo multirazziale, primo non bianco ed infine primo ad essere nato nello Stato federato delle Hawaii. Gli \u00e8 succeduto il repubblicano Donald Trump il quale ha vinto le elezioni presidenziali del 2016 battendo la concorrente (prima donna a ottenere la candidatura alla presidenza) Hillary Clinton.\nLe azioni a breve termine della nuova Amministrazione dovettero affrontare la grande recessione (crisi finanziaria globale) includendo un nutrito \"pacchetto di stimoli\", una parziale estensione dei tagli fiscali, una legislazione per riformare l'assistenza sanitaria, un importante progetto di riforma della regolamentazione finanziaria e la fine della massiccia presenza militare sul fronte della Guerra in Iraq.Il presidente nomin\u00f2 anche due donne nel ruolo di giudici associati della Corte suprema degli Stati Uniti d'America Elena Kagan e Sonia Sotomayor, quest'ultima divenendo il primo ispano-americano designato alla Corte Suprema. I Democratici controllarono entrambe le Aule del Congresso fino alle elezioni di medio termine del 2010 le quali consegnarono la Camera dei Rappresentanti all'opposizione. A seguito di ci\u00f2 Obama e i Repubblicani s'impegnarono in una situazione di stallo prolungato sulle questioni inerenti ai livelli di spesa del Governo federale e il tetto del debito pubblico.\nLa politica estera assunta dalla nuova Amministrazione contro il terrorismo internazionale cerc\u00f2 di minimizzare quanto pi\u00f9 possibile il livello aggressivo adottato dalla precedente presidenza di George W. Bush; utilizz\u00f2 invece un approccio definito di \"impronta leggera\" con attacchi aerei, un utilizzo estensivo delle Forze speciali ed una maggiore dipendenza dalle forze armate del governo ospite. Il momento pi\u00f9 alto di successo giunse con la morte di Osama bin Laden avvenuta nel 2011.\nDurante il suo secondo mandato si presero provvedimenti per contrastare il cambiamento climatico, con la firma di un importante trattato internazionale sul clima e un ordine esecutivo volto a limitare le emissioni di anidride carbonica. Obama presiedette anche all'attuazione dell'Affordable Care Act e di altre legislazione approvate nei primi anni di presidenza; negozi\u00f2 infine i riavvicinamenti diplomatici con l'Iran e Cuba.\nIl numero di truppe nella Guerra in Afghanistan subir\u00e0 un forte decremento negli ultimi anni di presidenza, anche se continu\u00f2 a rimanere un contingente militare attivo. I Repubblicani presero anche il controllo del Senato nel 2014 e da quel momento l'Amministrazione continu\u00f2 a cimentarsi con la sempre pi\u00f9 forte opposizione congressuale sui temi della spese governative, dell'immigrazione negli Stati Uniti d'America, delle nomine giuridiche a altre questioni.\nNell'ottobre del 2009 il presidente ricever\u00e0 il Premio Nobel per la pace per \"i suoi straordinari sforzi per rafforzare la diplomazia internazionale e la cooperazione tra i popoli\".\nNel corso della sua presidenza divennero effettive le sentenze della Corte Suprema sulla liceit\u00e0 costituzionale del matrimonio tra persone dello stesso sesso a livello nazionale, venne introdotto l'uso medico della cannabis in vari Stati, si riaccesero in parte le annose tensioni interrazziali e si tent\u00f2 - ma senza grandi successi effettivi - d'introdurre un limite al possesso di armi da fuoco.\nElezioni presidenziali del 2008.\nDopo aver conquistato uno dei due seggi disponibili in qualit\u00e0 di rappresentante per lo Stato federato dell'Illinois al Senato nel 2004, Obama diede l'annuncio che si sarebbe candidato alla presidenza nel febbraio del 2007.\nNel corso delle primarie del Partito Democratico del 2008 si trov\u00f2 ad affrontare la senatrice nonch\u00e9 ex First lady degli Stati Uniti d'America Hillary Clinton.\nMolti altri candidati, tra cui il senatore Joe Biden del Delaware e l'ex senatore John Edwards, furono anch'essi in corsa per la nomina, ma si ritirarono poco dopo l'inizio delle primarie stesse. A giugno, nel giorno delle primarie finali, Obama riuscir\u00e0 ad ottenere la nomina vincendo con il sostegno della maggioranza dei delegati, inclusi i superdelegati impegnati.\nObama e Biden, quest'ultimo selezionato come suo compagno di gara per la carica di Vicepresidente, vennero ufficialmente scelti come il \"Ticket Democratico\" alla Convention nazionale tenutasi ad agosto.\nGiunta al suo termine naturale la presidenza di George W. Bush gli esponenti del Partito Repubblicano nominarono il senatore John McCain dell'Arizona; alle elezioni generali di novembre Obama lo sconfisse prendendo il 52,9% del voto popolare e 365 Grandi elettori sui 538 disponibili del Collegio elettorale.\nNelle elezioni per il rinnovo del Congresso i Democratici accrebbero le loro maggioranze in entrambe le camere e il Presidente della Camera dei Rappresentanti Nancy Pelosi e il leader dello schieramento maggioritario al Senato Harry Reid furono entrambi riconfermati rimanendo cos\u00ec ai loro posti. I Repubblicani John Boehner e Mitch McConnell proseguirono invece a servire rispettivamente come leader delle minoranze della Camera e del Senato.\nPeriodi di transizione e inaugurazione.\nIl periodo di transizione presidenziale inizi\u00f2 subito dopo l'elezione di Obama avvenuta nel novembre del 2008, sebbene il presidente eletto degli Stati Uniti d'America avesse gi\u00e0 scelto Chris Lu per iniziare a pianificarlo a partire dal maggio precedente.\nJohn Podesta, Valerie Jarrett e Pete Rouse co-presiedettero il progetto. Durante questo periodo Obama avrebbe annunciato le nomination per il suo Gabinetto ministeriale e per l'Ufficio esecutivo del presidente. In quello stesso mese di novembre il membro del Congresso Rahm Emanuel accett\u00f2 l'offerta di servire come Capo di gabinetto della Casa Bianca.\nL'insediamento del presidente degli Stati Uniti d'America avvenne il 20 gennaio del 2009, succedendo cos\u00ec a George W. Bush. Obama assunse ufficialmente la presidenza esattamente alle ore 12:00 Eastern Standard Time e complet\u00f2 il giuramento solenne cinque minuti pi\u00f9 tardi. Immediatamente dopo pronunci\u00f2 il proprio discorso inaugurale.\nLa squadra di transizione rimarr\u00e0 in stretta sintonia con la parallela squadra di transizione in uscita, in particolare per quanto riguarda la sicurezza nazionale ed alcuni elementi della transizione Bush-Obama verranno successivamente codificati in legge.\nAmministrazione.\nGli avvenimenti salienti della presidenza Obama saranno i seguenti:\nMaggiori azioni e atti legislativi.\nAzioni di politica economica\nAltre azioni di politica interna\nAzioni di politica estera\n Nomine alla carica di giudici associati della Corte Suprema\nPrimi cento giorni.\nNel giro di pochi minuti dal giuramento d'ufficio del 20 di gennaio il Capo di gabinetto della Casa Bianca Rahm Emanuel emise un'ordinanza che sospendeva le normative regolamentari dell'ultimo minuto e gli ordini esecutivi firmati dal presidente uscente George W. Bush. Alcune delle prime azioni della nuova amministrazione si concentrarono quindi sul rovesciamento delle misure fatte adottare a suo tempo dalla precedente presidenza di George W. Bush a seguito degli attentati dell'11 settembre 2001.\nNel corso della sua prima settimana in carica il presidente firmer\u00e0 l'\"ordine esecutivo 13492\", sospendendo pertanto di fatto tutti i procedimenti giudiziari in corso della commissione del tribunale militare alla Base navale di Guant\u00e1namo e prevedendo la chiusura della struttura di detenzione stessa (il Campo di prigionia di Guant\u00e1namo) entro l'anno in corso. L'\"ordine esecutivo 13491\" proib\u00ec invece categoricamente la tortura e altre tecniche di coercizione, come ad esempio il waterboarding.\nObama emise quindi anche un ulteriore ordine che impose misure assai pi\u00f9 restrittive alle attivit\u00e0 di gruppo di pressione alla Casa Bianca e fece revocare la \"Mexico City policy\" la quale vietava fino a quel momento l'accesso alle sovvenzioni federali per tutti quei gruppi internazionali che forniscono servizi di aborto o consulenza per la contraccezione attiva.\nIl 29 di gennaio firmer\u00e0 il primo disegno di legge della propria presidenza, il \"Lilly Ledbetter Fair Pay Act of 2009\" che rivide e emend\u00f2 lo statuto dei limiti di prescrizione per la presentazione di azioni legali contro un'eventuale discriminazione salariale di genere subita.\nIl 3 di febbraio controfirmer\u00e0 la legislazione di ri-autorizzazione del programma di assicurazione sanitaria per i minori (\"Children's Health Insurance Program\"), espandendo in tal maniera la copertura dell'assistenza sanitaria da 7 a 11 milioni di bambini.\nIl 9 di marzo far\u00e0 revocare le restrizioni vigenti sul finanziamento federale alla ricerca scientifica sulla cellula staminale embrionale. Obama afferm\u00f2 poi che, come gi\u00e0 aveva messo in pratica il suo predecessore, avrebbe fatto uso di \"signing statement\" se e quando avesse ritenuto che parti di un qualche progetto di legge risultassero essere - a suo parere - del tutto incostituzionali e successivamente ne rilascer\u00e0 diverse.\nIl neopresidente controfirmer\u00e0 la \"Omnibus Public Land Management Act of 2009\" la quale permise di aggiungere fino a 2 milioni di acri di terra al \"National Wilderness Preservation System\", nonch\u00e9 una legge che avrebbe innalzato la tassazione sul pacchetto di sigarette (fino a 62 cent in pi\u00f9).\nMa l'azione forse pi\u00f9 importante dei primi 100 giorni di Obama sar\u00e0 il passaggio della \"American Recovery and Reinvestment Act\", volta ad affrontare con mezzi adeguati la Grande recessione in corso. Dopo un lungo dibattito parlamentare verr\u00e0 fatta approvare dal Congresso il giorno 13 di febbraio.\nOriginariamente inteso per essere un disegno di legge \"bipartisan\" il successo del decreto si bas\u00f2 ampiamente sui voti Democratici, sebbene pure tre senatori Repubblicani abbiano alla fine votato a favore. La mancanza del previsto sostegno dell'opposizione e l'incapacit\u00e0 dimostrata dalla stessa maggioranza di conquistarselo preannunci\u00f2 la situazione di stallo e le scelte di parte che proseguiranno poi durante l'intero mandato presidenziale.\nLa legge da 787 miliardi di dollari statunitensi combin\u00f2 infine le agevolazioni fiscali con la spesa programmata per i progetti infrastrutturali, l'estensione delle prestazioni sociali e il campo dell'istruzione.\nAffari interni.\nRiforma sanitaria nazionale.\nUna volta emanato il disegno di legge sugli incentivi nel febbraio del 2009 la riforma dell'assistenza sanitaria nazionale divenne la principale priorit\u00e0 interna del neopresidente.\nL'111\u00ba Congresso degli Stati Uniti d'America giunger\u00e0 ad approvare la proposta che diverr\u00e0 presto nota come Obamacare. Una riforma in tal senso fu per molto tempo una delle massime priorit\u00e0 del Partito Democratico - aprendo un ventaglio di dibattiti - e i suoi esponenti si dimostreranno ansiosi di far approvare un nuovo piano che avrebbe abbassato i costi e al contempo aumentato la relativa copertura finanziaria.\nIn contrasto con il precedente piano progettato dalla Presidenza di Bill Clinton nel 1993 per riformare l'assistenza sanitaria Obama adotter\u00e0 una strategia che consentisse all'Assemblea congressuale di guidare il procedimento, con la Camera dei Rappresentanti e il Senato pronti a definire le proprie peculiari proposte.\nProprio al Senato un gruppo bipartisan del \"Finance Committee\" noto come \"Gang of Six\" (Max Baucus, Jeff Bingaman, Kent Conrad, Mike Enzi, Chuck Grassley e Olympia Snowe) incominci\u00f2 ad intravedere la speranza di poter arrivare a creare un disegno di legge bipartisan sulla riforma sanitaria, anche se poi i senatori Repubblicani coinvolti nell'elaborazione giunsero alla fine con l'opporvisi. Nel novembre del 2009 la Camera approv\u00f2 quindi a sua volta la propria legge sulla riforma, \"Affordable Health Care for America Act\" con un voto conclusivo di 220 contro 215 ed un solo suffragio Repubblicano a favore.\nA dicembre il Senato diede il via libera alla \"Patient Protection and Affordable Care Act\" su una linea rigorosamente schierata su basi partitiche ed un voto di 60 contro 39. Entrambe le legislazioni nel loro specifico ampliarono il Medicaid risalente alla presidenza di Lyndon B. Johnson e forn\u00ec sussidi all'assistenza sanitaria, stabilendo contemporaneamente un mandato individuale (\"Health insurance mandate\"), scambi di assicurazione sanitaria (\"Health insurance marketplace\") e il divieto di negare la copertura in base a condizioni preesistenti.\nLa legge della Camera tuttavia incluse ance un aumento della tassazione per tutte quelle famiglie che guadagnassero pi\u00f9 di 1 milione all'anno oltre che un'opzione di assicurazione pubblica; mentre da parte sua il progetto senatoriale incluse anche un'imposta sulle accise per i piani sanitari a pi\u00f9 alto costo (\"Cadillac insurance plan\").\nLa vittoria di Scott Brown alle elezioni speciali dell'Assemblea senatoriale per il Massachusetts nel 2010 mise per\u00f2 seriamente a repentaglio le prospettive di un progetto di riforma dell'assistenza sanitaria, dato che i Democratici persero la loro maggioranza qualificata di 60 seggi. Lo staff esecutivo della Casa Bianca - con la diretta collaborazione del Presidente della Camera dei Rappresentanti Nancy Pelosi - intraprese pertanto - a questo punto - una vasta campagna allo scopo di convincere sia i centristi che i liberal della Camera a far passare la legge gi\u00e0 licenziata dal Senato.\nNel marzo del 2010, dopo che il presidente ebbe annunciato un ordine esecutivo il quale avrebbe rafforzato la legge vigente contro la spesa di fonti federali per i servizi di aborto selettivo l'Aula della Camera approv\u00f2 la legislazione gi\u00e0 emessa dal Senato nel dicembre precedente; il disegno di legge non ricevette un solo voto Repubblicano in nessuna delle due Assemblee. Il 23 marzo del 2010 venne controfirmata e resa esecutiva.\n\"The New York Times\" la descrisse come \"la pi\u00f9 vasta legislazione in senso sociale mai emanata da decenni\", mentre \"The Washington Post\" non manc\u00f2 d far notare che si trattava della pi\u00f9 ampia espansione della copertura assicurativa sanitaria dai tempi della creazione di Medicare e Medicaid nel 1965.\nEntrambe le Aule fecero quindi approvare una \"misura di riconciliazione\" (\"Health Care and Education Reconciliation Act of 2010\") per poter apportare modifiche e correzioni anche significative; questo secondo disegno di legge sar\u00e0 controfirmato il 30 di marzo: la \"Patient Protection and Affordable Care Act\" (PPACA) divenne ampiamente nota con la denominazione di \"Affordable Care Act\" (ACA) o \"Obamacare\". L'ACA dovette affrontare notevoli sfide e opposizioni dopo la sua promulgazione e i Repubblicani tenteranno in continuazione di farla abrogare; la disposizione sopravvisse e non affond\u00f2 anche a due importanti ricorsi finiti davanti all'attenzione della Corte Suprema.\nNella sentenza inerente al caso giudiziario \"National Federation of Independent Business contro Sebelius\" una maggioranza di 5 a 4 conferm\u00f2 la piena costituzionalit\u00e0 della legge, sebbene abbia reso volontaria l'espansione statale di Medicaid; mentre in \"King contro Burwell\" (2015) una maggioranza di 6 a 3 permise l'utilizzo di credito d'imposta negli scambi assicurativi gestiti dallo Stato. Il varo di \"HealthCare.gov\" nell'ottobre del 2013, un sito web di scambio di assicurazioni creato in base alle disposizioni dell'ACA, subir\u00e0 ampie critiche, anche se molti dei problemi emersi verranno a risoluzione entro la fine dell'anno.\nIl numero di cittadini privi di una qualsiasi copertura assicurativa sanitaria (Health insurance coverage in the United States) pot\u00e9 cos\u00ec scendere dal 20,2% nel 2010 al 13,3% nel 2015; nonostante ci\u00f2 i Repubblicani continueranno risolutamente ad opporvisi in quanto espressione di \"un'indesiderata intromissione federale\" nei confronti delle autonomie statali.\nMolti liberal all'opposto continuarono a spingere per ottenere un sistema sanitario a pagamento unico (\"Single-payer healthcare\") o comunque fondato su un'opzione pubblica; il presidente appogger\u00e0 quest'ultima proposta nonch\u00e9 un'espansione dei crediti d'imposta delle assicurazioni nel 2016.\nCambiamenti climatici e salvaguardia ambientale.\nNel corso della sua presidenza Obama descrisse il riscaldamento globale come la pi\u00f9 grande minaccia a lungo termine per il mondo intero, con un autentico rischio di catastrofe planetaria.\nVennero presi diversi provvedimenti nel tentativo di combattere il grave fenomeno, sebbene il presidente non si trover\u00e0 mai nella condizione pi\u00f9 favorevole per poter far accogliere alcun importante disegno di legge, in larga parte perch\u00e9 molti esponenti del Partito Repubblicano - ma anche alcuni membri del Partito Democratico - misero in dubbio una tale \"interpretazione dei fatti\" (la negazione dei cambiamenti climatici) chiedendosi se ci\u00f2 stesse effettivamente verificandosi in una maniera evidente e, se si, in quale grado di misura l'attivit\u00e0 umana avrebbe contribuito effettivamente ad esso.\nIn seguito alla sua inaugurazione richiese al Congresso di stilare un progetto legislativo il quale ponesse un tetto insormontabile alle emissioni di anidride carbonica nazionali. Dopo che la Camera dei Rappresentanti approv\u00f2 la \"American Clean Energy and Security Act\" nel 2009 Obama cercher\u00e0 di convincere anche il Senato a sottoporlo a ratifica, ma non ne sar\u00e0 in grado.\nLa nuova legge avrebbe imposto agli Stati Uniti d'America una riduzione delle immissioni di gas serra dalle abitazioni del 17% entro il 2020 e dell'83% entro la met\u00e0 del XXI secolo; la proposta venne tuttavia fortemente osteggiata dai Repubblicani e n\u00e9 essa ne un compromesso bipartisan prospettato riuscirono mai a raggiungere la dovuta attenzione presso l'Aula senatoriale producendo un voto in tal senso.\nNel 2013 il presidente annunci\u00f2 che avrebbe scavalcato l'Assemblea congressuale ordinando all'Agenzia per la protezione dell'ambiente (EPA) d'implementare nuovi limiti sulle emissioni di carbonio nell'atmosfera; il \"Clean Power Plan\" presentato nel 2015 cerc\u00f2 di ridurre le emissioni di gas serra statunitensi del 26-28% entro il 2025.\nObama impose anche delle severe regolamentazioni sul particolato carbonioso, lo smog, lo zolfo e il mercurio, il che incoraggi\u00f2 l'avvio di una transizione dal carbone come una delle fonti di energia privilegiate; altres\u00ec il calo del prezzo delle fonti di energia eolica, energia solare e del gas naturale contribuir\u00e0 ulteriormente al declino del carbone. Il presidente incoraggi\u00f2 questa transizione positiva in gran parte a causa del fatto che il carbone emette pi\u00f9 carbonio di tutte le altre fonti di energia, incluso il gas naturale.\nLa campagna avviata per combattere il riscaldamento globale trov\u00f2 molta pi\u00f9 eco e successo a livello internazionale piuttosto che a quello interno. Obama parteciper\u00e0 alla \"Conferenza ONU sui cambiamenti climatici 2009\" la quale redasse il cosiddetto \"Accordo di Copenhagen\" (non vincolante) in qualit\u00e0 di legittimo successore del \"Protocollo di Kyoto\". L'accordo avrebbe previsto il monitoraggio (Carbon emissions reporting) delle emissioni tra i paesi in via di sviluppo, ma non incluse la proposta del presidente d'impegnarsi a ridurre le emissioni di gas serra entro la met\u00e0 degli anni 2050.\nNel 2014 Obama raggiunse un accordo con la Cina in cui quest'ultima s'impegn\u00f2 a raggiungere la vetta di emissioni carbonifere entro il 2030 e non oltre, mentre da parte loro gli Stati Uniti s'impegnarono a ridurle del 26-28% rispetto ai livelli del 2005. Ci\u00f2 diede lo slancio in direzione di un potenziale accordo multilaterale sul riscaldamento globale tra i massimi emettitori di carbonio del mondo. Un buon numero di Repubblicani criticarono tali obiettivi climatici in quanto potenziale rischio di drenaggio per l'economia.\nAlla \"XXI Conferenza delle Parti dell'UNFCCC\" del 2015 quasi tutti i paesi del mondo giunsero a concordare sulla fondamentale necessit\u00e0 dell'avvio di un'azione comune sul tema del clima, in cui ogni singola nazione contribuisse ad un abbassamento delle proprie emissioni di gas serra.\nIl conseguente \"Accordo di Parigi\" cre\u00f2 pertanto un sistema di \"contabilit\u00e0 universale\" per le emissioni, imponendo a ciascun paese membro di monitorare le proprie e al contempo richiedendo la creazione di un piano comune di riduzione.\nDiversi negoziatori sul clima non mancheranno di far osservare che il precedente accordo tra Stati Uniti e Cina, assieme ai limiti di emissione dell'EPA, ha contribuito in una maniera sostanziale nel rendere possibile il successivo accordo parigino.\nNel 2016 la comunit\u00e0 internazionale ha accettato e recepito a grandi linee l'\"Accordo di Kigali\", una modifica del \"Protocollo di Montr\u00e9al\" mirante a ridurre l'utilizzo di HFC (idrofluorocarburi), composti organici che contribuiscono a riscaldamento globale.\nFin dall'inizio della propria presidenza Obama intraprese diverse azioni per accrescere l'efficienza del carburante statunitense. Nel 2009 annunzi\u00f2 un piano per far incrementare l'economia ad impatto ridotto del combustibile medio (Corporate Average Fuel Economy, CAFE) utilizzato per vettura fino a 35 mpg per gallone, con un aumento del 40% rispetto ai livelli esistenti in quello stesso anno.\nSia gli ambientalisti che i funzionari dell'industria automobilistica accoglieranno la mossa intrapresa con favore poich\u00e9 il piano avrebbe innalzato gli standard nazionali sulle emissioni, ma forn\u00ec anche il singolo standard di efficienza che le compagnie nazionali desideravano gi\u00e0 da tempo.\nNel 2012 il presidente fisser\u00e0 quindi degli standard ancora pi\u00f9 elevati, imponendo un'efficienza media del carburante di 54,5 mpg. Controfirm\u00f2 anche il disegno di legge detto \"cash-for-clunkers\" (Car Allowance Rebate System, CARS) il quale forn\u00ec incentivazioni rivolte a tutti quei consumatori che si fossero sbarazzati delle vecchie autovetture - meno efficienti in termini di consumo di carburante - ed avessero al suo posto acquistato veicoli migliori.\nL'\"American Recovery and Reinvestment Act\" del 2009 stanzi\u00f2 54 miliardi di dollari di fondi per incoraggiare la produzione interna di energie rinnovabili, rendere gli uffici federali pi\u00f9 autosufficienti dal punto di vista energetico, migliorare la rete elettrica nazionale, ristrutturare gli alloggi pubblici secondo le nuove normative ed infine la sostituzione delle abitazioni a maggior impatto ambientale pensate per i portatori di \"reddito modesto\".\nObama inoltre promosso anche l'utilizzo di veicoli elettrici plug-in (plug-in electric vehicle, PEV), con 400.000 automobili elettriche immesse nel mercato entro la fine del 2015. Un rapporto dell'American Lung Association ha messo in evidenza che si \u00e8 verificato un \"importante miglioramento\" nella qualit\u00e0 dell'aria sotto questa presidenza.\nSituazione economica.\nAppena assunto l'incarico il presidente prese a concentrarsi sulla migliore gestione possibile della crisi finanziaria globale 2007-08 e della successiva Grande recessione, che \u00e8 stata generalmente considerata la peggiore recessione economica dai tempi della Grande depressione degli anni 1930 durante la presidenza di Franklin Delano Roosevelt.\nIl 17 febbraio del 2009 firm\u00f2 un disegno di legge volto a stimolare l'economia degli Stati Uniti d'America da 787 miliardi di dollari statunitensi il quale incluse la spesa per l'assistenza sanitaria nazionale, le infrastrutture, l'istruzione pubblica, svariate agevolazioni fiscali e incentivi e l'assistenza diretta alla persone maggiormente colpite. Le disposizioni fiscali di tale legislazione ridussero temporaneamente le tassazioni per il 98% dei contribuenti, portando in tal maniera l'aliquota fiscale ai livelli pi\u00f9 bassi degli ultimi 60 anni.\nL'Amministrazione avrebbe in seguito sostenuto che il \"pacchetto di stimolo\" contribu\u00ec a salvare la nazione da una crisi recessiva \"a doppio taglio\"; Obama richieder\u00e0 la messa a punto di un secondo cospicuo pacchetto nel dicembre seguente, ma in tale occasione non verr\u00e0 fatta approvare nessuna ulteriore disposizione legislativa a favore di nuovi incentivi.\nIl presidente lanci\u00f2 anche un secondo piano di salvataggio indirizzato alle case automobilistiche statunitensi in piene crisi di settore, riuscendo cos\u00ec a tenere in piedi la General Motors e la Chrysler da una probabile bancarotta, seppur ad un costo finale di $ 9,3 miliardi.\nPer i proprietari di case a rischio di inadempienza sul proprio mutuo, a causa del grave pericolo per i mutui - crisi dei subprime - Obama diede in via a diversi programmi, tra cui l'\"Home Affordable Refinance Program\" (HARP) e l'\"Home Affordable Modification Program\" (HAMP), quest'ultimo parte consequenziale del \"Making Home Affordable\" predisposto dalla precedente presidenza di George W. Bush.\nRiconferm\u00f2 quindi Ben Bernanke alla presidenza della \"Federal Reserve Board of Governors\" nel 2009 e quattro anni dopo nomin\u00f2 Janet Yellen per succedergli. Il tasso d'interesse a breve termine rimase prossimo allo zero (Zero interest-rate policy, ZIRP) per gran parte degli anni di presidenza, con la Federal Reserve che non li alz\u00f2 fino a dicembre del 2015.\nSi verific\u00f2 un aumento, seppur contenuto, del tasso di disoccupazione nel corso del primo mandato, mentre proseguirono gli sforzi volti alla stimolazione economica pluriennale; la disoccupazione raggiunse quindi il suo picco nell'ottobre del 2009 attestandosi al 10,1%. In campo economico non agricolo tuttavia si crearono nuovi posti di lavoro per un tempo record di 75 mensilit\u00e0 consecutive tra ottobre del 2010 e dicembre del 2016, quando il livello dei disoccupati scalarono fino al 4,7%.\nLa ripresa fu contrassegnata da un tasso di partecipazione alla forza lavoro pi\u00f9 basso, parzialmente dovuto sia alla relativa maggiore et\u00e0 generale della popolazione che alla permanenza per un tempo pi\u00f9 lungo entro il sistema scolastico di formazione professionale; tale ripresa non mancher\u00e0 per\u00f2 di mettere a nudo la sempre pi\u00f9 crescente disuguaglianza nel reddito effettivo tra gli abitanti del Paese (per regioni e gruppi coinvolti) e disparit\u00e0 d'ingresso nel mondo del lavoro.\nFatto quest'ultimo che l'Amministrazione fece evidenziare come uno dei maggiori problemi coinvolgente la stessa stabilit\u00e0 e concordia sociale. Il salario minimo garantito a livello federale (Minimum wage) aumenter\u00e0 (seguendo la \"Fair Minimum Wage Act\" risalente al 2007) nel corso della presidenza a $ 7,25 all'ora, ma nel suo secondo mandato Obama sosterr\u00e0 un ulteriore aumento fino a $ 12 orari.\nLa crescita del PIL comincer\u00e0 a riaffacciarsi a partire dal 3\u00ba trimestre del 2009 con un'espansione dell'1,6%, seguita da un incremento del 5% nell'ultimo trimestre; proseguir\u00f2 poi per tutto il 2010 con un aumento del 3,7% nel primo trimestre, ma con minori guadagni per il resto dell'anno. Nel suo complesso la situazione economica si rafforz\u00f2 ad un tasso del 2,9% nel 2010; il PIL crebbe poi in maniera costante del 2% circa tra il 2011 e il 2014.\nIl reddito familiare medio tuttavia (corretto per l'inflazione) scese a 53.600 nel 2014, in calo rispetto ai 57.400 rettificati del 2007, poco prima dell'inizio della grande crisi. Il tasso di povert\u00e0 negli Stati Uniti d'America tocc\u00f2 il proprio picco nel 2010 con il 15,1%, per scendere per\u00f2 al 13,5% cinque anni dopo; pur tuttavia ancora superiore al 12,5% del 2007 pre-recessione.\nI tassi di crescita del PIL relativamente bassi sia negli USA che in altri paesi sviluppati anche dopo la Grande recessione indurranno i maggiori economisti dei vari settori a chiedersi se sarebbero mai riusciti a tornare ai livelli visti e sperimentati nella seconda met\u00e0 del XX secolo.\nMisure fiscali.\nLa presidenza visse una lunga battaglia sul fronte fiscale che alla fine port\u00f2 all'espansione permanente della maggior parte dei tagli fiscali voluti dalla precedente presidenza di George W. Bush ed emanati tra il 2001 e il 2003 (\"Bush tax cuts\"); tali decurtazioni furono destinate a scadere proprio nel corso della nuova Amministrazione, a partire da quando vennero inizialmente adottate tramite una manovra congressuale congiunta conosciuta come \"Reconciliation\" dovendo soddisfare i requisiti di deficit a lungo termine della cosiddetta \"regola Byrd\".\nDurante la sessione \"lame duck\" (Anatra zoppa) del 111\u00ba Congresso degli Stati Uniti d'America Obama e i Repubblicani presero a litigare sul destino da assegnare ai suddetti tagli; il primo avrebbe difatti desiderato estenderli anche a tutti quei contribuenti con un reddito inferiore ai 250.000 dollari annui, mentre i secondi preferirono un'estensione totale rifiutandosi cos\u00ec di sostenere un qualsiasi disegno di legge che non li estendesse anche ai portatori di redditi maggiori.\nIl presidente e la leadership Repubblicana congressuale vollero quindi raggiungere un accordo il quale includesse un'estensione di due anni per tutte le riduzioni fiscali, un'estensione dell'indennit\u00e0 di disoccupazione fino a 13 mesi, una riduzione annuale dell'imposta sui salari della \"Federal Insurance Contributions Act\" (FICA) e altre misure correlate. Obama riuscir\u00e0 alla fine a persuadere molti Democratici rimasti diffidenti ad appoggiare la proposta legislativa, sebbene molti liberal (Liberalismo negli Stati Uniti d'America) sociali come Bernie Sanders continuassero ad opporvisi.\nGli sgravi fiscali ammontanti a 858 miliardi, il risarcimento dell'assicurazione di disoccupazione e la legge sulla creazione di nuovi posti di lavoro del 2010 (\"Tax Relief, Unemployment Insurance Reauthorization, and Job Creation Act of 2010\") passarono il vaglio parlamentare con maggioranze bipartisan in entrambe le Aule e vennero controfirmati il 17 dicembre del 2010.\nPoco dopo la riconferma nel 2012 dovette essere nuovamente affrontato il quesito sul destino finale da concedere ai tagli alle tasse di Bush (il baratro fiscale); i Repubblicani cercheranno quindi di rendere permanente la totalit\u00e0 dei tagli intrapresi, mentre da par suo il presidente tent\u00f2 di estenderli solamente per coloro che guadagnassero meno di 250.000 dollari.\nSi giunse ad un accordo sulla \"American Taxpayer Relief Act of 2012\" la quale rese permanenti i tagli per le persone con meno di 400.000 dollari (o 450.000 per le coppie); per i guadagni superiori ad un tale importo l'imposta sul reddito increment\u00f2 dal 35 al 39,6%, ossia il tasso massimo preesistente ai tagli fiscali di Bush. L'accordo indicizz\u00f2 anche in modo permanente l'imposta minima alternativa (\"Alternative minimum tax\" (AMT)) ai sensi dell'inflazione in corso, decurtazioni limitate e deduzione fiscale per i redditi maggiori a 250.000 dollari (300.000 per le coppie), stabil\u00ec permanentemente l'esenzione dall'imposta sul patrimonio (estate tax) fino a 5,12 milioni (indicizzata dalla curva inflazionistica) ed infine accrebbe l'aliquota fiscale sull'imposta fondiaria dal 35 al 40%.\nSebbene un gran numero di Repubblicani non gradissero la decisione presa il disegno di legge pass\u00f2 alla Camera dei Rappresentanti sotto stretto controllo dell'opposizione in buona parte a causa del fatto che la mancata approvazione avrebbe condotto automaticamente alla sua scadenza naturale la totalit\u00e0 dei tagli fiscali.\nDiritti LGBT.\nDurante la sua amministrazione l'Assemblea congressuale, la Corte Suprema e lo stesso Presidente in via del tutto personale contribuirono attivamente ad un'enorme espansione dei diritti LGBT negli Stati Uniti d'America. Nel 2009 venne firmata la legislazione conosciuta col nome di \"Matthew Shepard Act\" la quale estese significativamente le singole leggi relative ai crimini d'odio includendovi anche tutti i reati commessi a causa dell'orientamento sessuale della vittima.\nNel dicembre dell'anno seguente Obama controfirmer\u00e0 la \"Don't Ask, Don't Tell Repeal Act of 2010\", che pose fine alla precedente politica del \"Don't ask, don't tell\", adottata durante la presidenza di Bill Clinton, che impediva alle persone omosessuali e bisessuali di poter servire apertamente nelle forze armate degli Stati Uniti.\nIl presidente sosterr\u00e0 inoltre anche il passaggio della \"Employment Non-Discrimination Act\" la quale avrebbe proibito la discriminazione dei lavoratori dipendenti sulla base dell'identit\u00e0 di genere o dell'identit\u00e0 sessuale per tutte le aziende con 15 o pi\u00f9 dipendenti e l'analoga - ma pi\u00f9 completa \"Equality Act\". Nessuna delle due proposte riuscir\u00e0 per\u00f2 a superare lo scoglio della ratifica parlamentare.\nNel maggio del 2012 il presidente Obama divenne il primo presidente in carica della storia degli Stati Uniti d'America a supportare il matrimonio tra persone dello stesso sesso, poco dopo che anche il Vicepresidente in carica Joe Biden aveva espresso il proprio parere favorevole al nuovo istituto.\nL'anno successivo fu nominato Todd Michael Hughes alla \"United States Court of Appeals for the Federal Circuit\", facendo cos\u00ec diventare il magistrato il primo giudice federale apertamente gay della storia statunitense.\nNel 2015 i giudici associati della Corte suprema degli Stati Uniti d'America stabilirono che la \"Carta costituzionale americana\" garantisce alle coppie formate da persone dello stesso sesso il diritto civile di potersi sposare legalmente; questo con la sentenza relativa al caso \"Obergefell contro Hodges\": il presidente si congratuler\u00e0 personalmente con il ricorrente.\nObama fece emettere poi altre dozzine di ordini esecutivi destinati ad aiutare gli americani LGBT, incluso quello del 2010 il quale estendeva tutti i benefici ai partner dello stesso sesso dei dipendenti federali. Un'ulteriore ordinanza del 2014 viet\u00f2 la discriminazione contro i dipendenti di contraenti federali sulla base dell'orientamento sessuale o dell'identit\u00e0 di genere.\nNel 2015 infine il Segretario alla Difesa Ashton Carter ha posto fine al divieto vigente per le donne di partecipare a ruoli di combattimento sulla linea dei fronti di guerra e l'anno seguente ha depennato la proibizione per le persone transgender di prestare servizio militare potendo dichiarare apertamente la propria identit\u00e0.\nSulla scena internazionale il presidente ha appoggiato i diritti LGBT nel mondo, con un particolare riguardo ai diritti LGBT in Africa.\nSistema d'istruzione pubblica.\nLa Grande recessione del 2008-09 caus\u00f2 un forte calo delle entrate fiscali in tutti i maggiori centri urbani e Stati federati degli Stati Uniti d'America: la risposta immediata fu quella di tagliare drasticamente i finanziamenti al sistema dell'istruzione. Il \"pacchetto di stimolo\" da 800 miliardi incluse altres\u00ec 100 miliardi da riservare alle istituzioni scolastiche pubbliche, che ogni Stato utilizz\u00f2 per proteggere il proprio personale budget educativo.\nIn termini di sponsorizzazione dell'innovazione tuttavia il presidente e il Segretario dell'Istruzione Arne Duncan perseguirono la riforma dell'istruzione K-12 attraverso il programma di sovvenzione \"Race to the Top\"; con oltre 15 miliardi di sovvenzioni messi sul piatto ben 34 Stati rividero rapidamente le proprie legislazioni nell'ambito educativo secondo le proposte presentate dai riformatori avanzati dell'intero sistema.\nNel concorso scaturito vennero assegnati punti per consentire alle scuole charter di moltiplicarsi, per compensare gli insegnanti in base al merito dimostrato (compresi i test dei punteggi valutativi espressi dagli studenti) ed infine per adottare standard educativi superiori.\nVi furono incentivi rivolti agli Stati volti a stabilire standard sia per i singoli college che per la carriera d'insegnante, il che avrebbe significato nella pratica la piena adozione dell'iniziativa generale sugli standard statali (\"Common Core State Standards Initiative\") gi\u00e0 precedentemente sviluppata su una base bipartisan dalla \"National Governors Association\" e dal \"Council of Chief State School Officers\" (CCSSO).\nI criteri da adottare non risultarono uniformemente obbligatori, si tratt\u00f2 invece di incentivi volti a migliorare le opportunit\u00e0 per poter ottenere una sovvenzione. La maggior parte degli Stati rivide di conseguenza le loro leggi particolari, anche se si resero ben presto conto che era assai improbabile che ci\u00f2 potesse essere eseguito in presenza di una sovvenzione altamente competitiva.\n\"Race to the Top\" ebbe un forte sostegno \"bipartisan\", con il favore di elementi centristi di entrambe le parti politiche; incontr\u00f2 per\u00f2 l'opposizione sia dell'ala sinistra democratica che di quella destra repubblicana, dalla quale fu criticato per aver concentrato e centralizzato troppo potere nelle mani del Governo federale.\nI reclami provennero anche dalle famiglie di ceto medio, apertamente infastidite dalla crescente enfasi data all'idea della \"classe insegnante messa alla prova\" piuttosto che incoraggiare i singoli docenti a mostrare la dovuta capacit\u00e0 creativa e a stimolare l'immaginazione degli propri studenti.\nIl presidente sostenne anche i programmi aggiuntivi pre-scuola dell'infanzia (\"Pre-kindergarten\", Pre-K o PK)) e due anni liberi di universit\u00e0 per tutti; tramite il suo progetto \"Let's Move!\" e la promozione di pranzi scolastici pi\u00f9 dieteticamente sani la First lady Michelle Obama focalizz\u00f2 l'attenzione sul grave problema rappresentato dall'obesit\u00e0 infantile, tre volte pi\u00f9 alta nel 2008 rispetto al 1974.\nNel dicembre del 2015 il presidente controfirm\u00f2 la \"Every Student Succeeds Act\" (ESSA), una legislazione bipartisan che ri-autorizz\u00f2 i test imposti a livello federale ma che al contempo ridusse il ruolo del governo nel campo dell'istruzione, in special modo per quanto riguardava le scuole in difficolt\u00e0. La legge pose anche fine all'ampio utilizzo di deroghe da parte del Segretario all'Educazione.\nNell'ambito dell'istruzione post-secondaria Obama firmer\u00e0 la \"Health Care and Education Reconciliation Act of 2010\" la quale pose fine al ruolo degli istituti bancari privati nell'assegnazione di prestiti agli studenti assicurati a livello federale (\"student loan\"), cre\u00f2 un nuovo piano di rimborso degli stessi prestiti basato sul reddito effettivo (conosciuto come \"Pay as You Earn\", PAYE) ed infine accrebbe la quantit\u00e0 di premi \"Pell Grant\" assegnati annualmente come sussidio federale.\nIl presidente contribuir\u00e0 anche ad istituire un rinnovamento nei regolamenti per i college privati (a scopo di lucro, \"For-profit higher education\"), tra cui una regola detta del \"lavoro remunerativo\" la quale limit\u00f2 i finanziamenti federali a tutti quei college che non fossero stati in grado di preparare adeguatamente i loro laureati alle carriere professionali preventivamente scelte.\nImmigrazione.\nSin dall'inizio della sua presidenza Obama ha sostenuto una riforma globale dell'immigrazione, inclusa l'apertura di una via per far ottenere con pi\u00f9 facilit\u00e0 la cittadinanza a molti immigrati che risiedono illegalmente entro i confini federali. Il Congresso tuttavia non ha mai approvato durante il mandato Democratico una legislazione completa sull'immigrazione e il presidente stesso \u00e8 stato costretto a rivolgersi alle \"azioni esecutive\".\nNella sessione parlamentare \"lame-duck\" del 2010 Obama support\u00f2 il passaggio della legislazione \"DREAM Act\" (Development, Relief, and Education for Alien Minors Act) la quale - dopo essere stata approvata dall'Assemblea consultiva - non riusc\u00ec per\u00f2 a superare l'ostruzionismo del Senato con un risultato finale di 55 voti contro 41.\nNel 2012 il presidente implement\u00f2 la politica \"Deferred Action for Childhood Arrivals\" (DACA), che consent\u00ec di proteggere con effetto immediato circa 700.000 immigrati clandestini dalla deportazione coatta; essa si applica solamente a coloro che sono stati condotti negli Stati Uniti d'America prima del compimento del sedicesimo anno di et\u00e0.\nNel 2013 la stessa Aula senatoriale far\u00e0 approvare una legge sull'immigrazione (\"Border Security, Economic Opportunity, and Immigration Modernization Act of 2013\") contenente un percorso in direzione della concessione della cittadinanza, ma l'Assemblea questa volta non pose neppure ai voti il disegno di legge.\nNel 2014 Obama annunci\u00f2 un nuovo ordine esecutivo (\"Deferred Action for Parents of Americans\") il quale avrebbe protetto altri 4 milioni di immigrati clandestini dall'espulsione forzata; sar\u00e0 per\u00f2 bloccato dalla Corte Suprema con un voto di 4 a 4 (United States v. Texas), il che di fatto conferm\u00f2 la sentenza in senso contrario emessa della corte giudiziaria inferiore.\nNonostante le azioni esecutive messe in atto con l'intento di proteggere alcuni specifici individui, l'espulsione forzosa degli immigrati clandestini prosegu\u00ec senza sosta. Nel 2012 si verific\u00f2 pertanto un record di 400.000 espulsioni, sebbene poi questo numero sia costantemente sceso nel corso del secondo mandato.\nIn continuit\u00e0 con una tendenza il cui inizio va ricercato con il passaggio della legislazione denominata Immigration and Nationality Act of 1965 - durante la presidenza di Lyndon B. Johnson - la percentuale di persone nate all'estero che vivevano negli Stati Uniti ha raggiunto la quota del 13,7% entro il 2015, il livello massimo mai raggiunto dall'inizio del XX secolo.\nDopo essere cresciuto a partire dal 1990 il numero di immigrati clandestini residenti si \u00e8 stabilizzato intorno agli 11,5 milioni durante la presidenza Obama, in calo quindi rispetto al picco registrato nel 2007 con 12.2 milioni. La popolazione immigrata della nazione raggiunse il record di 42,2 milioni nel 2014.\nNel novembre del 2015 il presidente annunci\u00f2 un piano volto ad aiutare il reinsediamento di almeno 10.000 rifugiati della guerra civile siriana presenti in quel momento sul territorio nazionale.\nRiserve energetiche rinnovabili.\nLa produzione di energia \u00e8 esplosa sotto la presidenza di Obama.\nUn aumento della produzione petrolifera venne trainato in gran parte da un boom della fratturazione idraulica spinto da investimenti privati in terreni altrettanto privati, l'Amministrazione pertanto gioc\u00f2 solamente un ruolo relativamente ridotto in questa evoluzione. La presidenza promosse la crescita delle energie rinnovabili tanto che la generazione di energia solare triplic\u00f2 durante il suo doppio mandato. Il presidente emetter\u00e0 anche numerosi nuovi standard di efficienza, contribuendo il tal maniera ad un appiattimento della crescita della domanda totale energetica della nazione.\nNel maggio del 2010 estese la moratoria sui permessi di trivellazione ed estrazione offshore dopo la fuoriuscita di petrolio avvenuta nel 2010 dalla \"Deepwater Horizon\"; il disastro ambientale della piattaforma petrolifera Deepwater Horizon viene generalmente considerato la peggiore perdita di greggio nell'ambiente subita nell'intera storia americana.\nNel dicembre del 2016 invoc\u00f2 l'\"Outer Continental Shelf Lands Act\" per introdurre la proibizione dell'esplorazione offshore sia di petrolio che di gas in vaste porzioni dell'Oceano Atlantico e del Mar Glaciale Artico.\nNel corso della presidenza la battaglia per l'oleodotto Keystone \"XL\" si fece sempre pi\u00f9 una questione di rilevanza nazionale, con i sostenitori che affermarono avrebbe contribuito alla crescita economica e gli ambientalisti i quali dichiararono che la sua messa in esecuzione non avrebbe invece fatto altro che peggiorare la situazione del riscaldamento globale.\nLa proposta di realizzare un oleodotto lungo oltre 1.000 miglia avrebbe permesso di collegare le sabbie bituminose del Canada con il Golfo del Messico.\nPoich\u00e9 esso attraversava i confini internazionali la sua costruzione richiese l'approvazione preventiva del Governo federale e il Dipartimento di Stato s'impegn\u00f2 in un lungo procedimento di revisione sull'intero progetto. Il presidente dovette porre il veto al disegno di legge di via libera alla sua costruzione nel febbraio dl 2015, sostenendo che la decisione finale sull'approvazione o meno avrebbe dovuto spettare esclusivamente al ramo esecutivo.\nQuesto si rivel\u00f2 essere il primo grande veto apposto dalla presidenza e il Congresso non fu in grado di scavalcarlo; a novembre Obama annunci\u00f2 in via definitiva che non avrebbe concesso il via libera alla costruzione.\nSull'intera questione del veto il presidente affermer\u00e0 che la vicenda dell'oleodotto svolse un ruolo di \"overinflated\" nel discorso politico statunitense, ma che avrebbe in realt\u00e0 avuto un impatto - nei suoi effetti immediatamente pratici - assai scarso sia sulla creazione di nuovi posti di lavoro che sui cambiamenti climatici.\nPolitica in materia di droga e riforma della giustizia penale.\nL'Amministrazione fece alcuni passi con l'obiettivo di riformare il sistema della giustizia penale proprio in un momento in cui molti, in entrambi gli schieramenti, cominciarono a ritenere che gli Stati Uniti si fossero spinti oramai troppo oltre nel comminare la pena del carcere ai reati correlati allo spaccio e all'utilizzo di sostanze stupefacenti; Obama fu quindi il primo presidente a partire dagli anni 1960 ad aver preordinato una sensibile riduzione della popolazione carceraria a livello federale.\nDurante il doppio mandato si pot\u00e9 anche constatare un continuo declino del tasso di criminalit\u00e0 violenta a partire dal suo picco registrato nel 1991, sebbene nel 2015 vi sia stata una leggera ripresa. Nell'ottobre del 2009 il Dipartimento di Giustizia emise una direttiva rivolta ai pubblici ministeri federali operanti nei singoli Stati federati aventi delle legislazioni sull'uso medico della cannabis di non indagare o perseguire i casi di consumo o produzione della stessa effettuati in conformit\u00e0 con le relative leggi.\nNel 2009 venne controfirmata la \"Consolidated Appropriations Act\" la quale abrog\u00f2 un divieto pi\u00f9 che ventennale (risalente alla presidenza di Ronald Reagan) sul finanziamento federale da concedere ai programmi volti alla consapevolezza della necessit\u00e0 del ricambio degli aghi di siringa per le persone affette da tossicodipendenza.\nNell'agosto seguente fu dato il via libera alla \"Fair Sentencing Act\", che ridusse la disparit\u00e0 di condanna vigente tra la polvere di cocaina e il crack.\nNel 2012 il Colorado e Washington saranno i primi Stati a legalizzare la marijuana anche per uso non medico; altri sei li seguiranno - legalizzando cos\u00ec la \"marijuana ad uso ricreativo\" - entro la fine del 2016.\nSebbene qualsiasi uso della marijuana sia rimasto del tutto illegale secondo la legislazione federale l'Amministrazione scelse nella generalit\u00e0 dei casi di non perseguire coloro che hanno fatto uso della sostanza entro i confini di quegli Stati che avevano scelto di legalizzarla.\nAlcuni liberal e \"libertari\" tuttavia non mancheranno di criticare Obama per aver proseguito - o addirittura fatto espandere - la \"guerra alla droga\", in particolare proprio per quanto concerneva l'uso della marijuana a fini terapeutici.\nNel 2016 il presidente ha dato l'annuncio che il Governo federale eliminer\u00e0 gradualmente l'uso delle cosiddette \"prigioni private\" (\"for-profit prison\"). Per tutta la durata della sua presidenza Obama commut\u00f2 le sentenze di oltre 1000 condannati in via definitiva tramite indulto - un numero pi\u00f9 alto di commutazioni rispetto a qualsiasi altro presidente - e la maggior parte di esse riguardarono i crimini non violenti associati alle droghe (per lo pi\u00f9 vendita e uso). \nControllo sulle armi da fuoco.\nLa dichiarazione presidenziale seguita al massacro alla Sandy Hook Elementary School ha richiesto la rapida adozione di misure per limitare la libera diffusione di armi da fuoco tra i privati cittadini; la cosa si \u00e8 ripetuta all'indomani di numerose altre sparatorie di massa, ma nonostante ci\u00f2 una legislazione pi\u00f9 severa nei riguardi del controllo sulle armi non \u00e8 stata in grado di essere approvata.\nNel 2009 Obama discusse sulla reintroduzione del divieto federale alla concessione di armi d'assalto (\"Federal Assault Weapons Ban\"), ma a ci\u00f2 non segu\u00ec la forte spinta necessaria per potergli far passare il vaglio dell'Aula legislativa in quel particolare contesto.\nDopo la strage alla scuola elementare del dicembre del 2012 il presidente deline\u00f2 tutta una serie di ampie proposte inerenti al controllo sulle armi, esortando in tal senso il Congresso:\nI senatori Joe Manchin e Pat Toomey tentarono di far accogliere una misura di controllo sulle armi pi\u00f9 limitata che avrebbe in ogni caso esteso i controlli di fondo; ma il disegno di legge incontrer\u00e0 la bocciatura da parte del Senato.\nNonostante la difesa delle misure restrittive da parte di Obama e le successive sparatorie di massa come il massacro di Charleston (a cui segu\u00ec la rimozione dei memoriali e monumenti confederati), ancora nessuna legislazione sul controllo delle armi \u00e8 riuscita ad ottenere l'approvazione dell'Assemblea congressuale; questo anche in parte a causa del potere detenuto dagli attivisti del \"II emendamento\" (il \"diritto a possedere armi\") come il gruppo di pressione denominato \"National Rifle Association\".\nLa presidenza dovette invece ironicamente divenire testimone dell'espansione dei \"diritti delle armi\" a livello nazionale, cos\u00ec come stabilito dalla sentenza \"McDonald contro citt\u00e0 di Chicago\" e secondo la quale il \"II emendamento\" si applica anche ai singoli Stati federati oltre che al Governo federale.\nIl presidente dovette infine trasformare in legge due progetti contenenti degli emendamenti i quali invece ridussero le restrizioni concernenti la propriet\u00e0 di armi; uno che permise il trasporto di armi da fuoco sui treni Amtrak e un altro che consent\u00ec il trasporto delle stesse caricate in tutti quei parchi nazionali del National Park Service situati in Stati che consentivano il \"trasporto occulto\" (celato alla vista).\nSicurezza informatica.\nLa sicurezza informatica emerse come una questione d'importanza rilevante durante la presidenza Obama. Nel 2009 l'amministrazione istitu\u00ec il \"United States Cyber Command\", un comando sub-unificato alle United States Armed Forces incaricato di difendere le United States Army dagli attacchi informatici.\nLa Sony Pictures Entertainment subir\u00e0 un grave attacco nel 2014, che il Governo federale sostenne essere stato originato dalla Corea del Nord come atto di rappresaglia e tentativo di ritorsione per l'uscita della pellicola cinematografica \"The Interview\". Anche la Cina da par suo inizier\u00e0 a sviluppato sofisticate forze di guerra cibernetica.\nNel 2015 il presidente dichiar\u00f2 che gli attacchi informatici condotti contro gli Stati Uniti costituiscono un'autentica emergenza nazionale; in quello stesso anno poi firmer\u00e0 la \"Cybersecurity Information Sharing Act\" (legge per la condivisione delle informazioni sulla sicurezza informatica).\nNel 2016 il Comitato nazionale democratico e altre organizzazioni statunitensi hanno subito azioni di security hacker; sia l'FBI che la CIA hanno concluso che sia stata la Federazione russa a sponsorizzare l'attacco cibernetico nella speranza di aiutare Donald Trump a vincere le elezioni presidenziali del 2016.\nGli account email di altre importanti personalit\u00e0, tra cui l'ex Segretario di Stato Colin Powell e il direttore della CIA John O. Brennan sono stati anch'essi violati, portando cos\u00ec a rinnovati timori nei riguardi della riservatezza della posta elettronica.\nTensioni interrazziali.\nDopo l'elezione del primo presidente afroamericano molti cominciarono a credere seriamente nell'esistenza di un'America oramai quasi del tutto avviata verso un'era post-razziale; tuttavia la persistenza delle tensioni interrazziali divennero molto presto evidenti e un gran numero di cittadini espressero tutta la loro indignazione per ci\u00f2 che interpretarono come un \"veleno razziale\" diretto a priori contro la nuova presidenza.\nNel luglio del 2009 il rinomato professore dell'Universit\u00e0 di Harvard Henry Louis Gates Jr. venne posto agli arresti nella propria casa di Cambridge (Massachusetts) da un agente delle forze di polizia locale, suscitando una vasta polemica che scatur\u00ec dopo che Obama dichiar\u00f2 espressamente che in quell'occasione le forze dell'ordine agirono \"stupidamente\" nel gestire l'incidente. Per cercare di ridurre le tensioni invit\u00f2 Gates assieme all'agente alla Casa Bianca in quello che divenne noto come il \"Vertice della birra\".\nDiversi altri episodi verificatisi durante l'Amministrazione suscitarono la ferma indignazione nella comunit\u00e0 afroamericana e/o nel sindacato di polizia; Obama cerc\u00f2 di ricreare un'atmosfera di fiducia tra i funzionari delle forze dell'ordine e gli attivisti per i diritti civili.\nL'assoluzione di George Zimmerman (ispanico di 28 anni) dall'accusa di omicidio per la morte dell'adolescente afroamericano Trayvon Martin ebbe l'effetto di scatenare l'indignazione nazionale, portando il presidente a pronunciare un discorso in cui ebbe modo di osservare che \"T. Martin avrebbe potuto essere me stesso 35 anni fa\".\nAnche l'omicidio di Michael Brown (18 anni) avvenuto a Ferguson (Missouri) ad opera di un poliziotto bianco provocarono una grave ondata di proteste (i disordini razziali di Ferguson).\nQuesti e altri eventi paralleli condussero direttamente alla nascita del movimento \"Black Lives Matter\" il quale si batte dichiaratamente contro la violenza e il razzismo istituzionale sistemico manifestato nei confronti della popolazione nera.\nAlcune associazioni delle forze di polizia criticarono poi l'esplicita condanna espressa da Obama dell'\"evidente pregiudizio razziale\" dopo tutta una serie di incidenti in cui l'azione della polizia ha portato alla morte di uomini afroamericani; mentre i militanti della \"Giustizia razziale\" criticarono da par loro le espressioni di empatia da parte del presidente nei riguardi degli agenti.\nSebbene Obama si sia insediato esprimendo una certa riluttanza nel discutere del \"\"problema razziale\" presente all'interno dell'intera societ\u00e0 americana, a partire dal 2014 cominci\u00f2 a parlare apertamente degli svantaggi che molti membri di gruppi di minoranza si trovano costretti ancora a dover affrontare.\nIn un sondaggio condotto dall'azienda Gallup nel marzo del 2016 quasi 1/3 degli statunitensi ha dichiarato di temere \"molto\"\" le relazioni interrazziali, una percentuale pi\u00f9 alta rispetto a qualsiasi altra ricerca consimile effettuata a partire dal 2001.\nProgramma spaziale.\nNel luglio del 2009 il presidente nomin\u00f2 Charles Bolden, un ex astronauta, alla carica di amministratore della NASA.\nSempre in quello stesso anno venne istituita la \"Commissione Augustin\" (Review of United States Human Space Flight Plans Committee) per rivedere il \"programma Constellation\". Nel febbraio del 2010 venne dato l'annuncio ufficiale che si stava tagliando il suddetto programma dal budget federale per il 2011, descrivendolo come \"oltre le possibilit\u00e0, gi\u00e0 in ritardo e del tutto privo di innovazione\".\nDopo che la decisione assunta suscit\u00f2 innumerevoli critiche un nuovo piano - il \"Flexible path to Mars\" - venne presentato nel corso di una conferenza sullo spazio nell'aprile del 2010; esso avrebbe compreso nuovi progetti tecnologici, una maggiore spesa per la ricerca e lo sviluppo, un aumento dei finanziamenti alla NASA per il 2011 (da 18,3 a 19 miliardi), una presenza concertata sulla Stazione Spaziale Internazionale ed infine un piano per il trasporto dei futuri moduli spaziali verso l'orbita terrestre bassa da assegnare a compagnie private.\nNel corso della presidenza la NASA progett\u00f2 lo \"Space Launch System\" e svilupp\u00f2 i servizi di sviluppo commerciale (Commercial Crew Development) della tecnologia spaziale - equipaggio e servizi di trasporto orbitali (Commercial Orbital Transportation Services) - con l'intento di attivare una collaborazione con compagnie di voli spaziali private. Queste, tra cui SpaceX, Virgin Galactic, Blue Origin, Boeing e Bigelow Aerospace sono via via divenute sempre pi\u00f9 attive entro primo decennio del XXI secolo.\nIl \"programma Space Shuttle\" termin\u00f2 nel 2011 e da allora in poi la NASA si \u00e8 affidata al Roscosmos (l'agenzia spaziale russa) per poter continuare ad effettuare i lanci dei propri astronauti in orbita. Questi anni hanno visto anche il lancio del \"Lunar Reconnaissance Orbiter\" e del \"Mars Science Laboratory\". Nel 2016 infine il presidente invit\u00f2 gli Stati Uniti a far sbarcare missioni con equipaggio su Marte entro gli anni 2030.\nAltre iniziative.\nObama assunse provvedimenti per promuovere varie tecnologie ed accrescere la competitivit\u00e0 e abilit\u00e0 tecnologica degli Stati Uniti. Il numero di adulti statunitensi che utilizzano comunemente Internet \u00e8 cresciuto dal 74% nel 2008 all'84% nel 2013 e il presidente spinse in direzione di programmi atti ad estendere la fruibilit\u00e0 della connessione a banda larga anche ai cittadini a pi\u00f9 basso reddito.\nSuperando l'opposizione di molti autorevoli esponenti del Partito Repubblicano la Commissione federale per le comunicazionin inizi\u00f2 a regolamentare l'Internet service provider in quanto bene di pubblica utilit\u00e0, con il dichiarato obiettivo di proteggere la neutralit\u00e0 della rete.\nObama lanci\u00f2 quindi 18F e il United States Digital Service, due organizzazioni dedicate alla modernizzazione della tecnologia informatica governativa. Il \"pacchetto di stimolo\" comprese anche finanziamenti per la costruzione di una rete ad alta velocit\u00e0 ferroviaria, come ad esempio il proposto \"Florida High Speed Corridor\"; ma i problemi incontrati, sia di resistenza politica che di reperimento finanziario ostacolarono fin dall'inizio gli sforzi compiuti verso una tale direzione.\nNel gennaio del 2016 il presidente annunci\u00f2 un piano per investire 4 miliardi nello sviluppo dell'autovettura autonoma nonch\u00e9 un'iniziativa della \"National Highway Traffic Safety Administration\" (Amministrazione nazionale per la sicurezza del traffico stradale) per lo sviluppo delle eventuali regolamentazioni delle automobili a guida autonoma.\nIn quello stesso lasso di tempo richiese infine uno sforzo a livello nazionale, guidato dal Vicepresidente Joe Biden, per cercare di sviluppare una cura definitiva ed efficace contro la neoplasia.\nPolitica estera.\nLa nuova Amministrazione erediter\u00e0 una Guerra in Afghanistan (2001-2021), una guerra in Iraq e una globale guerra al terrorismo lanciata dal Congresso nel corso del primo mandato della presidenza di George W. Bush all'indomani degli attentati dell'11 settembre 2001.\nAl momento del suo insediamento del presidente degli Stati Uniti d'America Obama chiese che si procedesse ad \"un nuovo inizio\" (\"A New Beginning\") nelle relazioni tra mondo islamico e Stati Uniti d'America. Su tale linea pronunci\u00f2 un importante discorso all'Universit\u00e0 del Cairo il 4 giugno 2009, interrompendo l'utilizzo del termine \"guerra al terrore\" in favore della dicitura sostitutiva di \"Overseas Contingency Operation\".\nIl neopresidente perseguir\u00e0 quindi una strategia militare detta dell'\"impronta leggera\" nella macroregione del Medio Oriente, la quale si avvalsa maggiormente delle forze speciali, degli attacchi sferrati con i droni (Aeromobile a pilotaggio remoto) e del contributo dato dalla diplomazia rispetto alle vaste e durevoli occupazione da parte delle unit\u00e0 militari terrestri dell'United States Army.\nAnche cos\u00ec tuttavia le forze impegnate continueranno a scontrarsi con le organizzazioni militanti facenti capo all'islamismo come Al Qaida, lo Stato islamico (ISIL) e al-Shabaab; questo secondo i termini dell'AUMF (Authorization for Use of Military Force Against Terrorists) fatti approvare dall'Assemblea congressuale nel 2001.\nSebbene la regione mediorientale sia rimasta di rilevanza primaria nell'ambito della storia della politica estera statunitense Obama persegu\u00ec la costituzione di un \"perno\" nell'Asia orientale; ci si mosse anche in direzione del perseguimento di relazioni sempre pi\u00f9 strette con l'India tanti che Obama fu il primo presidente degli Stati Uniti d'America a visitare il paese dell'Asia meridionale per ben due volte.\nSostenitore attivo della \"non proliferazione nucleare\" dar\u00e0 il via a negoziati - poi condotti al successo - per la riduzione degli armamenti sa con l'Iran che con la Russia. Nel 2015 infine descrisse la \"dottrina Obama\" dichiarando che \"c'impegneremo [Engagement], ma preserveremo tutte le nostre risorse\". Il presidente si \u00e8 anche a pi\u00f9 riprese definito un fautore dell'internazionalismo, rifiutando pertanto l'isolazionismo e venendo influenzato dal realismo e dall'interventismo di matrice liberale.\nIraq.\nFin dalla campagna elettorale per le elezioni presidenziali del 2008 Obama critic\u00f2 fortemente la conduzione della guerra in Iraq tanto che decider\u00e0 di far ritirate la stragrande maggioranza delle truppe statunitensi ivi insediatesi al termine del 2011.\nAl momento del suo insediamento il neopresidente diede l'annuncio che le forze impegnate in combattimento (\"withdrawal of U.S. military forces from Iraq\") avrebbero lasciato il paese entro l'agosto del 2010, con un numero oscillante tra i 35 e i 50.000 militari rimanenti per proseguire l'operazione come consulenti e addestratori; in netto calo pertanto rispetto ai 150.000 presenti all'inizio del 2009.\nLa presidenza di George W. Bush in scadenza aveva comunque gi\u00e0 firmato l'accordo preliminare sullo status delle United States Army in Iraq (\"U.S.\u2013Iraq Status of Forces Agreement\") in cui gli Stati Uniti d'America s'impegnavano a ritirare totalmente la propria presenza militare entro la fine del 2011.\nIl nuovo presidente tenter\u00e0 invece di convincere il primo ministro iracheno Nuri al-Maliki a consentire di far mantenere un contingente militare di sicurezza anche oltre quella data, ma la cospicua presenza militare straniera sembr\u00f2 risultare essere assai impopolare alla maggioranza della popolazione locale.\nAlla fine di dicembre del 2011 quindi solamente 150 soldati rimasero a prestare servizio presso l'ambasciata degli Stati Uniti d'America a Baghdad.\nTuttavia nel 2014 venne dato il via ad una campagna (l'intervento militare internazionale in Iraq (2014-in corso)) contro lo Stato islamico (ISIL), un gruppo terrorista estremista di matrice islamista operante sia in Iraq che in varie regioni della confinante Siria, il quale era cresciuto in un modo assai preoccupante proprio dopo il ritiro delle truppe statunitensi ed in concomitanza con l'inizio della guerra civile siriana.\nA giugno del 2015 si trovavano ancora all'incirca 3.500 soldati in Iraq nella loro qualit\u00e0 di consiglieri militari delle forze anti-ISIL nella guerra civile in Iraq; Obama lascer\u00e0 quindi il proprio ufficio con circa 5.262 militari statunitensi in territorio iracheno e 503 in quello siriano.\nAfghanistan.\nNel corso del suo primo mandato il presidente aument\u00f2 il numero di soldati in Afghanistan, prima di ritirare la maggior parte del personale militare durante il secondo e ultimo mandato. Al momento del suo insediamento annunci\u00f2 che la presenza statunitense in Afghanistan sarebbe stata rafforzata con 17.000 nuovi soldati entro l'estate del 2009, in aggiunta ai circa 30.000 gi\u00e0 insediati sul territorio all'inizio del 2009.\nIl Segretario della Difesa Robert Gates, il Segretario di Stato Hillary Clinton e il Capo dello stato maggiore congiunto Michael Mullen discussero tutti dell'opportunit\u00e0 d'inviare ulteriori truppe dichiarandosi apertamente a favore di questa eventualit\u00e0 ed esprimendo al contempo il proprio pieno sostegno verso il presidente. Al termine di un lungo processo di riesame della situazione Obama diede il via libera al rafforzamento della presenza militare USA sul campo.\nIl numero di soldati statunitensi in territorio afghano raggiunger\u00e0 quindi il suo picco nel 2010 con oltre 100.000 unit\u00e0; due anni dopo verr\u00e0 stilato un accordo di partenariato strategico (\"U.S.\u2013Afghanistan Strategic Partnership Agreement\") in cui gli Stati Uniti accolsero la richiesta di affidare le operazioni di combattimento considerate pi\u00f9 rilevanti esclusivamente all'esercito nazionale dell'Afghanistan. Sempre nel 2012 l'Amministrazione design\u00f2 l'Afghanistan come uno dei pi\u00f9 importanti e strategici alleati al di fuori della NATO (\"Alleanza maggiore extra-NATO\").\nNel 2014 il presidente annunci\u00f2 che la maggior parte delle truppe avrebbero lasciato il paese dell'Asia centrale entro la fine del 2016, con un ridotto contingente rimasto presso l'ambasciata degli Stati Uniti d'America a Kabul. A settembre nel frattempo Ashraf Ghani succedette ad Hamid Karzai come presidente dell'Afghanistan, dopo che gli Stati Uniti collaborarono alla negoziazione di un accordo per la condivisione del potere tra lo stesso Ghani e Abdullah Abdullah.\nIl 1\u00ba gennaio del 2015 si concluse ufficialmente l'operazione Enduring Freedom e si diede al contempo inizio alla missione definita Operazione Sostegno Risoluto, in cui le United States Armed Forces si trasferirono per lo pi\u00f9 nell'intraprendere un ruolo di formazione e addestramento dell'esercito governativo locale, seppur proseguirono le presenze attive in alcune operazioni di combattimento.\nAd ottobre Obama diede quindi l'annuncio che i soldati statunitensi sarebbero rimasti in Afghanistan a tempo indeterminato per sostenere il legittimo governo afghano nella guerra civile in pieno svolgimento contro i Talebani, Al Qaida e l'ISIL. Il nuovo Capo dello stato maggiore congiunto Martin Dempsey definir\u00e0 la scelta presa di mantenere i soldati in Afghanistan come parte di un'operazione generale antiterrorismo di pi\u00f9 vasta portata e a lungo termine la quale si estende per l'intera Asia centrale.\nIl presidente lasci\u00f2 quindi l'incarico con circa 8.400 presenze militari residue nel paese.\nAsia orientale.\nSebbene altre aree del mondo siano rimaste importanti per la storia della politica estera statunitense Obama persegu\u00ec l'apertura ed il mantenimento di un \"perno\" d'influenza nell'Asia orientale, concentrando la diplomazia e gli scambi bilaterali nella regione.\nIl continuo emergere della Cina come una delle grandi potenze regionali esistenti (\"Cina come superpotenza emergente\") rimase uno dei pi\u00f9 grossi problemi sul tappeto affrontati della presidenza; mentre i due paesi lavorarono insieme su questioni globali come il cambiamento climatico, anche le relazioni Cina-Stati Uniti (G2 (USA-Cina)) ebbero a subire delle tensioni a causa delle rivendicazioni territoriali manifestate sia nei riguardi del Mar Cinese Meridionale che del Mar Cinese Orientale.\nNel 2016 gli Stati Uniti ospiteranno per la prima volta un vertice dell'Associazione delle Nazioni del Sud-est asiatico (ASEAN), il che riflette la ricerca dell'Amministrazione di stringere rapporti sempre pi\u00f9 stretti e duraturi sia con l'ASEAN in generale che con gli altri paesi asiatici.\nDopo aver contribuito ad incoraggiare l'indizione delle elezioni parlamentari in Birmania del 2015 - in seguito per\u00f2 apertamente contestate - il presidente aument\u00f2 anche i legami militari con il Vietnam, l'Australia e le Filippine, incrementando gli aiuti al Laos e contribuendo anche ad un \"disgelo\" delle relazioni bilaterali politico-finanziarie tra la Corea del Sud e il Giappone. Obama progett\u00f2 quindi un partenariato Trans-Pacifico come il pilastro economico chiave del \"perno\" asiatico, sebbene alla fine l'accordo non sia stato sottoposto alla ratifica richiesta.\nBen pochi progressi vennero invece compiuti nelle relazioni con il regime totalitario comunista della Corea del Nord - da lungo tempo considerato un paese fortemente avverso - il quale continuer\u00e0 nonostante i ripetuti avvertimenti a procedere con lo sviluppo del proprio programma per l'acquisizione di armi di distruzione di massa.\nFederazione russa.\nAl momento del suo primo insediamento il neopresidente richiese un rapido ripristino delle relazioni bilaterali con la Russia, che erano sostanzialmente declinate a seguito della Seconda guerra in Ossezia del Sud esplosa nel 2008. Mentre la precedente presidenza di George W. Bush aveva spinto con successo verso l'espansione della NATO anche a tutti gli Stati dell'ex blocco orientale, all'inizio dell'Era Obama l'Alleanza Atlantica cominci\u00f2 a porre l'accento ed un'attenzione sempre maggiore sull'eventuale creazione di una partnership a lungo termine con la Federazione russa.\nAssieme con il presidente della Federazione Russa Dmitrij Anatol'evi\u010d Medvedev la presidenza diede il via alla collaborazione per poter giungere quanto pi\u00f9 rapidamente possibile alla promulgazione di un nuovo trattato di riduzione e monitoraggio congiunto delle armi nucleari oltre che per favorire l'accesso russo all'Organizzazione mondiale del commercio e al controterrorismo.\nL'8 aprile del 2010 i due capi di Stato firmarono il trattato internazionale conosciuto come \"New START\", un importante accordo relativo al controllo degli armamenti atomici e al disarmo nucleare il quale ridusse le scorte nucleari di entrambi nella previsione di un sostitutivo e pi\u00f9 severo regime di monitoraggio.\nNel dicembre successivo il Senato pose a ratifica il \"NEW START\" con un voto finale di 71 contro 26, con 13 Repubblicani e tutti i Democratici a favore. A partire dal 2012 la Russia entr\u00f2 a far parte dell'\"Organizzazione del Commercio\" e Obama fin\u00ec col normalizzare le relazioni economiche-finanziare col Paese euroasiatico. Le relazioni bilaterali tra Russia e Stati Uniti d'America tuttavia subirono un sostanziale raffreddamento dopo che Vladimir Putin torn\u00f2 a riprendere le redini del potere riconquistando la presidenza.\nLa Crisi della Crimea del 2014, l'intervento militare russo in Ucraina (2014-in corso) e l'annessione della Crimea e Sebastopoli alla Russia condussero ad una forte condanna da parte della dirigenza statunitense e delle altre leadership occidentali, portando quindi all'imposizione di sanzioni internazionali durante la crisi ucraina. Queste contribuirono in maniera significativa all'esplosione di una crisi finanziaria russa (2014-2017) in tutto il suo territorio.\nAlcuni membri del Congresso di entrambi gli schieramenti reclamarono inoltre che l'Amministrazione si assumesse il compito di armare le forze d'opposizione ucraine, ma il presidente resistette al tentativo di venire troppo strettamente coinvolto nella guerra del Donbass.\nNel 2016, in seguito a diversi incidenti di sicurezza informatica occorsi all'apparato organizzativo del Partito Democratico l'Amministrazione accus\u00f2 formalmente il Paese di essere attivamente impegnata in una Cyberguerra della Russia nel tentativo d'influenzare a proprio favore gli esiti delle elezioni presidenziali del 2016. Il risultato immediato sar\u00e0 l'imposizione di sanzioni ad alcune persone ed organizzazioni collegate proprio alla Russia.\nIsraele.\nIl rapporto tra Obama e il primo ministro di Israele Benjamin Netanyahu (rimasto in carica per tutto il periodo dei due mandati della presidenza) si mantenne particolarmente gelido, con molti che commentarono della reciproca diffidenza presente tra i due statisti.\nEntrando in carica il presidente nomin\u00f2 George J. Mitchell in qualit\u00e0 di inviato particolare in Medio Oriente col compito di lavorare per cercare di trovare una soluzione accettabile per entrambe le parti in causa all'annoso conflitto israelo-palestinese; ma i progressi furono assai scarsi prima delle sue dimissioni avvenute nel 2011.\nNel marzo del 2010 intanto il Segretario di Stato Hillary Clinton ebbe l'occasione di esprimere severe critiche nei confronti del governo israeliano per aver fatto approvare l'espansione degli insediamenti a Gerusalemme Est. Netanyahu si oppose fermamente a tutti gli sforzi intrapresi da Obama di negoziare con l'Iran sulla questione del nucleare tanto che venne sentito preferire apertamente il candidato Mitt Romney alle elezioni presidenziali del 2012.\nIl presidente tuttavia prosegu\u00ec nella politica di porre il veto alle risoluzioni dell'Organizzazione delle Nazioni Unite che chiedono la costituzione di uno Stato indipendente per i palestinesi e l'Amministrazione continu\u00f2 invece a sostenere la soluzione dei due Stati. Obama aumenter\u00e0 anche gli aiuti ad Israele, compresi i finanziamenti per favorire il programma di difesa aerea Cupola di Ferro (Iron Dome).\nDurante gli ultimi mesi di presidenza l'Amministrazione sceglier\u00e0 di non porre pi\u00f9 il veto alla \"risoluzione 2334 del Consiglio di sicurezza delle Nazioni Unite\" la quale ha sollecitato di porre fine agli insediamenti israeliani nei territori occupati a seguito della guerra dei sei giorni del 1967.\nObama dichiarer\u00e0 che l'astensione era coerente con l'opposizione americana di vecchia data all'espansione degli insediamenti; mentre i suoi critici sostennero che ci\u00f2 rappresentava un aver abbandonato di fatto uno dei pi\u00f9 fedeli alleati sullo scacchiere mediorientale.\nCampo di detenzione nella baia di Guant\u00e1namo.\nNel 2002 la presidenza di George W. Bush istitu\u00ec il Campo di prigionia di Guant\u00e1namo per tenervi rinchiusi i presunti \"nemici combattenti\" della Guerra in Afghanistan (2001-2021), ma in una modalit\u00e0 per cui non venivano pi\u00f9 considerati i detenuti nella loro qualit\u00e0 di prigionieri di guerra convenzionali. Obama dichiar\u00f2 ripetutamente il suo desiderio di far chiudere il campo di detenzione sostenendo che la sua natura extragiudiziale non faceva altro che fornire uno strumento di reclutamento per le organizzazioni terroristiche.\nNel suo primo giorno in carica il neopresidente istru\u00ec tutti i procuratori militari affinch\u00e9 sospendessero i procedimenti giudiziari in corso in modo che l'Amministrazione entrante potesse riesaminare i processi aperti dalla commissione incaricata.\nIl 22 gennaio del 2009 Obama firm\u00f2 un ordine esecutivo il quale limit\u00f2 in una misura sostanziale la lista dei metodi di interrogatorio elencati ed autorizzati dagli \"United States Army Field Manuals\" e che conseguentemente poneva fine alle cosiddette \"tecniche avanzate d'interrogatorio\".\nNel marzo seguente la presidenza annunci\u00f2 che non si sarebbe pi\u00f9 riferita ai prigionieri ospitati nella Base navale di Guant\u00e1namo con la dicitura di \"combattenti nemici\", ma ribad\u00ec anche il concetto che il presidente continuava ad avere l'autorit\u00e0 per detenervi tutti i sospetti di terrorismo che avesse ritenuto opportuno, pur senza specifiche accuse penali.\nLa popolazione di detenuti nel campo scender\u00e0 quindi dai 292 del gennaio 2009 ai 91 del gennaio 2016, in gran parte a causa dei periodici comitati di revisione (Periodic Review Boards) che Obama istitu\u00ec nel 2011.\nMolti autorevoli membri del Congresso si opposero strenuamente ai piani di trasferimento adottati per i prigionieri di Guantanamo nelle prigioni sul territorio nazionale. L'Amministrazione fu d'altro canto assai riluttante nell'inviare prigionieri potenzialmente pericolosi in altri Paesi, in particolar modo in quelli maggiormente instabili dal punto di vista politico come ad esempio lo Yemen.\nSebbene abbia proseguito nel sostenere la necessit\u00e0 di chiudere il campo, nel momento in cui Obama lasci\u00f2 l'incarico vi erano rimasti ancora 41 detenuti.\nUccisione di Osama bin Laden.\nLa presidenza avvi\u00f2 un'operazione di successo che provoc\u00f2 la morte di Osama bin Laden, leader di \nAl Qaida, un'organizzazione militante sunnita di matrice riconducibile all'islamismo nonch\u00e9 responsabile degli attentati dell'11 settembre 2001 a New York e di numerosi altri attacchi a fini di terrorismo internazionale.\nA partire dalle informazioni ricevute nel luglio del 2010 la Central Intelligence Agency determin\u00f2 quello che pens\u00f2 potesse trattarsi il luogo in cui bin Laden si stava nascondendo, ovvero un grande complesso situato ad Abbottabad, nel Pakistan, un'area suburbana a 35 miglia da Islamabad. Il direttore della CIA Leon Panetta rifer\u00ec questo rapporto ricevuto direttamente al presidente non pi\u00f9 tardi del marzo 2011.\nIncontrandosi con i suoi consiglieri per la sicurezza nazionale nel corso delle successive sei settimane Obama respinse il piano approntato di bombardamento generale del complesso ed autorizzando al suo posto un \"raid chirurgico\" condotto dall'\"United States Navy SEAL\". L'operazione scatt\u00f2 il 1\u00b0 di maggio causando la morte di bin Laden e il sequestro di documenti, CD-ROM, floppy disk e personal computer dal compound.\nIl corpo di bin Laden venne identificato attraverso il test del DNA e fatto gettare in pieno Oceano Indiano diverse ore pi\u00f9 tardi. La reazione all'annuncio fu estremamente positiva in tutte le correnti politiche nazionali, compresi i predecessori George W. Bush e Bill Clinton oltre che da molti altri paesi della comunit\u00e0 internazionale.\nGuerra dei droni.\nAl contrario della strategia di intervento armato diretto portata avanti dal suo predecessore, l'amministrazione Obama ha puntato su una tattica diversa, facendo un uso massivo di droni militari e di forze armate speciali per interventi \"mirati\".\nQuesto orientamento ha permesso agli Stati Uniti di intervenire militarmente molto di pi\u00f9 rispetto a prima, con interventi armati in 147 paesi diversi nel solo 2015.\nLa campagna di attacchi con droni, mirata ad assassinare \"chirurgicamente\" persone concrete, \u00e8 stata reputata \"illegale\" in quanto in violazione delle leggi internazionali, e aspramente criticata in quanto condannabile moralmente, oltre a peggiorare il problema del terrorismo. Gli attacchi di droni si sono consumati spesso senza l'approvazione degli stati che sorvolavano, violando cos\u00ec sia le leggi statunitensi che quelle degli stati colpiti, anche se l'amministrazione Obama ha spesso negato di agire senza il beneplacito degli stati. Le numerose vittime civili sono state giustificate da Obama in quanto ogni adulto maschio presente nella zona di combattimento era da considerarsi un potenziale nemico, salvo essere riconosciuti innocenti postumi. Le conseguenze di questi attacchi alla popolazione civile, largamente rurale, da parte di droni sono dei traumi permanenti dovuti alla paura di essere uccisi in qualsiasi momento e in qualsiasi luogo da un nemico invisibile proveniente dal cielo.\nDisgelo cubano.\nNel corso della presidenza si pot\u00e9 testimoniare un forte disgelo nei confronti dei rapporti con Cuba, che gli Stati Uniti avevano sottoposto ad embargo a seguito della rivoluzione cubana del 1959 e della crisi dei missili di Cuba del 1962 (durante la presidenza di John Fitzgerald Kennedy).\nA partire dalla primavera del 2013 vennero condotti incontri segreti tra le due parti i quali si svolsero nelle localit\u00e0 neutrali del Canada e dello Stato della Citt\u00e0 del Vaticano; la \"Santa Sede\" fu consultata inizialmente al principio dell'anno quando Papa Francesco consigli\u00f2 a USA e Cuba di scambiarsi i rispettivi prigionieri come gesto di buona volont\u00e0.\nIl 10 dicembre seguente il Capo di Stato di Cuba Ra\u00fal Castro, in occasione di un momento pubblico significativo, strinse la mano e salut\u00f2 cordialmente Obama durante il rito funebre celebrato per Nelson Mandela avvenuto a Johannesburg. Nel dicembre del 2014 il regime cubano fece rilasciare Alan Gross in cambio degli altri membri dei \"Cuban Five\"; in quello stesso mese il presidente ordin\u00f2 il ripristino ufficiale dei rapporti diplomatici.\nObama dichiar\u00f2 che stava normalizzando le relazioni in quanto l'embargo economico si era fino ad allora dimostrato inefficace nel persuadere Cuba a sviluppare una societ\u00e0 improntata alla democrazia. A maggio del 2015 l'isola caraibica venne tolta dalla lista delle nazioni sponsorizzatrici del terrorismo di Stato; in agosto, con il ripristino delle relazioni diplomatiche ufficiali Stati Uniti e Cuba riaprirono le rispettive ambasciate.\nNel marzo del 2016 vi fu la visita di Obama all'isola, divenendo cos\u00ec il primo presidente statunitense a mettervi piede dai tempi della presidenza di Calvin Coolidge.\nNel 2017 si \u00e8 posta la parola fine alla \"politica dei piedi bagnati e dei piedi asciutti\" (Wet feet, dry feet policy), che conferiva diritti speciali agli immigrati cubani in esilio presenti nel territorio nazionale.\nLa restaurazione dei legami bilaterali venne vista come un vantaggio volto ad instaurare pi\u00f9 ampie relazioni con l'intera America Latina, poich\u00e9 i capi dell'intero continente approvarono la mossa intrapresa all'unanimit\u00e0.\nIl candidato del Partito Repubblicano Donald Trump nel corso della campagna elettorale per le elezioni presidenziali del 2016 ha invece promesso di voler far invertire le politiche adottate da Obama e tornare cos\u00ec ad una linea pi\u00f9 dura su Cuba.\nNegoziati sul nucleare iraniano.\nL'Iran interruppe tutti i rapporti con gli Stati Uniti a partire dalla rivoluzione iraniana e dalla crisi degli ostaggi in Iran del 1979-80 mantenendoli poi in una situazione di estrema freddezza.\nLe tensioni sono poi proseguite anche nel corso della presidenza Obama a causa di problemi irrisolti come il programma di energia nucleare in Iran e la presunta sponsorizzazione del terrorismo internazionale da parte della Teocrazia Sciita.\nEntrando ufficialmente in carica il neopresidente si concentr\u00f2 immediatamente sui negoziati in corso inerenti al programma nucleare iraniano, collaborando attivamente con le altre potenze (P5+1) per l'adozione di un accordo multilaterale. La posizione espressa da Obama differ\u00ec in modo sostanziale da quella ben pi\u00f9 aggressiva dimostrata dalla precedente presidenza di George W. Bush, cos\u00ec come anche da quelle dichiarate dalla maggior parte dei rivali del presidente durante la campagna elettorale del 2008.\nNel giugno del 2013 Hassan Rouhani vinse le elezioni presidenziali in Iran del 2013 divenendo cos\u00ec il nuovo presidente dell'Iran; egli si affretter\u00e0 quindi a richiedere una sollecita continuazione dei colloqui sulla questione del programma nucleare.\nA novembre \"Iran e P5\" annunciarono congiuntamente l'avvenuta stipulazione di una prima bozza di accordo provvisorio e nell'aprile del 2015 i negoziatori dichiareranno che era oramai in corso di definizione un \"accordo quadro\".\nI maggiori esponenti del Partito Repubblicano al Congresso - che in perfetta sintonia con il primo ministro di Israele Benjamin Netanyahu - si erano fortemente opposti ai negoziati in corso tentarono (ma fallendo) di far approvare una risoluzione congressuale la quale respingeva l'\"accordo delle sei nazioni\".\nIn base ad esso l'Iran promise di limitare il proprio programma nucleare e di fornire sempre l'accesso agli ispettori inviati dall'Agenzia internazionale per l'energia atomica; mentre gli Stati Uniti e gli altri paesi concordarono di ridurre le sanzioni vigenti contro il paese mediorientale.\nLa lotta fortemente partigiana scatenatasi sull'accordo esemplific\u00f2 al massimo grado un assai pi\u00f9 ampio disaccordo prettamente ideologico sulla politica estera da assumere in Medio Oriente e su come poter gestire al meglio i regimi avversari, in quanto molti degli oppositori dell'accordo raggiunto continuarono a considerare l'Iran un avversario implacabilmente ostile e che pertanto avrebbe finito inevitabilmente con il violare sistematicamente qualsiasi base di compromesso precedentemente raggiunto.\nPrimavera araba e sue conseguenze.\nDopo una tanto improvvisa quanto inaspettata crisi rivoluzionaria in Tunisia (la cosiddetta Rivoluzione dei Gelsomini) all'inizio del 2011 proteste del tutto simili si svilupparono a macchia d'olio praticamente in tutto il Mondo arabo. L'ondata di manifestazioni che ne segu\u00ec divenne nota come primavera araba e la sua gestione ebbe un ruolo fondamentale nella politica estera della presidenza.\nEgitto.\nA seguito di tre settimane ininterrotte di disordini il presidente dell'Egitto Hosni Mubarak venne costretto a dimettersi, su precisa sollecitazione dello stesso Obama.\nIl generale dell'esercito egiziano \u02bfAbd al-Fatt\u0101\u1e25 al-S\u012bs\u012b alla fine assunse il potere succedendo al presidente eletto Mohamed Morsi - appartenente ai Fratelli Musulmani - con un colpo di Stato nel 2013, spingendo di conseguenza gli Stati Uniti a tagliare drasticamente le spedizioni di armamenti al suo alleato di lunga data. La presidenza tuttavia fece successivamente riprendere gli invii a partire dal 2015.\nYemen.\nLo Yemen visse prima una rivoluzione e subito dopo una guerra civile, portando ad una campagna militare da parte dell'Arabia Saudita la quale ricevette immediatamente la necessaria assistenza diretta sia logistica che di intelligence da parte degli Stati Uniti; questo dopo che l'aviazione militare saudita prese di mira un rito funebre nella capitale Sana'a uccidendo pi\u00f9 di 140 persone.\nL'Organizzazione delle Nazioni Unite accus\u00f2 la coalizione guidata dai sauditi di \"totale disprezzo nei confronti della vita umana\".\nSiria.\nLa Siria fu uno degli Stati mediorientali pi\u00f9 pesantemente colpiti dalla primavera araba e, entro la seconda met\u00e0 di marzo del 2011, presero il via importanti proteste antigovernative le quali si svolsero in tutte le principali citt\u00e0 del paese.\nSebbene si fosse rivelato a lungo un avversario degli Stati Uniti il presidente sostenne fin da principio che un'azione militare unilaterale per rovesciare il regime di Bashar al-Assad sarebbe stato un gravissimo errore. Con il protrarsi delle manifestazioni di protesta il paese entr\u00f2 nella spirale di una lunga e sanguinosa guerra civile e l'Amministrazione Obama support\u00f2 attivamente l'opposizione siriana contro la dittatura.\nLe critiche statunitensi ad Assad s'intensificarono ulteriormente a seguito dell'attacco chimico di Gh\u016b\u1e6da, che alla fine condusse ad un accordo con la federazione russa il quale costrinse il governo siriano a consegnare tutte le sue armi chimiche. Nel caos che se segu\u00ec un gruppo islamista noto come \"Stato islamico dell'Iraq e del Levante\" (ISIL) prese il controllo di ampie porzioni del territorio nazionale sia siriano che iracheno.\nL'ISIL, che origin\u00f2 direttamente da Al-Qaida in Iraq sotto la guida di Abu Musab al-Zarqawi, alla fine si rivel\u00f2 come il gruppo terroristico globale maggiormente pericoloso nel corso del secondo mandato presidenziale. A partire dal 2014 l'Amministrazione lanci\u00f2 attacchi aerei e addestr\u00f2 truppe locali anti-ISIL, pur continuando contemporaneamente ad opporsi anche al regime dittatoriale di Assad.\nObama si trover\u00e0 anche a collaborare con i Curdi in Siria nel contrastare gli islamisti; ma mettendo in tal modo a dura prova le relazioni con la Turchia la quale accuser\u00e0 esplicitamente i curdi siriani di lavorare a fianco dei gruppi terroristici degli stessi curdi all'interno del proprio paese.\nA questo punto la Russia sotto Vladimir Putin lanci\u00f2 il proprio intervento militare per portare soccorso ad Assad, creando cos\u00ec una complicata \"guerra per procura\" intra-nazionale, sebbene statunitensi e russi a volte cooperassero per combattere l'ISIL. Nel novembre del 2015 il presidente annunci\u00f2 l'avvio di un piano per il graduale reinsediamento di almeno 10.000 rifugiati della guerra civile siriana accolti in un primo momento negli USA.\nL'approccio di Obama dall'\"impronta leggera\" nel conflitto siriano divenne oggetto di critiche veementi provenienti da molti avversari interni, tanto pi\u00f9 che il conflitto si trasform\u00f2 ben presto in una catastrofe umanitaria di vaste proporzioni; ma i sostenitori del presidente sostennero invece che meritasse credito per essere riuscito a mantenere la nazione al di fuori dall'intraprendere un'ennesima costosa guerra di terra nel Medio Oriente.\nLibia.\nLa Libia rimase fortemente influenzata dall'esplosione della primavera araba. Le proteste antigovernative iniziarono a scoppiare a Bengasi nel febbraio del 2011 e il regime di Mu\u02bfammar Gheddafi prese subito a rispondere inviandovi l'esercito libico. La presidenza in principio resistette alle richieste giunte da pi\u00f9 parti d'intraprendere un'azione di forza; ma dovette cedere dopo che la Lega araba nel suo complesso reclam\u00f2 espressamente l'intervento occidentale.\nA marzo la reazione internazionale alla repressione militare di Gheddafi sulla popolazione culmin\u00f2 nella \"risoluzione 1973 del Consiglio di sicurezza delle Nazioni Unite\" volta ad imporre una zona d'interdizione al volo sui cieli libici. Obama autorizzer\u00e0 quindi le forze statunitensi a partecipare ad attacchi aerei internazionali contro le difese libiche utilizzando i missili da crociera BGM-109 Tomahawk per stabilire concretamente la zona di protezione.\nL'intervento fu guidato principalmente dalla NATO, ma anche la Svezia, la Giordania, il Qatar e gli Emirati Arabi Uniti parteciparono attivamente alla missione. Con il sopravvenuto sostegno della coalizione internazionale i ribelli riusciranno ad entrare a Tripoli ad agosto. La campagna culminer\u00e0 nel rovesciamento del regime e la morte di Mu'ammar Gheddafi, seppur il paese continu\u00f2 a vivere disordini diffusi a seguito della seconda guerra civile in Libia prodottasi di l\u00ec a breve.\nL'intervento statunitense provoc\u00f2 aspre critiche da parte di molti membri del Congresso ed innesc\u00f2 un dibattito sull'applicazione della \"Legge sui poteri di guerra\" (War Powers Resolution) risalente agli anni 1970.\nA settembre i militanti dell'islamismo attaccarono il consolato statunitense a Bengasi, uccidendo l'ambasciatore J. Christopher Stevens e altri tre civili statunitensi. Gli esponenti del Partito Repubblicano criticarono fortemente la gestione da parte dell'Amministrazione dell'aggressione ed istituirono un comitato ristretto (\"United States House Select Committee on Benghazi\") alla Camera dei Rappresentanti per indagare su quanto accaduto.\nSorveglianza estera e interna.\nLa nuova presidenza eredit\u00f2 diversi programmi di sorveglianza governativa dall'Amministrazione precedente e Obama tent\u00f2 di trovare un equilibrio tra la protezione delle libert\u00e0 civili e il monitoraggio delle minacce terroristiche, ma la prosecuzione di numerosi tra questi programmi da parte del neopresidente fin\u00ec con il disappunto e la delusione di molti libertari difensori delle suddette libert\u00e0.\n\"The New York Times\" ebbe a riferire gi\u00e0 nel 2009 che la National Security Agency (NSA) aveva sottoposto ad intercettazione comunicazioni private di cittadini tra cui un membro del congresso degli Stati Uniti d'America, sebbene il Dipartimento di Giustizia ritenesse che l'NSA avesse oramai corretto i propri errori. Nel 2011 Obama firm\u00f2 un'estensione quadriennale del \"Patriot Act\".\nNel giugno del 2013 l'esistenza di PRISM, un programma di estrazione di dati con vigilanza elettronica massiva (sorveglianza elettronica di rete di telecomunicazioni) tramite operazioni clandestine (data mining) e gestito dalla NSA fin dal 2007 si verificher\u00e0 una fuga di notizie a seguito delle rivelazioni fatte trapelare dal dipendente dell'NSA Edward Snowden il quale avvert\u00ec che la quantit\u00e0 di raccolta di dati di massa era molto maggiore di quanto il pubblico potesse immaginarsi e pi\u00f9 di quanto non fosse gi\u00e0 a conoscenza. \nDi fronte allo sdegno internazionale i funzionari governativi difesero il programma di sorveglianza dichiarando che non poteva venire utilizzato su obiettivi interni senza uno specifico mandato di perquisizione e che esso contribu\u00ec a prevenire atti di terrorismo, ricevendo una supervisione indipendente da parte del ramo esecutivo, giudiziario e legislativo del Governo federale.\nSempre a giugno di quello stesso anno il presidente dichiar\u00f2 che le pratiche di raccolta dati in funzione costituiscono \"un sistema circoscritto e ristretto diretto a proteggere il nostro popolo\".\nNel 2015 fu infine controfirmato la legge \"USA Freedom Act\", che ha esteso diverse disposizioni contenute nel \"Patriot Act\", ma ha ordinato l'immediata conclusione della raccolta massiva di registrazioni telefoniche.\nQuestioni etiche.\nPratica di lobbying.\nAll'inizio della propria campagna presidenziale Obama afferm\u00f2 che i lobbisti \"non troveranno lavoro nella mia Casa Bianca\", ma in parte attenu\u00f2 la sua posizione dopo l'insediamento.\nIl 21 gennaio del 2009 il neopresidente emise un ordine esecutivo indirizzato a tutti i futuri incaricati nell'Amministrazione il quale imped\u00ec a chiunque fosse un lobbista registrato nei due anni precedenti alla partecipazione diretta in questioni su cui esercit\u00f2 pressioni; questo dopo la data di nomina. Tre deroghe formali vennero inizialmente emesse al principio del 2009 riguardanti almeno 800 incarichi esecutivi.\nLa \"Citizens for Responsibility and Ethics in Washington\" (CREW) non mancher\u00e0 di rivolgere critiche alla nuova Amministrazione sostenendo che Obama derog\u00f2 quasi subito dalle sue stesse precedenti regole etiche di esclusione dei lobbisti dal lavorare su questioni su cui avessero potuto esercitare pressioni nei due anni precedenti facendo introdurre deroghe specifiche.\nUn'inchiesta condotta dal quotidiano \"Politico\" nel 2015 ha rilevato il fatto che, mentre Obama aveva introdotto atti di riforma incrementali tanto che il numero di lobbisti croll\u00f2 nel corso di tutto il periodo presidenziale, il presidente stesso non si era premunito nel chiudere la \"porta girevole\" la quale consentiva ai funzionari governativi di trasferirsi direttamente alle maggiori imprese.\nNonostante ci\u00f2 l'Amministrazione ebbe la capacit\u00e0 di evitare qualsiasi scandalo su ogni eventuale possibilit\u00e0 di conflitto d'interessi, da cui invece le precedenti presidenze erano state ripetutamente colpite; ci\u00f2 in larga parte proprio a causa delle regole sul lobbismo assunte fin da principio.\nTrasparenza.\nIl neopresidente promise che avrebbe gestito l'Amministrazione pi\u00f9 trasparente nell'intera storia degli Stati Uniti d'America, ottenendo per\u00f2 nella generalit\u00e0 dei casi dei risultanti contrastanti e misti.\nEntrando in carica dichiar\u00f2 che tutti gli ordini esecutivi, le varie legislazioni non considerate di emergenza e i proclami sarebbero stati tutti fatti pubblicare sul sito web ufficiale della Casa Bianca (il \"whitehouse.gov\" lanciato dalla presidenza di Bill Clinton), permettendo in tal modo all'opinione pubblica di rivedere e commentare liberamente per 5 giorni prima che vi fosse la controfirma esecutiva. Questo impegno verr\u00e0 invero disatteso per due volte gi\u00e0 durante il primo mese di presidenza.\nIl 21 di gennaio fece revocare l'ordine esecutivo 13233 il quale limitava l'accesso ai documenti degli ex presidenti, impartendo istruzioni a tutte le agenzie e dipartimenti di \"adottare una presunzione a favore\" nei riguardi delle richieste seguendo l direttive date dalla \"Freedom of Information Act\" approntata dalla presidenza di Lyndon B. Johnson. Tali azioni aiutarono sostanzialmente il tasso di classificazione protetta a scendere ai minimi storici nel primo decennio del XXI secolo.\nNell'aprile seguente il Dipartimento di Giustizia pose all'attenzione pubblica 4 note legali della precedente presidenza di George W. Bush le quali descrivevano fin nei minimi dettagli i provvedimenti e relativi metodi altamente controversi d'interrogatorio (Enhanced interrogation techniques) che la CIA aveva ampiamente utilizzato sui prigionieri sospettati di terrorismo.\nLa nuova residenza introdusse anche la direttiva sul cosiddetto \"Governo aperto\" la quale avrebbe dovuto incoraggiare le agenzie governative a pubblicare i dati in proprio possesso e a collaborare fattivamente con le richieste pubbliche e l'\"Open Government Partnership\", che propugnava norme governative basate su una maggiore trasparenza. Obama tuttavia continuer\u00e0 ad usare sia i \"memo segreti\" che il derivante privilegio del segreto di Stato e a perseguire il Whistleblower.\nL'Amministrazione Obama \u00e8 stata caratterizzata per essere molto pi\u00f9 aggressiva di quella di Bush e altre precedenti nella sua risposta alle denunce e alle fughe di notizie, spingendo i critici a descrivere la \"repressione\" attuata come una \"guerra agli informatori\". Diverse persone saranno accusate in base a disposizioni preesistenti sotto la \"Espionage Act\" del 1917, tra cui Thomas Andrews Drake, un ex dipendente della National Security Agency, Stephen Jin-Woo Kim, appaltatore del Dipartimento di Stato e Jeffrey Alexander Sterling.\nAltri casi di individui perseguiti per aver \"perduto informazioni d'importanza vitale\" sono quelli relativi a Shamai Leibowitz, un linguista a contratto per il Federal Bureau of Investigation, John Kiriakou, un ex analista della CIA e Chelsea Manning, un analista dell'intelligence per l'United States Army il cui processo (United States v. Manning) sottoposto a Corte marziale ha ricevuto un'ampia copertura mediatica.\nIn particolare venne alla luce il caso di Edward Snowden, un tecnico a contratto della NSA; fu accusato di furto e divulgazione non autorizzata di \"informazioni classificate\" all'editorialista Glenn Greenwald.\nLe Divulgazioni sulla sorveglianza di massa del 2013 hanno provocato un'ampia gamma di reazioni; molti hanno chiesto la Grazia nei suoi riguardi, mentre altri lo hanno definito molto semplicemente niente pi\u00f9 che un colpevole di alto tradimento.\nScadenze elettorali.\nElezioni di met\u00e0 mandato del 2010.\nAttaccando incessantemente il presidente, sottolineando il fatto che l'economia nazionale si trovasse in una fase esasperante di stallo e - non da ultimo - alimentato dalla rabbia espressa dal Movimento Tea Party - il Partito Repubblicano riusc\u00ec ad ottenere una netta vittoria alle elezioni di medio termine del 2010, conquistando il pieno controllo della Camera dei Rappresentanti ed incrementando il numero dei seggi al Senato.\nJohn Boehner sostitu\u00ec quindi Nancy Pelosi nella carica di Presidente della Camera dei rappresentanti degli Stati Uniti d'America promettendo di far abrogare al pi\u00f9 presto l'Obamacare e di tagliare drasticamente le spese federali.\nLo stesso Obama avr\u00e0 modo di definire l'appuntamento elettorale \"un'umiliazione\" e un \"bombardamento\", sostenendo che la sconfitta fosse sopraggiunta innanzitutto perch\u00e9 non vi furono abbastanza americani ad aver avvertito gli effetti della ripresa economica. I Repubblicani della Camera, appena potenziati, affrontarono rapidamente il presidente sulle questioni relative alla riforma sanitaria nazionale e al tetto preventivo del debito pubblico.\nQuesta vittoria diede loro anche il sopravvento nella ridistribuzione della circoscrizione elettorale del Collegio federale verificatasi a seguito del censimento del 2010.\nCampagna presidenziale del 2012.\nIl 4 aprile del 2011 Obama preannunci\u00f2 che avrebbe cercato la rielezione nell'imminente tornata elettorale presidenziale; non ebbe d'altra parte rivali significativi nella corsa alla nomination Democratica. L'avversario Repubblicano sar\u00e0 infine l'ex governatore del Massachusetts Mitt Romney il quale sostenne l'abbassamento della pressione fiscale, tagli alla spesa pubblica e contemporaneamente un aumento di quella riservata alla Difesa (politica) e l'abrogazione dell'Obamacare (ironicamente basato su un piano sanitario del Massachusetts sviluppato proprio sotto Romney, il \"Massachusetts health care reform\").\nLa campagna elettorale Democratica ebbe come quartier generale Chicago e venne gestita da molti membri incumbent dello staff della Casa Bianca e da quelli della fortunata precedente campagna generale del 2008. Il presidente a novembre ebbe la riconferma con 332 Grandi elettori su un totale di 538, pari al 51,1% del voto popolare e rendendolo in tal modo la seconda persona dopo Dwight Eisenhower ad aver ottenuto per due volte consecutive il 51%.\nSecondo gli exit poll Obama riusc\u00ec a conquistare la maggioranza dei suffragi dalle donne, dagli afroamericani, dagli ispanici, dagli asioamericani, dalle persone sotto i 45 anni e che guadagnano meno di 50.000 dollari annuali, dai cittadini delle grandi e medie metropoli, dai liberal, dai moderati, dai non sposati, dai gay ed infine da coloro che sono privi d'istruzione universitaria o di un diploma.\nOltre alla vittoria presidenziale gli esponenti Democratici guadagnarono seggi in entrambe le Aule parlamentari del Congresso, ma i Repubblicani mantennero comunque il controllo della Camera. \nElezioni di met\u00e0 mandato del 2014.\nLe seconde elezioni a medio termine avvenute all'interno del periodo presidenziale si trasformarono in un'altra ondata Repubblicana, in quanto conquistarono il controllo dell'Aula senatoriale e diversi governatorati statali. Mitch McConnell sostitu\u00ec Harry Reid come leader di maggioranza al Senato.\nLa conquista di entrambe le camere legislative diede al partito politico di opposizione il potere di bloccare i candidati esecutivi e giuridici proposti da Obama. Sia nel 2010 che nel 2014 risulteranno sconfitti molti giovani candidati del Partito Democratico, indebolendo in maniera sensibile le diverse squadre organizzative statali.\nElezioni presidenziali del 2016 e transizione.\nLe elezioni generali del 2016 si sono svolte l'8 di novembre. A causa del \"XII emendamento\" il presidente non poteva ricandidarsi per un terzo mandato, anche se le valutazioni di approvazione di Obama avrebbero potuto influire sulla capacit\u00e0 del suo partito di vincere la gara.\nA giugno, con le elezioni primarie Democratiche quasi in dirittura d'arrivo, il presidente appoggi\u00f2 ufficialmente l'ex Segretario di Stato Hillary Clinton in qualit\u00e0 di proprio successore naturale. Secondo Glenn Thrush di \"Politico\" tuttavia il presidente sostenne fin da principio la signora Clinton riuscendo a dissuadere il Vicepresidente in carica Joe Biden dal proseguire la corsa come suo rivale.\nObama parler\u00e0 ancora a favore di H. Clinton alla Convention nazionale e continuer\u00e0 a fare campagna elettorale per lei ed altri Democratici nei mesi immediatamente precedenti all'Election Day; nonostante ci\u00f2 ella risulter\u00e0 alla fine sconfitta da Donald Trump, che aveva gi\u00e0 messo in discussione in una maniera assai pubblicizzata il luogo di nascita del presidente nel corso del suo primo mandato.\nI Repubblicani riusciranno anche a mantenere il controllo di maggioranza in entrambe le Aule parlamentari; durante gli 8 anni della presidenza Obama i Democratici subirono una perdita netta di 1.041 tra governatorati, seggi legislativi statali e federali; Ronald Brownstein di \"The Atlantic\"ha fatto notare che tali decrementi erano del tutto simili a quelli subiti da altri presidenti in due distinti periodi del secondo dopoguerra.\nTrump e Obama hanno spesso comunicato tra loro nel corso del periodo di transizione e il neopresidente stesso ha dichiarato di aver cercato il consiglio di Obama in merito alle nomine presidenziali. Tuttavia il presidente eletto degli Stati Uniti d'America ha anche criticato alcune azioni di Obama, tra cui il suo rifiuto di porre il veto ad una risoluzione dell'Organizzazione delle Nazioni Unite che condanna gli insediamenti israeliani in Cisgiordania.\nNel suo discorso di addio il presidente uscente ha espresso preoccupazione per un ambiente politico altamente settario e divisivo, per l'ineguaglianza economica e il razzismo negli Stati Uniti d'America ancora ben presenti all'interno del tessuto sociale, ma \u00e8 rimasto ottimista riguardo al futuro prossimo venturo.\nQuota di approvazione e altre opinioni.\nDopo il suo periodo di transizione Obama \u00e8 entrato in carica con un'approvazione dell'82% secondo Gallup; la quota \u00e8 poi scesa al 69% dopo essere entrato in carica ed aver annunciato le sue prime decisioni politiche. Il presidente ha ricevuto il sostegno del 90% dei Democratici, del 60% degli Indipendenti e del 40% dei Repubblicani nei sondaggi del gennaio 2009.\nA dicembre il grado di approvazione era sceso al 51%, con Obama che riceveva l'approvazione da circa l'85% dei Democratici, il 45% degli Indipendenti e solo il 18% dei Repubblicani. Nel luglio 2010, dopo il passaggio della legislazione \"Dodd-Frank Act\" e dell'Obamacare la quota si \u00e8 attestata al 45%, con il 47% di disapprovazione.\nIl voto di approvazione sarebbe rimasto stabile fino alle elezioni di met\u00e0 mandato del 2010, quando i Repubblicani ottennero importanti incrementi in entrambe le Aule del Congresso e presero il controllo della maggioranza della Camera dei Rappresentanti.\nIl rating di approvazione di Obama \u00e8 risalito al 50% a gennaio del 2011, ma \u00e8 sceso al 40% nell'agosto 2011 in seguito alla \"crisi del limite del debito\".\nI voti sono aumentati lentamente nel 2012 e sono saliti oltre il 50% poco prima delle elezioni presidenziali del 2012, in cui il presidente incumbent ha sconfitto Mitt Romney.\nDopo la sua rielezione il grado di approvazione ha raggiunto il 57%, ma tale numero \u00e8 sceso ai minimi del 40% a seguito dell'arresto delle attivit\u00e0 governative federali nell'ottobre 2013. Le valutazioni di approvazione di Obama sono rimaste tra il 40 e il 50% fino alle elezioni di met\u00e0 mandato del 2014, quando i Repubblicani hanno vinto in entrambe le camere congressuali e hanno preso il controllo anche del Senato.\nNel 2015 il gradimento \u00e8 risalito al 45%, con i suoi gradi di approvazione e disapprovazione che si corrispondono approssimativamente a vicenda. Le sue valutazioni sono aumentate fino al 50% durante la campagna elettorale del 2016 e Obama ha registrato un rating di approvazione del 57% al momento delle elezioni presidenziali del 2016.\nIn un sondaggio condotto da Gallup nell'ultima settimana della sua presidenza Obama ha registrato un voto di approvazione del 95% tra i Democratici, una percentuale di approvazione del 61% tra gli Indipendenti e un tasso del 14% tra i Repubblicani."}
{"id": "3940497", "revid": "223320", "url": "https://it.wikipedia.org/wiki?curid=3940497", "title": "National Film Award", "text": ""}
{"id": "3940506", "revid": "228587", "url": "https://it.wikipedia.org/wiki?curid=3940506", "title": "Azione (genere)", "text": ""}
{"id": "3940510", "revid": "59912", "url": "https://it.wikipedia.org/wiki?curid=3940510", "title": "Reclusione a vita", "text": ""}
