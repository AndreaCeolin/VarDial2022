{"id": "3777713", "revid": "123097347", "url": "https://it.wikipedia.org/wiki?curid=3777713", "title": "Antonio Possenti", "text": "Biografia.\nTrascorse buona parte dei suoi primi anni di vita a Livorno per poi tornare nella citt\u00e0 di nascita a seguito dei bombardamenti della Seconda guerra mondiale.\nDurante l'adolescenza svilupp\u00f2 interesse per la lettura e diede prova di qualit\u00e0 espressive nel disegno. Un aiuto per la formazione culturale venne dalla famiglia: il padre era preside di liceo, la madre insegnante, mentre il nonno materno era il rettore dell'Universit\u00e0 di Pisa, il deputato del Parlamento Augusto Mancini.\nCompletati gli studi classici, si laure\u00f2 in Giurisprudenza a Pisa e fu docente di diritto nelle scuole secondarie superiori della provincia di Lucca. Durante il periodo d'insegnamento inizi\u00f2 l'attivit\u00e0 di disegnatore satirico, succedendo al vignettista Mino Maccari sulle pagine del settimanale \"Il Mondo\" , e illustr\u00f2 alcuni volumi della Collana \"Il Ponte\" della Arnoldo Mondadori Editore. Incontr\u00f2 il pittore russo Marc Chagall in Costa Azzurra nel 1957.\nDal 1960 ottenne numerosi riconoscimenti, ed espose in Italia e all'estero. Fu segnalato per il catalogo Bolaffi nel 1972 da Dino Buzzati e nel 1982 da Pier Carlo Santini.\nMor\u00ec a Lucca nell'estate del 2016 dopo una lunga malattia, lasciando due figli."}
{"id": "3777715", "revid": "830939", "url": "https://it.wikipedia.org/wiki?curid=3777715", "title": "Salvatore Mazzamuto", "text": "Biografia.\n\u00c8 figlio dello storico della letteratura Pietro Mazzamuto. Laureato in Giurisprudenza, Avvocato cassazionista, nel ruolo dei professori universitari di I fascia dal 1\u00ba novembre 1980. Ha insegnato Istituzioni di Diritto Privato all'Universit\u00e0 di Palermo. Diviene preside della Facolt\u00e0 di Giurisprudenza della stessa universit\u00e0. \n\u00c8 stato, inoltre, docente di \"Ordinamento Giudiziario\" - cattedra di Diritto Processuale Civile - presso la Facolt\u00e0 di Giurisprudenza dell'Universit\u00e0 Kore di Enna.\nDal 1998 al 2002 \u00e8 stato membro laico del Consiglio Superiore della Magistratura in quota Lista Dini-Rinnovamento Italiano e Socialisti Democratici Italiani dal Parlamento in seduta comune indicato dal centro-sinistra.\nNell'ultimo governo Berlusconi \u00e8 stato consigliere giuridico del ministro della Giustizia Angelo Alfano.\nIl 28 novembre 2011 \u00e8 stato proposto dal governo Monti come Sottosegretario alla Giustizia. Ha giurato il giorno successivo. \u00c8 rimasto sottosegretario fino all'aprile 2013.\nNel governo Letta \u00e8 consigliere giuridico del vicepresidente del consiglio Alfano.\nHa successivamente ripreso l'insegnamento ed \u00e8 docente ordinario di Diritto civile all'Universit\u00e0 degli Studi Roma Tre. "}
{"id": "3777716", "revid": "322321", "url": "https://it.wikipedia.org/wiki?curid=3777716", "title": "Diocesi di Zefirio", "text": "La diocesi di Zefirio (in latino: \"Dioecesis Zephyriensis\") \u00e8 una sede soppressa e sede titolare della Chiesa cattolica.\nStoria.\nZefirio, corrispondente alla citt\u00e0 di Mersin nell'odierna Turchia, \u00e8 un'antica sede episcopale della provincia romana della Cilicia Prima nella diocesi civile d'Oriente. Faceva parte del Patriarcato di Antiochia ed era suffraganea dell'arcidiocesi di Tarso, come attestato da una \"Notitia Episcopatuum\" del VI secolo.\nSono quattro i vescovi che Michel Le Quien attribuisce a Zefirio. Aerio partecip\u00f2 al primo concilio di Costantinopoli nel 381. Il vescovo Zenobio appare tra i sostenitori di Alessandro di Gerapoli di Siria; inoltre prese parte al sinodo celebrato a Tarso nel 434. Ipazio fu tra i padri del concilio di Calcedonia del 451 e sottoscrisse nel 458 la lettera dei vescovi della Cilicia all'imperatore Leone dopo la morte di Proterio di Alessandria. Pietro infine intervenne al concilio detto \"in Trullo\" nel 692.\nDal XIX secolo Zefirio \u00e8 annoverata tra le sedi vescovili titolari della Chiesa cattolica; la sede \u00e8 vacante dal 26 luglio 1966."}
{"id": "3777719", "revid": "298229", "url": "https://it.wikipedia.org/wiki?curid=3777719", "title": "Campionati mondiali di duathlon long distance", "text": "La World Triathlon ha organizzato dal 1997 al 2018, 20 edizioni dei Campionati mondiali di duathlon long distance (\"Duathlon World Long Distance Championships\"), con le sole eccezioni del 2009 e del 2010, anni in cui la rassegna non si \u00e8 tenuta. Si disputano con cadenza annuale.\nLa competizione si snoda in tre prove, senza soluzione di continuit\u00e0, in questa sequenza: una frazione podistica, una frazione ciclistica ed infine un'altra frazione podistica.\nLe distanze sono corrispondenti al doppio di quelle previste nella distanza del duathlon classico. Il duathlon pi\u00f9 difficile al mondo \u00e8 il Powerman Zofingen, in Svizzera. Ha 10\u00a0km di corsa su sentieri di montagna, seguiti da 150\u00a0km di mountain bike che includono la famosa ascesa di Bodenburg ed infine 30\u00a0km di corsa su sentieri caratterizzati da dislivelli importanti.\nNel 2009, la federazione ha cancellato il campionato del mondo a causa della mancanza di citt\u00e0 ospitante."}
{"id": "3777720", "revid": "45294699", "url": "https://it.wikipedia.org/wiki?curid=3777720", "title": "Regione autonoma Friuli-Venezia Giulia", "text": ""}
{"id": "3777722", "revid": "506294", "url": "https://it.wikipedia.org/wiki?curid=3777722", "title": "K\u0101rtikeya", "text": ""}
{"id": "3777726", "revid": "1543377", "url": "https://it.wikipedia.org/wiki?curid=3777726", "title": "Oaxtepec", "text": "Oaxtepec \u00e8 una cittadina del Messico situata nel comune di Yautepec, nella parte settentrionale dello stato di Morelos.\nLa sua principale fonte di guadagno \u00e8 il turismo, soprattutto grazie alla vicina Citt\u00e0 del Messico, oltre a numerosi parchi acquatici ed hotel. Il clima \u00e8 tropicale, ed il paesaggio \u00e8 lussureggiante.\nDurante le XIX olimpiadi del 1968, Oaxtepec fu la sede del Campo dei Giochi della Giovent\u00f9 delle Olimpiadi Culturali. Non tutti gli stati occupati nelle vere olimpiadi mandarono partecipanti, ma se ne raccolsero da Bahamas, Belgio, Cile, Francia, Germania, Guyana, Indonesia, Giappone, Corea, Messico, Norvegia, Stati Uniti d'America, Regno unito.\nStoria.\nIn epoca precolombiana era gi\u00e0 una delle maggiori citt\u00e0 della regione, e fu conquistata dagli Aztechi di Moctezuma Ilhuicamina Durante il regno di Moctezuma Ilhuicamina (1440-1469), il primo centro per il tempo libero dedicato ai nobili fu creato nella calda Oaxtepec, nella parte bassa della valle a sud di Tenochtitl\u00e1n, l'attuale Morelos. Moctezuma ordin\u00f2 di utilizzare le sorgenti di Oaxtepec per creare un sistema di irrigazione a favore dell'agricoltura e della conservazione dell'importante vegetazione dell'impero azteco. Un elaborato giardino reale fu costruito ad Oaxtepec, e vi venivano coltivati sia fiori che piante.\nQuando gli spagnoli giunsero in questa regione, si meravigliarono della bellezza del luogo. Elogiarono Oaxtepec nelle loro cronache sulla conquista dell'impero azteco. Nel XVI secolo, grazie alle numerose piante medicinali trovate nella regione, gli spagnoli decisero di costruirvil'ospedale Santa Cruz de Oaxtepec. Bernandino \u00c1lvares ne diresse il progetto nel 1569, che per i successivi 200 anni fu amministrato dalla Hermanos de la Caridad.\nToponimo.\nL'etimologia di Oaxtepec deriva dalla lingua nahuatl, e significa \"Sulla montagna di huaje\". Huaje \u00e8 il nome spagnolo-messicano dell'albero di Guaje (\"Leucaena leucocephala\"), i cui frutti sono commestibili, nonch\u00e9 una pietanza tipica del Messico centro-meridionale.\nGeografia fisica.\nClima.\nI dati della seguente tabella sono presi da Weatherbase."}
{"id": "3777730", "revid": "599013", "url": "https://it.wikipedia.org/wiki?curid=3777730", "title": "Steinar S\u00f8rlie", "text": "Carriera.\nGiocatore.\nClub.\nS\u00f8rlie cominci\u00f2 la carriera professionistica con la maglia dello Strindheim, per giocare poi nel Rosenborg. Nel 1998 si trasfer\u00ec al By\u00e5sen, dove rimase fino al 2001, anno in cui pass\u00f2 al V\u00e5lerenga, all'epoca militante in 1. divisjon.\nEsord\u00ec in squadra il 10 giugno 2001, nella vittoria per 2-4 sul campo del Sandefjord. Gioc\u00f2 soltanto 2 partite in stagione, contribuendo per\u00f2 alla promozione del club nella Tippeligaen. Nel 2002 fu ceduto al Romerike.\nNel 2003, S\u00f8rlie fu messo sotto contratto dal Fredrikstad. Debutt\u00f2 con il nuovo club, nella 1. divisjon, il 13 aprile, quando mantenne inviolata la propria porta nel successo per 2-0 sullo Skeid. La squadra conquist\u00f2 la promozione, a fine stagione, e S\u00f8rlie ne difese i pali anche per i successivi due anni e mezzo, nella massima divisione. A met\u00e0 del 2006, per\u00f2, il portiere si trasfer\u00ec al Lisleby.\nNel 2007 torn\u00f2 al By\u00e5sen e nel 2008 vest\u00ec la maglia del Ranheim. Nel 2012, gioc\u00f2 per il Nardo.\nNazionale.\nS\u00f8rlie disput\u00f2 4 incontri per la . Il primo di questi fu datato 23 aprile 1996, nel successo per 1-3 sul .\nDopo il ritiro.\nDopo aver abbandonato l'attivit\u00e0 agonistica, divent\u00f2 un preparatore dei portieri."}
{"id": "3777731", "revid": "287204", "url": "https://it.wikipedia.org/wiki?curid=3777731", "title": "Charles Russell", "text": ""}
{"id": "3777732", "revid": "729019", "url": "https://it.wikipedia.org/wiki?curid=3777732", "title": "Musica reservata", "text": "Nell'ambito della storia della musica, musica reservata (anche musica secreta), \u00e8 uno stile e una prassi esecutiva nella musica a cappella vocale della seconda met\u00e0 del XVI secolo, principalmente in voga in Italia e nella Germania meridionale, contraddistinto da raffinatezza, esclusivit\u00e0 e intensa espressione emotiva del testo cantato. L'espressione \u00e8 apparsa per la prima volta nel \"Compendium musices\" nel 1552 ad opera di Adrianus Petit Coclico.\nDescrizione.\nL'esatto significato \u00e8 ancora questione di dibattito tra i musicologi. Malgrado alcune delle fonti siano tra loro contraddittorie, quattro aspetti sembrano chiari:\nMaggiori compositori.\nI principali compositori della \"musica reservata\" sono Nicola Vicentino, che ha descritto lo stile nel suo \"L'antica musica ridotta alla moderna prattica\" (1555), Philippe de Monte, il prolifico compositore di madrigali che ha lavorato principalmente a Vienna, e, soprattutto, Orlando di Lasso, famoso e versatile compositore che lavor\u00f2 a Monaco di Baviera e il cui \"Prophetiae Sibyllarum\", scritto probabilmente nel 1560, potrebbe rappresentare l'apice dello sviluppo dello stile. La progressione di accordi con la quale ha inizio il \"Sibyllarum Prophetiae\" \u00e8 dura anche per orecchie abituate alla musica del XX secolo: gli accordi di apertura sono do maggiore - sol maggiore - si maggiore - do# minore - mi maggiore - fa# minore, tutti in posizione fondamentale, sul testo \"Carmina chromatico quae audis modulata tenore\" - \"Le canzoni che udrai sono musicate su tenor cromatico\".\nStile.\nLo stile della \"musica reservata\", con la sua grande raffinatezza, uno stile compositivo ed esecutivo manieristico che si rivolge a un pubblico ricercato, ricorda sia la \"ars subtilior\" del gruppo di Avignone dei compositori del tardo XIV secolo e forse anche alcune delle avanguardie contemporanee di musica classica del tardo XX secolo. Lo stile pu\u00f2 anche essere paragonato ai madrigali cromatici del compositore italiano Carlo Gesualdo e a mottetti che vedranno la luce qualche decennio pi\u00f9 tardi."}
{"id": "3777734", "revid": "287204", "url": "https://it.wikipedia.org/wiki?curid=3777734", "title": "Servizio delle attivit\u00e0 informative della Confederazione", "text": "Il Servizio delle attivit\u00e0 informative della Confederazione (ted. \"Nachrichtendienst des Bundes\", \"NDB\"; fr. \"Services de renseignement de la Conf\u00e9d\u00e9ration\", \"SRC\") o Servizio informazioni civile - SIC, \u00e8 l'organizzazione della Confederazione svizzera che si occupa dell'analisi e della ricerca di informazioni sensibili (politiche, economiche, strategiche). Il servizio \u00e8 nato il 1\u00ba gennaio 2010 in seguito alla fusione fra il \"Servizio di analisi e prevenzione\" (\"SAP\", ted. \"Dienst f\u00fcr Analyse und Pr\u00e4vention\", fr. \"Services d'analyse et pr\u00e9vention\") e il \"Servizio di informazioni strategico\" (\"SIS\", ted. \"Strategische Nachrichtendienst\", fr. \"Services de renseignement strat\u00e9gique\") ed \u00e8 sottoposto al Dipartimento federale della difesa, attualmente diretto da Viola Amherd.\nStoria.\nGli inizi.\nPrima della nascita dello Stato federale moderno nel 1848, della raccolta delle informazioni sensibili si occupavano i singoli cantoni, appoggiandosi ai propri cittadini che soggiornavano all'estero, dove spesso lavoravano negli eserciti europei come mercenari. Le milizie cantonali compivano sporadiche osservazioni all'estero (avvalendosi in alcune occasioni di palloni aerostatici) oppure interrogavano gli stranieri che arrivavano in Svizzera (profughi o disertori). In alcuni casi i cantoni stipendiavano degli agenti permanenti incaricati di raccogliere informazioni sulle attivit\u00e0 militari dei Paesi vicini e che riferivano poi alle autorit\u00e0 militari del cantone. Nel 1847, in occasione della formazione di un esercito federale per la Guerra del Sonderbund, la \"Guida per lo stato maggiore generale\" prescrisse la formazione di un servizio di raccolta informazioni, stanziando conseguentemente un credito per la retribuzione degli agenti e stabilendo un registro delle informazioni raccolte. Parallelamente, a partire dal 1848, il Consiglio federale istitu\u00ec un servizio per la raccolta delle informazioni provenienti dai funzionari delle Ferrovie federali, delle Poste, delle Dogane e \u2013 non di rado \u2013 dai diplomatici elvetici distaccati all'estero. Le informazioni del Consiglio federale venivano in alcuni casi condivise con il servizio informazioni dello Stato maggiore dell'esercito, poich\u00e9 questo disponeva di mezzi estremamente limitati. Per la raccolta di informazioni sensibili, l'esercito continuava a fare affidamento sugli ufficiali svizzeri che soggiornavano all'estero a titolo privato o seguivano oltre frontiera corsi di perfezionamento.\nSe durante la Guerra franco-prussiana la principale preoccupazione elvetica era di natura esclusivamente militare (evitare un eventuale sconfinamento in territorio svizzero delle truppe francesi sconfitte), la Prima guerra mondiale richiese un maggior impegno dei servizi di informazione elvetici. La Svizzera temeva infatti \u2013 dopo l'occupazione tedesca del neutrale Belgio \u2013 un'invasione sia da parte dell'Intesa sia da parte degli Imperi centrali. I Servizi furono quindi indirizzati a ricercare informazioni utili a prevenire un attacco contro la Confederazione. Nel gennaio 1916, tuttavia, il Servizio di informazioni dello stato maggiore generale sub\u00ec un forte ridimensionamento in seguito all'Affare dei colonnelli, quando due alti ufficiali elvetici (Friedrich Moritz von Wattenwyl e Karl Egli) vennero sorpresi a rilasciare ai militari tedeschi e austro-ungarici importanti informazioni sulle operazioni militari dei belligeranti contenute nel \"Bollettino dello Stato maggiore\". Terminato il conflitto, i mezzi a disposizione del Servizio vennero ulteriormente ridotti.\nDagli anni 1920 i Servizi (denominati \"Sezione 5 dello Stato maggiore generale\") erano guidati da alti ufficiali formatisi all'\u00c9cole sup\u00e9rieure de guerre di Parigi: Gustave Combe (1921), Charles Dubois (1925) e Roger Masson (1936). In concomitanza con l'ascesa dei nazionalismi in Italia e Germania, ma in contrasto con il ridimensionamento dei Servizi di informazione deciso dal Consiglio federale e con un diffuso antimilitarismo, privatamente nacque la rete di informatori facente capo al pubblicista appenzellese Hans Hausamann. A partire dagli anni 1930 Hausamann cre\u00f2 un servizio stampa e una rete di agenti basata a Teufen (AR), che a partire dal 1935 mise a disposizione dell'esercito. Nel 1940 la rete creata da Hausamann (\"B\u00fcro Ha\") venne integrata nel Servizio informazioni dell'esercito (mantenendo comunque la sua autonomia) e la sede venne trasferita nei pressi di Lucerna. Il Servizio di Hausamann non si limit\u00f2 ai contatti con il MI6 e il GRU e alla raccolta delle informazioni, ma procedette all'analisi dei dati raccolti. Soprattutto non raccolse unicamente informazioni di carattere militare, ma estese il proprio raggio d'azione a notizie economiche e politiche esplorando i rapporti fra i comparti economici, quelli politici e quelli militari dei Paesi belligeranti.\nLa Seconda guerra mondiale.\nDurante la Seconda guerra mondiale la Confederazione divenne una piattaforma privilegiata per lo scambio delle informazioni militari. Le attivit\u00e0 dei servizi di informazione dei Paesi dell\u2019Asse (Abwehr, SD e SIM) erano rivolte contro i servizi segreti Alleati attivi sul territorio elvetico e contro la stessa Svizzera. Accanto alla rete di spionaggio americana (in Svizzera guidata da Allen Dulles, futuro direttore della CIA) e sovietica (Alexander Rado e Rudolf Roessler), operava soprattutto il MI6 britannico, cui andavano \u2013 come durante la Prima guerra mondiale \u2013 i favori dell'opinione pubblica svizzera. I timori suscitati dalle spinte pangermaniste del Terzo Reich (\"Anschluss\" dell'Austria), cos\u00ec come la guerra nel Mare del Nord (\u2192 Operazione Weser\u00fcbung) e la disfatta francese (che avevano travolto ancora una volta Paesi neutrali: Danimarca, Norvegia, Paesi Bassi, Belgio e Lussemburgo) spinsero la Confederazione a dedicare maggiori energie ai Servizi. Gli uomini a disposizione della \"Sezione 5\" crebbero cos\u00ec dai dieci del 1939 ai 120 del 1945 e il budget crebbe da 47.942 franchi (1939) a 748.382 (1944), moltiplicandosi per quindici. Della ricostruzione del servizio informativo si occupava dal 1936 Roger Masson che guider\u00e0 i servizi sino al 1946. Masson (colonnello e brigadiere dell'esercito, caporedattore della \"Revue militaire suisse\" e docente al Politecnico federale di Zurigo) autorizz\u00f2 collaborazioni fra i servizi svizzeri e quelli degli Alleati (principalmente con l'OSS e il MI6) sia per motivi ideali (difesa della democrazia, liberalismo) sia per fini pratici, in particolare per prevedere un'eventuale invasione tedesca o italiana della Svizzera. Quest'ultimo obiettivo fu tuttavia mancato: il grosso delle truppe elvetiche venne infatti smobilitato dopo il crollo della Francia, proprio mentre la Germania approfondiva i piani per un'aggressione (\u2192 Operazione Tannenbaum). A partire dal 1942 il servizio informazioni allacci\u00f2 contatti anche con il generale delle \"Schutzstaffel\" Walter Schellenberg e l'anno successivo Masson organizz\u00f2 due incontri fra quest'ultimo e il comandante in capo dell'esercito svizzero, il generale Henri Guisan, nella convinzione che Schellenberg detenesse informazioni necessarie alla sicurezza svizzera (all'epoca era infatti a capo del \"Sicherheitsdienst\", concorrente diretto dell\"'Abwehr\"). A causa di questi contatti, nel 1945 il giudice federale Louis Couchepin avvi\u00f2 un'inchiesta amministrativa contro Masson (che tuttavia si concluse con la sua assoluzione). Parallelamente al servizio informazioni, sul piano interno, si organizz\u00f2 il controspionaggio dominato dal Ministero pubblico della Confederazione (creato 1889) cui si sovrappose a partire dal 1935 la Polizia federale, agendo spesso in concorrenza con il servizio informativo.\nPer tutta la durata del conflitto la \"Sezione 5\" and\u00f2 rafforzandosi; nel 1939 essa era divisa in due entit\u00e0 distinte: da una parte gli organi votati alla raccolta delle informazioni, dall'altra quelli che si dedicavano al loro trattamento e alla loro diffusione. La prima parte comprendeva la centrale operativa, le stazioni di raccolta delle informazioni ripartite per fronti di guerra (nord, sud e ovest), gli agenti e gli ufficiali svizzeri attivi nei paesi vicini. La seconda parte era costituita da un ufficio per ciascun Paese confinante con la Svizzera (\"Reich\", Francia e Italia), uno per gli altri Paesi, uno per gli studi specifici, un ufficio di cartografia e la direzione del Servizio (Roger Masson). L\"'Ufficio F\" si occupava di raccogliere informazioni sulla Francia e sul Belgio ed era diretto da Bernard Cu\u00e9noud. Dopo l'occupazione tedesca di Parigi, l'ufficio venne riformato e costituita al suo posto la \"Sezione Alleati\". Per la raccolta delle informazioni si avvaleva principalmente di ex agenti francesi. L\u2032\"Ufficio I\" sorvegliava da Lugano lo sviluppo della situazione politica italiana, avvalendosi delle informazioni dei profughi e tessendo contatti con le formazioni partigiane. L\u2032\"Ufficio D\" era concentrato sulla situazione tedesca: guidato da Alfred Ernst, raccoglieva informazioni provenienti da tutta Europa e lavorava a stretto contatto con il \"B\u00fcro Ha\" di Hausamann e con la centrale operativa (ted. \"Nachrichtensammelstelle 1\"). Quest'ultima era guidata da Max Waibel e raccoglieva tutte le informazioni riguardanti le forze dell'Asse. Disponeva inoltre di nove centrali esterne, distribuite su tutto il territorio nazionale: Basilea (guidata da Emil H\u00e4berli), Zurigo (Wilhelm Moser e successivamente Willy H\u00e4ne), Sciaffusa (Hermann Strauss), Frauenfeld (Ernst Haudenschild), San Gallo (Konrad Lienert), Lugano (Guido Bustelli), Samedan (Gartmann), Briga (Bammatter) e Berna (Fritz Keller).\nLa Guerra fredda.\nPur mantenendo la sua neutralit\u00e0, al termine della Seconda guerra mondiale, con agli Accordi di Washington (25 maggio 1946), la Svizzera si trov\u00f2 a stringere relazioni privilegiate con il blocco occidentale. Per i Servizi di informazione elvetici il successivo cinquantennio fu segnato dalla Guerra fredda e dall'anticomunismo.\nAnche l'esercito di milizia assunse sempre maggiore importanza (\u201cDifesa integrata\u201d). Nel 1969 \u2013 su proposta dello stato maggiore generale \u2013 venne istituita la \"Conferenza di situazione\" (ted. \"Lagekonferenz\", fr. \"Conf\u00e9rence de situation\") con lo scopo di confrontare e analizzare le informazioni provenienti dai diversi dipartimenti federali. Contemporaneamente \u2013 per evitare concorrenza fra Servizi di informazioni e controspionaggio \u2013 il Consiglio federale nomin\u00f2 il capo della Polizia federale anche capo dello stato maggiore federale e nel 1971 l'alta sorveglianza di quello che erano divenuti i servizi di controspionaggio venne attribuita al Procuratore generale della Confederazione. Nel 1975 la Conferenza di situazione fu assorbita dallo stato maggiore speciale del Consiglio federale e nel 1977, all'interno del Dipartimento federale della difesa, venne istituito un servizio per la raccolta di informazioni particolarmente sensibili, diretto dal colonnello Albert Bachmann. Due anni dopo (19 novembre 1979) un agente svizzero (Kurt Schilling) venne scoperto e identificato in Austria. Il caso \u2013 che rischi\u00f2 di compromettere le buone relazioni fra Berna e Vienna \u2013 port\u00f2 all'istituzione di una commissione in seno al Consiglio Nazionale che sugger\u00ec la trasformazione del Servizio informazioni in un'organizzazione privata, denominato P-27 (\u201cProjekt 27\u201d), attiva per tutti gli anni '80. Nel 1990 vennero sollevati dubbi sulla consistenza delle basi legali del P-27 e sulla sua natura formalmente privata; lo stesso anno una commissione d'inchiesta del Consiglio Nazionale decise per il suo scioglimento, al suo posto si costitu\u00ec \u2013 nel 2001 \u2013 il \"Servizio di analisi e prevenzione\" (\"SAP\", ted. \" Dienst f\u00fcr Analyse und Pr\u00e4vention\", fr. \"Services d'analyse et pr\u00e9vention\") sottoposto al Dipartimento federale di giustizia e polizia.\nIl XXI secolo.\nLa dissoluzione dell'Unione Sovietica nel 1991 ha cambiato totalmente lo scenario internazionale: se nei primi anni '90 si sono registrati ancora numerosi casi di spionaggio in Svizzera da parte dei Servizi di informazione russi, le minacce alla Svizzera sembrano ora provenire da organizzazioni criminali o terroristiche (la cui visibilit\u00e0 \u00e8 enormemente aumentata dopo gli attentati agli Stati Uniti nel 2001). Con il nuovo millennio si \u00e8 inoltre intensificata la cooperazione della Svizzera con gli altri Paesi nel campo dell'informazione strategica e ha riacquistato importanza anche l'attivit\u00e0 del \"Club di Berna\". Questo gruppo di lavoro, nato nel 1971 per contrastare soprattutto i gruppi eversivi di estrema sinistra europei (\"Rote Armee Fraktion\", \"Action directe\" e Brigate Rosse), riuniva nella capitale federale i direttori dei Servizi di intelligence e di sicurezza di Austria, Francia, Germania, Italia e Svizzera e si \u00e8 successivamente allargato a tutti i membri dell'Unione Europea e alla Norvegia (UE+AELS). Soprattutto dopo gli attentati di Madrid, il Club si \u00e8 posto come il principale interlocutore e informatore della politica di sicurezza dell'Unione Europea. La Confederazione ha cos\u00ec rivisto il proprio Servizio per la raccolta di informazioni. Nel 2000 il Consiglio federale ha scorporato il \"Servizio di informazioni strategico\" (\"SIS\", ted. \"Strategische Nachrichtendienst\", fr. \"Services de renseignement strat\u00e9gique\") dallo stato maggiore generale e lo ha trasformato in un'organizzazione a s\u00e9, sempre sottoposta al Dipartimento federale della Difesa. Il SIS si occupa della raccolta delle informazioni sensibili utilizzabili in ambito civile. Funge inoltre da anello di congiunzione tra i due servizi di informazione militari (quello dell'esercito e quello delle forze aeree, rimasti entrambi all'interno dello stato maggiore generale) e il Servizio di analisi e prevenzione (SAP). Il 1\u00ba gennaio 2010 anche il SAP \u00e8 stato integrato del Dipartimento federale della Difesa e riunito al SIS: da allora \u2013 congiuntamente \u2013 formano il \"Servizio delle attivit\u00e0 informative della Confederazione\", o - pi\u00f9 semplicemente - \"Servizio informazioni civile\", \"SIC\" (ted. \"Nachrichtendienst des Bundes, NDB\"; fr. \"Services de renseignement de la Conf\u00e9d\u00e9ration, SRC\"), guidato dal politologo Markus Seiler.\nCompiti e obiettivi.\nLotta alla proliferazione.\nLa principale sfida del SIC \u00e8 rappresentata dalla lotta alla proliferazione: la diffusione verso i Paesi a rischio (Stati che contestano l'ordine internazionale violando i trattati di non proliferazione) di armi nucleari, chimiche e biologiche, dei relativi vettori (missili balistici e droni) e dei beni a duplice impiego (singole componenti meccaniche utilizzabili anche a scopi bellici). Nell'ambito della proliferazione i soggetti pi\u00f9 a rischio sono le imprese elvetiche attive nella meccanica di precisione, le scuole universitarie e gli istituti di ricerca. Spesso \u00e8 qui che i Paesi a rischio o le organizzazioni terroristiche cercano di acquisire le tecnologie o le componenti meccaniche necessarie. In questo ambito il SIC, in collaborazione con il Segretariato di Stato dell'economia (SECO), assiste le imprese e gli istituti di ricerca fornendo loro le informazioni necessarie sugli acquirenti stranieri. Tra il 2008 e il 2009 \u00e8 stata cos\u00ec scoperta una societ\u00e0 pachistana (controllata dal governo) interessata ad acquisire in Svizzera una fresatrice, utilizzabile nell'ambito del programma missilistico pachistano: le attivit\u00e0 della societ\u00e0 pachistana sono state bloccate. Nel giugno 2009 \u00e8 stata invece identificata un'impresa siriana, scoperta nel tentativo di acquistare una centrifuga a spinta da utilizzare in un laboratorio governativo dedito alla messa a punto del sistema missilistico siriano: l'acquisto \u00e8 stato sospeso. Nel 2004, invece, un'impresa elvetica ha venduto componenti sensibili ad una societ\u00e0 che agiva per conto del governo iraniano: nonostante gli avvertimenti del SIS e del SAP, l'impresa ha proceduto alla transazione. Nel 2009 \u00e8 stata perci\u00f2 condannata dal Tribunale penale federale. A partire dal 2004 il SIS ha lanciato il programma \"Prophylax\", volto a sensibilizzare i centri di ricerca e le imprese attive nei settori tecnologicamente avanzati e fortemente votate all'export.\nSpionaggio industriale.\nAnalogamente alla proliferazione, anche lo spionaggio industriale di Paesi terzi coinvolge le imprese elvetiche e il SIC. La Svizzera ha una posizione avanzata in molti settori tecnologici (la spesa nella ricerca e sviluppo \u2013 percentualmente al PIL \u2013 \u00e8 tra le pi\u00f9 alte al mondo). Il \"know-how\" elvetico \u00e8 perci\u00f2 ambito sia da altri Paesi sia da organizzazioni di vario genere che desiderano colmare il proprio divario. Lo spionaggio avviene in una prima fase attraverso l'acquisizione di informazioni legalmente accessibili al pubblico (\"Open Source Intelligence\"), quindi \u2013 una volta individuato il bersaglio \u2013 si arriva all'appropriazione delle informazioni con metodi illegali. Questo avviene attraverso l'invio di persone (Human Intelligence) o con l'utilizzo di sistemi informatici (Communication Intelligence e Signal Intelligence). Il SIC \u00e8 incaricato dalla Confederazione di avvertire le imprese e i centri di ricerca (pubblici e privati) della presenza di vigilanze esterne sospette, agisce in collaborazione con il Dipartimento federale degli affari esteri e con le forze di polizia cantonali.\nContrasto all'estremismo.\nIl SIC individua due tipi di estremismi eversivi: quelli di natura interna (gruppi di estrema destra, estrema sinistra, animalisti radicali) e quelli di origini estera (fondamentalismo islamico o estremismo a base nazionale). In questo ambito riveste grande importanza la sorveglianza delle telecomunicazioni. Gli strumenti a disposizione del SIC sono principalmente due: da una parte la sorveglianza della corrispondenza postale e del traffico delle telecomunicazioni attuata dal Centro Servizi Informatici (organo dipendente dal Dipartimento federale di giustizia e polizia) ai sensi della Legge federale sulla sorveglianza (LSCPT); dall'altra il monitoraggio di tutte le comunicazioni attraverso il sistema di intercettazione Onyx. Il numero di persone vicine agli ambienti di estrema destra oscilla attorno 1200 aderenti e circa 600 simpatizzanti, nel 2009 si sono registrati 32 eventi violenti riconducibili a quest'area politica. Circa 2000 gli individui attivi negli ambienti di estrema sinistra, met\u00e0 dei quali classificati come violenti e coinvolti in 127 azioni contro beni o persone nel 2009. L'estremismo animalista ha fatto parlare di s\u00e9 dopo il fallito attentato, nel maggio del 2009, a Soletta con una bomba incendiaria. Il SIC mantiene sotto controllo anche alcune organizzazioni nazionaliste straniere presenti in Svizzera e classificate come pericolose dall'Unione europea: il Partito dei Lavoratori del Kurdistan, le Tigri Tamil e specifiche associazioni etno-nazionaliste della Penisola balcanica. Anche l'estremismo islamico \u00e8 monitorato dal SIC: in questo ambito vengono seguiti e mappati i rapporti fra gli individui attivi in Svizzera e le cellule presenti negli altri Paesi. La Svizzera viene utilizzata principalmente come luogo per acquisire conoscenze scientifiche: nel 2009 \u00e8 stato infatti arrestato un cittadino francese di origini algerine membro del Gruppo Salafita per la Predicazione e il Combattimento che in Svizzera era collaboratore del CERN e impiegato alla Scuola politecnica federale di Losanna. Il terrorismo jih\u0101dista \u00e8 tuttavia diretto contro altri Paesi musulmani (accusati a vario titolo di sostenere gli occidentali) e contro i Paesi occidentali presenti con proprie truppe nei Paesi musulmani; non si \u00e8 finora manifestato su suolo elvetico.\nSicurezza.\nLa Svizzera \u00e8 una democrazia liberale consolidata. Nonostante la sua riconosciuta neutralit\u00e0, ha compreso che il suo sistema politico \u00e8 tanto pi\u00f9 sicuro, quanto pi\u00f9 ha successo la democrazia liberale nei Paesi a lei vicini. Questo impone alla Svizzera, da un lato un certo isolazionismo politico (necessario a preservare la tradizionale neutralit\u00e0), dall'altro una presa di contatto con i Paesi e gli organismi internazionali che promuovono attivamente il sistema democratico liberale: il Consiglio d'Europa (dal 1963) e il Partenariato per la pace (dal 1996). Se l'isolazionismo politico assicura alla Svizzera la totale indipendenza e il funzionamento integrale della democrazia diretta, lascia d'altra parte solo il Paese durante le crisi internazionali, questo \u00e8 emerso soprattutto nel 2008, in occasione della crisi diplomatica con la Libia di Gheddafi. Sul piano interno il SIC indica due tipi di bersagli su suolo elvetico: le infrastrutture sensibili (centrali nucleari, dighe, vie di comunicazione) e la rete informatica. Se le infrastrutture sono ben protette,\nla rete informatica necessita d'altra parte di continui aggiornamenti. In questo ambito il SIC collabora con l'Agenzia europea per la sicurezza delle reti e dell'informazione (ENISA), il 4 novembre 2010 ha infatti partecipato alla prima esercitazione paneuropea, denominata \"Cyber Europe 2010\", voluta per saggiare la capacit\u00e0 di reazione dei Paesi dell'UE e dell'AELS. Per facilitare la protezione informatica delle imprese e dei singoli cittadini, la Confederazione ha inoltre creato MELANI: una centrale di annuncio e di analisi per la sicurezza dell'informazione.\nFunzionamento.\nStruttura.\nCome altri Paesi europei (Spagna, Paesi Bassi, Lussemburgo e Slovenia), nel 2009 la Svizzera ha unificato i servizi di informazione propriamente detti (il SIS) con il controspionaggio (il SAP). La riunione delle due agenzie sotto un unico dipartimento (quello della Difesa) \u00e8 divenuta operativa il 1\u00ba gennaio 2010, ma SAP e SIS mantengono tuttora strutture distinte. Il Servizio Analisi e Prevenzione - SAP (ex controspionaggio) si compone di uno stato maggiore e di un ufficio di collegamento dai quali dipendono: il Centro federale di situazione, il Servizio estero, il Servizio di analisi, un servizio per il trattamento delle informazioni e un servizio operativo. Quest'ultimo \u00e8 ulteriormente diviso in quattro sezioni: una prima per la lotta al terrorismo, una seconda per la lotta all'estremismo, una terza per la raccolta delle informazioni e una quarta per il contrasto alla proliferazione. Il Servizio di Informazioni Strategico - SIS si compone di un organo di direzione dal quale dipendono: una sezione di ricerca, una di analisi e una terza di sostegno. Dalla Direzione dipende anche un direttore supplente che sovrintende alla gestione del personale e delle finanze e alla gestione dei rischi. Direttore e direttore supplente fanno affidamento anche su un delegato all'informazione e a collaboratori scientifici. Sino al 2009 il SAP era sottoposto all'Ufficio federale di polizia, a sua volta dipendente dal Dipartimento federale di giustizia e polizia; mentre il SIS dipendeva direttamente dal Dipartimento federale della difesa.\nBasi legali.\nLa base legale per l'istituzione del Servizio delle attivit\u00e0 informative della Confederazione \u00e8 data dalla \"Legge federale sul servizio informazioni civili\" (LSIC), votata dall'Assemblea federale (Consiglio nazionale e Consiglio degli Stati riuniti) il 3 ottobre 2008. La legge (RS 121) si compone di dieci articoli:\nUn'ulteriore base legale \u00e8 data dalla precedente \"Legge federale sulle misure per la salvaguardia della sicurezza interna\" (LMSI) votata dall'Assemblea federale il 21 marzo 1997.\nL'esplorazione radio\u00a0\u2013 attuata dal sistema di intercettazione Onyx \u2013 \u00e8 invece autorizzata ai sensi dell\"'Ordinanza concernete la guerra elettronica\" (OGEL) emessa dal Consiglio federale il 15 ottobre 2003.\nL'Ordinanza si compone di 21 articoli e disciplina le modalit\u00e0 di raccolta delle informazioni radio e la loro trasmissione dalla \"Divisione della guerra elettronica\" attraverso il Servizio delle attivit\u00e0 informative della Confederazione ad eventuali \u201cservizi specializzati esteri\u201d (Art. 3 dell'OGEL). L'alta vigilanza sull'esplorazione radio spetta per\u00f2 alle Camere federali, in particolare alla Delegazione delle Commissioni della Gestione, composta da Consiglieri nazionali e senatori (DCG).\nVigilanza politica.\nIn uno Stato di diritto il controllo politico sui servizi di informazione \u00e8 cruciale: il legislatore deve infatti calibrare le esigenze operative della segretezza e della discrezione con quelle democratiche della trasparenza. In Svizzera la vigilanza sul SIC da parte degli organi politici avviene a quattro livelli. Lo stato maggiore del Dipartimento federale della difesa (subordinato direttamente al direttore del dipartimento e ministro della difesa) verifica regolarmente l'aspetto legale delle attivit\u00e0 dei Servizi, valuta anche l'efficacia e l'opportunit\u00e0 delle attivit\u00e0 di intelligence. L'Amministrazione federale istituisce invece due gruppi di controllo sul SIC: uno per l'esplorazione radio (ICI: Istanza di controllo indipendente per l'esplorazione radio permanente), l'altro per il controllo delle finanze (in che modo i Servizi utilizzano i fondi a loro disposizione). Una supervisione sulle attivit\u00e0 del SIC \u00e8 esercitata anche dal Consiglio federale dal quale proviene l'eventuale approvazione a collaborare con i Servizi dei Paesi stranieri. Il principale organo di controllo sui Servizio delle attivit\u00e0 informative \u00e8 per\u00f2 il Parlamento svizzero, in particolare attraverso la Delegazione delle Commissioni della Gestione (DCG).\nBilancio, pubblicazioni e collaborazioni.\nPresso il Servizio delle attivit\u00e0 informative lavorano circa 110 collaboratori. Il budget annuo per il 2011 \u00e8 fissato a 57,2 milioni di franchi.\nAnnualmente il Servizio delle attivit\u00e0 informative della Confederazione pubblica\u00a0\u2013 nelle tre lingue ufficiali della Confederazione (tedesco, francese e italiano) \u2013 un rapporto sulle sue attivit\u00e0. Oltre ai rapporti annuali, il Servizio pubblica opuscoli \"ad hoc\", rivolti alla cittadinanza o alle aziende elvetiche. Tutta la documentazione \u00e8 inoltre disponibile in rete: sul sito del Dipartimento federale della difesa (nelle tre lingue ufficiali e in inglese) e sul sito dell'Assemblea federale, dove vengono riportati i lavori delle Commissioni (anche in questo caso nelle tre lingue ufficiali del Paese).\nIl Servizio informazioni si avvale della collaborazione del \"Center for Security Studies\" del Politecnico federale di Zurigo (CSS ETHZ), fondato nel 1986. Questo pubblica regolarmente analisi indipendenti sulla situazione geopolitica europea. L'area di interesse del CSS, attualmente diretto da A. Wenger, va dalle relazioni internazionali alla politica di sicurezza svizzera, ai progetti di collaborazione fra la Svizzera e i suoi partner internazionali. I Rapporti del CSS (in tedesco o in inglese) sono disponibili sul sito dell'Istituto.\nNote.\nRiferimenti.\nAbbreviazioni utilizzate:"}
{"id": "3777736", "revid": "169919", "url": "https://it.wikipedia.org/wiki?curid=3777736", "title": "Italica (Italia)", "text": ""}
{"id": "3777737", "revid": "1305772", "url": "https://it.wikipedia.org/wiki?curid=3777737", "title": "Maffi", "text": "Maffi \u00e8 un cognome che pu\u00f2 indicare:"}
{"id": "3777739", "revid": "767487", "url": "https://it.wikipedia.org/wiki?curid=3777739", "title": "A Man Alone", "text": "A Man Alone (titolo completo A Man Alone: The Words and Music of McKuen) \u00e8 un album discografico del 1969 del cantante statunitense Frank Sinatra, con arrangiamenti ad opera di Don Costa.\nIn una sorta di tributo al poeta, tutti i brani dell'album sono opera di Rod McKuen. Pubblicata come singolo, la canzone \"Love's Been Good to Me\" raggiunse la posizione numero 8 nelle classifiche britanniche, e venne reinterpretata in una celebre versione da Johnny Cash."}
{"id": "3777741", "revid": "599013", "url": "https://it.wikipedia.org/wiki?curid=3777741", "title": "Blagoje Paunovi\u0107", "text": ""}
{"id": "3777742", "revid": "287204", "url": "https://it.wikipedia.org/wiki?curid=3777742", "title": "Blagoje Paunovic", "text": ""}
{"id": "3777743", "revid": "39884", "url": "https://it.wikipedia.org/wiki?curid=3777743", "title": "Callisto da Lodi", "text": ""}
{"id": "3777745", "revid": "39884", "url": "https://it.wikipedia.org/wiki?curid=3777745", "title": "Calisto da Lodi", "text": ""}
{"id": "3777747", "revid": "1305772", "url": "https://it.wikipedia.org/wiki?curid=3777747", "title": "De Luigi", "text": ""}
{"id": "3777748", "revid": "399", "url": "https://it.wikipedia.org/wiki?curid=3777748", "title": "Rajko Aleksi\u0107", "text": ""}
{"id": "3777751", "revid": "287204", "url": "https://it.wikipedia.org/wiki?curid=3777751", "title": "Rajko Aleksic", "text": ""}
{"id": "3777756", "revid": "767487", "url": "https://it.wikipedia.org/wiki?curid=3777756", "title": "Carlos Santamar\u00eda", "text": "Caratteristiche tecniche.\nIn Argentina gioc\u00f2 sia come difensore che come centrocampista; fu impiegato come mediano destro e sinistro e come centromediano (in quest'ultima posizione ben figur\u00f2 al Platense, tanto che la rivista \"El Gr\u00e1fico\" lo indic\u00f2 come una delle rivelazioni della Primera Divisi\u00f3n 1931). In Brasile, invece, scese in campo solo come centrocampista (centromediano).\nCarriera.\nClub.\nSantamar\u00eda debutt\u00f2 in massima serie argentina nella stagione 1929. Vestendo la maglia del Platense di Vicente L\u00f3pez gioc\u00f2 per tutto il campionato; si mise in evidenza per la sua abilit\u00e0 nel ricoprire le mansioni del centromediano durante il torneo 1931. Al termine del torneo fu ceduto, insieme a S\u00e1nchez, per coprire, con il ricavato, i costi degli stipendi della rosa. Giunse cos\u00ec al River Plate di Buenos Aires: alla sua prima stagione con il club dalla banda rossa vinse la Primera Divisi\u00f3n della Liga Argentina de Football, giocando peraltro da titolare nell'incontro finale contro l'Independiente. Rimase poi nei ranghi della societ\u00e0 per i successivi cinque campionati, ottenendo un nuovo titolo nazionale nel 1936, sotto la guida dell'ungherese Imre Hirschl. A met\u00e0 del 1937 lasci\u00f2 l'Argentina per il Brasile. Ad accoglierlo nella propria rosa fu il Fluminense di Rio de Janeiro, con la cui maglia debutt\u00f2 il 27 giugno 1937. Disput\u00f2 due edizioni del campionato Carioca, nel 1937 e nel 1938, vincendole entrambe; dopo aver giocato l'ultimo incontro per il \"Flu\" l'8 gennaio 1939 fece ritorno al River Plate. Nel 1941 torn\u00f2 in Brasile, stavolta al Flamengo: vi gioc\u00f2 un'unica partita, il 24 aprile 1941 contro il Vasco da Gama. Si ritir\u00f2 nello stesso anno, dopo aver indossato i colori del Botafogo.\nNazionale.\nSantamar\u00eda gioc\u00f2 contro l' tutte le sue 6 gare con l'Argentina: debutt\u00f2 in Nazionale il 5 febbraio 1933. Gioc\u00f2 poi le amichevoli del 14 dicembre 1933 e del 18 luglio 1934 a Montevideo, e quella del 15 agosto 1934 ad Avellaneda. Il 18 luglio 1935 presenzi\u00f2 invece durante la Copa H\u00e9ctor G\u00f3mez, e il 15 agosto dello stesso anno nella Copa Juan Mignaburu."}
{"id": "3777758", "revid": "2171538", "url": "https://it.wikipedia.org/wiki?curid=3777758", "title": "Moby Baby Two", "text": "Moby Baby Two \u00e8 una nave traghetto appartenente alla compagnia di navigazione italiana Moby Lines dal 2000. In precedenza aveva prestato servizio in Nord Europa con i nomi \"Kalle III\", \"The Viking\", \"Wasa Prince\" e \"Peder Olsen\" e, per la stessa Moby Lines, con il nome di \"Moby Lally\".\nServizio.\nLa nave fu varata presso gli Schichau Seebeckwerft AG di Bremerhaven il 28 settembre 1974, con il nome di \"Kattegat II\". Il 21 dicembre dello stesso anno entr\u00f2 in servizio per conto della Juelsminde-Kalundborg Linien tra Juelsminde e Kalundborg, con il nome cambiato in \"Kalle III\". Nel 1981 pass\u00f2 di propriet\u00e0 alla compagnia danese K/S Difko XVI, che la noleggi\u00f2 nuovamente ai precedenti proprietari.\nRimase in servizio sulla rotta originaria fino al giugno 1983. Il mese seguente fu noleggiata alla Rederi Ab Sally, prendendo il nome di \"The Viking\" e venendo messa in servizio tra Ramsgate e Dunkerque. Il noleggio termin\u00f2 nel gennaio 1989 e la nave fu noleggiata per due mesi alla B&amp;I Line, che la impieg\u00f2 nei collegamenti tra Dublino e Holyhead. Ad aprile l'unit\u00e0 fu nuovamente noleggiata, in questa occasione alla compagnia finlandese Vasab\u00e5tarna, che la rinomin\u00f2 \"Wasa Prince\" e la immise sulla rotta Vaasa - Ume\u00e5. A dicembre l'unit\u00e0 torn\u00f2 in servizio per Sally Line tra Ramsgate e Dunkerque, mentre ad aprile 1990 pass\u00f2 nuovamente alla Vasab\u00e5tarna, che la impieg\u00f2 sulla stessa linea dell'anno precedente.\nNel febbraio 1991 la nave pass\u00f2 alla Difko Leasing International A/S, venendo noleggiata, a partire da giugno, alla danese Bornholmstrafikken. Con questa compagnia l'unit\u00e0, rinominata \"Peder Olsen\", oper\u00f2 con base nel porto di R\u00f8nne, effettuando collegamenti con Ystad (Svezia), Copenaghen e Sassnitz (Germania). Tra giugno e settembre 1998 la nave fu impiegata nelle linee verso la Polonia, facendo scalo a \u015awinouj\u015bcie. \nNell'ottobre 1999 la nave fu posta in disarmo. Fu venduta alla Moby Lines nel gennaio 2000, prendendo il nome di \"Moby Lally\" ed entrando in servizio, a giugno, tra Genova e Bastia.Dal 2001 il traghetto \u00e8 utilizzato tutto l'anno per la rotta Piombino-Portoferraio, venendo sporadicamente impiegato sulle linee per la Corsica fino al 2005.\nIl 20 gennaio 2017 la nave cambi\u00f2 nome in \"Moby Baby Two\".\nIl 30 novembre 2021 la nave parte da Portoferraio (dove era ferma dal 25 ottobre dello stesso anno) per Biserta, dove arriva il 2 dicembre, per lavori di refitting. Tali lavori prevedono la rimotorizzazione completa ed il rifacimento degli interni, la riconsegna a Moby \u00e8 prevista per Aprile 2022."}
{"id": "3777760", "revid": "1431409", "url": "https://it.wikipedia.org/wiki?curid=3777760", "title": "Bo\u0161ko Anti\u0107", "text": "Carriera.\nGiocatore.\nNazionale.\nDisput\u00f2 una sola partita con la nazionale jugoslava, scese in campo il 27 ottobre 1968 in occasione del match terminato a reti bianche contro la Spagna."}
{"id": "3777761", "revid": "287204", "url": "https://it.wikipedia.org/wiki?curid=3777761", "title": "Bosko Antic", "text": ""}
{"id": "3777762", "revid": "92924790", "url": "https://it.wikipedia.org/wiki?curid=3777762", "title": "Campionato di calcio della Repubblica Socialista Sovietica d'Estonia 1989", "text": "Il campionato era formato da dodici squadre e lo Zvezda vinse il titolo."}
{"id": "3777765", "revid": "599013", "url": "https://it.wikipedia.org/wiki?curid=3777765", "title": "Ilija Panteli\u0107", "text": ""}
{"id": "3777766", "revid": "339392", "url": "https://it.wikipedia.org/wiki?curid=3777766", "title": "Dialetti italiani estremi", "text": ""}
{"id": "3777767", "revid": "287204", "url": "https://it.wikipedia.org/wiki?curid=3777767", "title": "Carlos Santamaria", "text": ""}
{"id": "3777768", "revid": "287204", "url": "https://it.wikipedia.org/wiki?curid=3777768", "title": "Ilija Pantelic", "text": ""}
{"id": "3777772", "revid": "1784492", "url": "https://it.wikipedia.org/wiki?curid=3777772", "title": "Radomir Vuk\u010devi\u0107", "text": "Carriera.\nNazionale.\nFece il suo debutto con la nazionale jugoslava il 1\u00ba novembre 1967 in occasione dell'amichevole in esterna contro i . La sua ultima partita con i \"Plavi\" la disput\u00f2 il 22 settembre 1971 contro il .\nIndoss\u00f2 la maglia della nazionale per un totale di nove partite e fu il secondo portiere nella spedizione di dove ottenne una medaglia d'argento."}
{"id": "3777773", "revid": "287204", "url": "https://it.wikipedia.org/wiki?curid=3777773", "title": "Radomir Vukcevic", "text": ""}
{"id": "3777775", "revid": "767487", "url": "https://it.wikipedia.org/wiki?curid=3777775", "title": "Ljubomir Mihajlovi\u0107", "text": ""}
{"id": "3777776", "revid": "7969", "url": "https://it.wikipedia.org/wiki?curid=3777776", "title": "Albero del cetriolo", "text": ""}
{"id": "3777777", "revid": "287204", "url": "https://it.wikipedia.org/wiki?curid=3777777", "title": "Ljubomir Mihajlovic", "text": ""}
{"id": "3777778", "revid": "7969", "url": "https://it.wikipedia.org/wiki?curid=3777778", "title": "Dendrosicyos", "text": ""}
{"id": "3777779", "revid": "767487", "url": "https://it.wikipedia.org/wiki?curid=3777779", "title": "Milan Damjanovi\u0107", "text": ""}
{"id": "3777781", "revid": "287204", "url": "https://it.wikipedia.org/wiki?curid=3777781", "title": "Milan Damjanovic", "text": ""}
{"id": "3777783", "revid": "599013", "url": "https://it.wikipedia.org/wiki?curid=3777783", "title": "Dobrivoje Trivi\u0107", "text": ""}
{"id": "3777784", "revid": "287204", "url": "https://it.wikipedia.org/wiki?curid=3777784", "title": "Dobrivoje Trivic", "text": ""}
{"id": "3777785", "revid": "767487", "url": "https://it.wikipedia.org/wiki?curid=3777785", "title": "Circondario di Braunsberg", "text": "Il circondario di Braunsberg, era un circondario tedesco, nella regione della Prussia Orientale. Esistette dal 1818 al 1945.\nSuddivisione.\nAl 1\u00ba gennaio 1945 il circondario comprendeva le citt\u00e0 di Braunsberg (Ostpr.), Frauenburg, Mehlsack e Wormditt, 92 comuni e 1 \"Gutsbezirk\"."}
{"id": "3777786", "revid": "45295866", "url": "https://it.wikipedia.org/wiki?curid=3777786", "title": "Wormditt", "text": ""}
{"id": "3777787", "revid": "767487", "url": "https://it.wikipedia.org/wiki?curid=3777787", "title": "Vahidin Musemi\u0107", "text": "Biografia.\n\u00c8 il fratello maggiore di Husref, anche egli calciatore del ."}
{"id": "3777789", "revid": "287204", "url": "https://it.wikipedia.org/wiki?curid=3777789", "title": "Vahidin Musemic", "text": ""}
{"id": "3777791", "revid": "767487", "url": "https://it.wikipedia.org/wiki?curid=3777791", "title": "Stian Johnsen", "text": "Carriera.\nJohnsen ha cominciato la carriera con il Beisfjord, in prestito dal Fredrikstad, nel 2000. Aveva gi\u00e0 sostenuto un provino con l'Udinese. Tornato al Fredrikstad, tra il 2002 ed il 2003 il club ha centrato una doppia promozione, che lo ha portato dalla 2. divisjon all'Eliteserien. Il 12 aprile 2004, allora, Johnsen ha potuto esordire nella massima divisione norvegese, sostituendo Vebj\u00f8rn Hagen nella sconfitta per 2-0 sul campo del Lillestr\u00f8m.\nCon l'arrivo di Egil Olsen sulla panchina del Fredrikstad, per Johnsen si sono aperte le porte di una cessione: \"Drillo\" non lo ritenne infatti indispensabile e stato cos\u00ec ceduto all'Aalesund. Ha debuttato con la nuova maglia il 10 aprile 2005, quando \u00e8 stato titolare nel pareggio per 2-2 contro il Rosenborg. La formazione non ha raggiunto per\u00f2 la salvezza ed \u00e8 retrocessa in 1. divisjon, ma Johnsen \u00e8 rimasto inizialmente in squadra. Nel corso del 2006, per\u00f2, \u00e8 stato ingaggiato dall'Haugesund, per cui ha giocato il primo match il 27 agosto, subentrando a Morten H\u00e6stad nella sconfitta per 2-0 in casa dello Str\u00f8msgodset. Il 10 settembre ha segnato le prime reti, con una doppietta che permise il successo per 0-2 sul campo del Bryne. Con l'Haugesund \u00e8 arrivato fino alla finale del Norgesmesterskapet 2007, persa per\u00f2 per 0-2 contro il Lillestr\u00f8m. Nel 2008 ha firmato per il Mj\u00f8lner.\nAttivo anche nel calcio a 5, Johnsen ha giocato per il Nordpolen nella Futsal Eliteserie 2009-2010. I campionati di quest'ultima attivit\u00e0, infatti, prendono il via al termine di quelli calcistici, rendendo compatibili la militanza in entrambi. Al termine di quella stessa annata, il Nordpolen \u00e8 retrocesso e Johnsen ha firmato allora per l'Horten.\nIl 30 marzo 2010 ha giocato la prima partita per la Nazionale di calcio a 5 della Norvegia, venendo impiegato nella vittoria per 1-2 contro l'. Il 13 gennaio 2011 ha trovato le prime reti, con una doppietta messa a segno nella vittoria per 2-7 contro . Il 28 gennaio 2013, Johnsen \u00e8 passato al Vegakameratene.\nPer quanto riguarda l'attivit\u00e0 calcistica, nel 2013 ha lasciato il Mj\u00f8lner per l'Hardhaus. Nel 2014 si \u00e8 accordato con l'Harstad, per poi fare ritorno all'Hardhaus nel corso della stessa stagione, come allenatore-giocatore.\nLasciato il Vegakameratene, \u00e8 tornato a vestire la maglia del Nordpolen in Eliteserie a partire dal campionato 2014-2015.\nTerminata l'attivit\u00e0 agonistica, il 31 gennaio 2016 \u00e8 tornato Mj\u00f8lner in veste d'allenatore."}
{"id": "3777794", "revid": "767487", "url": "https://it.wikipedia.org/wiki?curid=3777794", "title": "Roy's Keen", "text": "Roy's Keen \u00e8 un brano del cantante inglese Morrissey.\nSecondo singolo tratto dall'album Maladjusted, il disco venne pubblicato il 6 ottobre del 1997 dalla Island Records e raggiunse la posizione numero 47 della Official Singles Chart.\nRealizzazione.\nScritto in collaborazione con il chitarrista Alain Whyte e prodotto da Steve Lillywhite. La voce campionata all'inizio del brano che urla \"Go on!\", appartiene all'attore Martin Sheen ed \u00e8 tratta dal film del 1968 La signora amava le rose, del 1968.\nLa copertina (la quarta, nella sua carriera solista, senza una foto del cantante stesso) ritrae due anonimi ragazzi in una strada cittadina deserta, fotografati da Roger Mayne, famoso soprattutto per i suoi lavori fotografici che documentarono la vita dei bambini londinesi di Southam Street, realizzati tra gli anni 1956 e 1961. Altre sue foto furono utilizzate sia per la copertina del singolo Interlude e come sfondo scenografico per il tour di Maladjusted.\nIl titolo \u00e8 un gioco di parole con il nome dell'ex calciatore del Manchester United e della nazionale irlandese, Roy Keane, un fatto riconosciuto dallo stesso Morrissey che, durante le esibizioni dal vivo del brano, usava spesso modificare la rima \"We've never seen a keener window-cleaner\" in \"We've never seen a keener midfielder\", con la parola \"midfielder\" (centrocampista) al posto di \"window-cleaner\" (lavavetri)."}
{"id": "3777795", "revid": "599013", "url": "https://it.wikipedia.org/wiki?curid=3777795", "title": "Shane Byrne", "text": ""}
{"id": "3777796", "revid": "38120", "url": "https://it.wikipedia.org/wiki?curid=3777796", "title": "James Byrne", "text": ""}
{"id": "3777800", "revid": "536103", "url": "https://it.wikipedia.org/wiki?curid=3777800", "title": "Bela Krajina", "text": ""}
{"id": "3777802", "revid": "124848016", "url": "https://it.wikipedia.org/wiki?curid=3777802", "title": "Dennis O'Keefe", "text": "Biografia.\nIl giovane Edward Vance Flanagan pareva destinato a una carriera artistica sulle orme dei genitori, attori di origine irlandese che lavoravano entrambi nel vaudeville. Da ragazzino affianc\u00f2 il padre e la madre sul palcoscenico, ma per un certo periodo il teatro rimase per lui semplicemente un hobby che non lo distolse dall'intraprendere la professione di giornalista e scrittore di novelle con lo pseudonimo di Jonathan Hicks.\nAll'inizio degli anni trenta, dopo aver scritto diversi copioni per il cinema, fece il suo debutto davanti alla macchina da presa in ruoli di comparsa e continu\u00f2 a recitare in piccole parti non accreditate per tutta la prima met\u00e0 del decennio. Dal 1936, dopo anni di gavetta in innumerevoli pellicole, inizi\u00f2 a essere accreditato nei titoli come Bud Flanagan, mentre l'anno successivo venne notato da Clark Gable, protagonista di \"Saratoga\" (1937), mentre recitava un ennesimo breve ruolo in quello stesso film. Grazie alla segnalazione di Gable, Bud Flanagan sottoscrisse un contratto con la Metro Goldwyn Mayer, che gli cambi\u00f2 definitivamente il nome in Dennis O'Keefe e gli consent\u00ec di ottenere parti pi\u00f9 consistenti, come quella di Jeff Burton, detto \"The Kanarsy Kid\", ne \"Il grande segreto\" (1937), e un ruolo finalmente da protagonista in \"Burn 'Em Up O'Connor\" (1939).\nAll'inizio degli anni quaranta O'Keefe lasci\u00f2 la MGM e lavor\u00f2 in diverse produzioni prevalentemente a basso budget, distinguendosi sia in ruoli leggeri che in interpretazioni drammatiche. Da ricordare la sua partecipazione alla commedia \"Arrivederci in Francia\" (1940) di Mitchell Leisen, al tragico \"Anche i boia muoiono\" (1943) di Fritz Lang, e soprattutto all\"'horror\" \"L'uomo leopardo\" (1943), prodotto per la RKO da Val Lewton e diretto da Jacques Tourneur, un giallo sofisticato di gusto esotico, tratto dal romanzo di Cornell Woolrich \"The Black Alibi\".\nDopo la seconda met\u00e0 degli anni quaranta, O'Keefe trov\u00f2 altre interessanti opportunit\u00e0 nel genere \"noir\" grazie alla collaborazione con il regista Anthony Mann, che lo diresse nel vigoroso \"T-Men contro i fuorilegge\" (1947), in cui l'attore interpret\u00f2 il ruolo di un agente del Tesoro che cerca di sgominare una rete di ladri, e nell'avvincente \"Schiavo della furia\" (1948), vicenda di brutale violenza in cui imperson\u00f2 Joe Sullivan, un gangster in fuga con due donne (Claire Trevor e Marsha Hunt), entrambe innamorate di lui. I due film, divenuti col tempo \u201cclassici\u201d del genere, rappresentarono l'apice della carriera per O'Keefe, che da quel momento inizi\u00f2 a diradare le apparizioni sul grande schermo.\nA partire dagli anni cinquanta l'attore comparve prevalentemente in pellicole d'avventura come \"Tamburi a Tahiti\" (1954) e \"Massacro ai grandi pozzi\" (1957), e di genere poliziesco come \"La gang dei falsari\" (1954), di cui fu anche regista e sceneggiatore, \"Il sindacato di Chicago\" (1955) e \"La citt\u00e0 corrotta\" (1956). Sempre nel 1954 diresse e interpret\u00f2 \"Angela\" (1954), una co-produzione italiana in cui imperson\u00f2 un americano che a Roma viene coinvolto in un intrigo delittuoso da una femme fatale. Dalla seconda met\u00e0 del decennio fu la televisione a impegnare principalmente l'attore, che comparve nelle serie \"Lux Video Theatre\", in sei episodi dal 1953 al 1956, e \"Climax!\" (1954-1956), raggiungendo grande popolarit\u00e0 presso il pubblico televisivo con lo spettacolo della CBS \"The Dennis O'Keefe Show\", in cui interpret\u00f2 il ruolo di Hal Towne in 32 episodi tra il 1959 e il 1960.\nVita privata.\nDopo il primo matrimonio con Louise Stanley, nel 1940 O'Keefe si rispos\u00f2 con l'attrice Steffi Duna, dalla quale nel 1944 ebbe il figlio Edward James. Accanito fumatore, l'attore mor\u00ec per un cancro ai polmoni nel 1968, all'et\u00e0 di sessant'anni.\nDoppiatori italiani.\nNelle versioni in italiano dei suoi film, Dennis O'Keefe \u00e8 stato doppiato da: "}
{"id": "3777804", "revid": "1543377", "url": "https://it.wikipedia.org/wiki?curid=3777804", "title": "Bangkok Post", "text": "Il Bangkok Post \u00e8 un quotidiano thailandese scritto in lingua inglese pubblicato a Bangkok. Fu fondato il 1\u00ba agosto del 1946 da Alexander MacDonald, un ex ufficiale dell'Office of Strategic Services, e dal suo socio thailandese Prasit Lulitanond.\nIl giornale ha cambiato propriet\u00e0 diverse volte ed \u00e8 attualmente della societ\u00e0 Post Publishing Public Co. Ltd.; tra gli azionisti di maggioranza vi sono la famiglia Chirathivat (proprietari del Central Group), il giornale \"South China Morning Post\" di Hong Kong e GMM Grammy Pcl, la maggiore azienda thailandese per i mass media e l'intrattenimento.\nIn passato, a causa della censura vigente nel paese e della delicata situazione politica thailandese, il giornale ha spesso assunto posizioni ambigue, che gli sono costate diverse accuse e critiche.\nComposizione.\nNel \"Bangkok Post\" vi sono le pagine di cronaca e politica interna ed estera, pagine di opinionisti, di analisi e di notizie sportive. Ogni giorno esce accompagnato da diversi inserti gratuiti tra i quali:"}
{"id": "3777809", "revid": "599013", "url": "https://it.wikipedia.org/wiki?curid=3777809", "title": "Andrew Ward", "text": ""}
{"id": "3777811", "revid": "1305772", "url": "https://it.wikipedia.org/wiki?curid=3777811", "title": "Marco Annio Vero", "text": ""}
{"id": "3777812", "revid": "493092", "url": "https://it.wikipedia.org/wiki?curid=3777812", "title": "T\u00f6lt", "text": ""}
{"id": "3777816", "revid": "1005847", "url": "https://it.wikipedia.org/wiki?curid=3777816", "title": "Circondario di Gerdauen", "text": "Il circondario di Gerdauen, era un circondario tedesco, nella regione della Prussia Orientale. Esistette dal 1818 al 1945.\nSuddivisione.\nAl 1\u00ba gennaio 1945 il circondario comprendeva le citt\u00e0 di Gerdauen e Nordenburg e 69 comuni."}
{"id": "3777827", "revid": "599013", "url": "https://it.wikipedia.org/wiki?curid=3777827", "title": "Alex Pederzoli", "text": "Biografia.\n\u00c8 figlio dell'ex calciatore professionista William Pederzoli.\nCoinvolto nel calcioscommesse, il 31 maggio 2012 patteggia una squalifica di un anno e quattro mesi pi\u00f9 10.000 euro di ammenda.\nIl 9 febbraio 2015 la procura di Cremona termina le indagini e formula per lui e altri indagati le accuse di associazione a delinquere e frode sportiva.\nCarriera.\nClub.\nInizia la sua carriera nel Bologna nel 1999. Nell'estate del 2000 passa alla Juventus in un'operazione che comprendeva anche le compartecipazione di Giacomo Cipriani e Alessandro Gamberini, lasciati in prestito alla societ\u00e0 rossoblu. Con la Juventus si laurea Campione d'Italia con la formazione Berretti e vince il Torneo di Viareggio, venendo anche premiato come miglior giocatore della manifestazione.\nDopo una breve esperienza in Serie B con il in cui gioca sei partite, viene ceduto in prestito a varie squadre di Serie C1, tra cui , , , Crotone e Padova. Dopo aver ottenuto la promozione in Serie B con la squadra padovana, viene ceduto al formazione neopromossa in Serie B.\nNella stagione 2010-2011 approda all'. Alla fine della stagione 2011-2012 rimane svincolato.\nNel 2013 approda al S\u00fcdtirol in Prima Divisione e segna proprio contro il Como, la squadra che lo lanci\u00f2, dando la vittoria alla sua squadra.\nNel luglio 2014 passa al collezionando 28 presenze e 3 gol. L'anno seguente al Pordenone segna 6 gol in 30 partite compresi i play-off.\nL'8 luglio 2016 viene presentato come nuovo acquisto del neo-promosso in Lega Pro.. Pur limitato da un serio infortunio al ginocchio, ottiene la promozione in Serie B e vince la Coppa Italia. Non riconfermato tra i cadetti, nel luglio 2017 passa in prestito al , di nuovo in terza serie.\nIl 5 settembre 2018 decide di ritirarsi dall'attivit\u00e0 agonistica per dedicarsi alla carriera di procuratore sportivo, entrando nell'agenzia di Luca Ariatti..\nNazionale.\nConta presenze in quasi tutte le Nazionali giovanili dell'Italia, ad eccezione di quella Under-17 e Under-21.\nStatistiche.\nPresenze e reti nei club.\n\"Statistiche aggiornate al 5 aprile 2018.\""}
{"id": "3777828", "revid": "287204", "url": "https://it.wikipedia.org/wiki?curid=3777828", "title": "Lingua arbereshe", "text": ""}
{"id": "3777832", "revid": "287204", "url": "https://it.wikipedia.org/wiki?curid=3777832", "title": "Circondario di Mohrungen", "text": "Il circondario di Mohrungen era un circondario tedesco, nella regione della Prussia Orientale. Esistette dal 1818 al 1945.\nSuddivisione.\nAl 1\u00ba gennaio 1945 il circondario comprendeva le citt\u00e0 di Liebstadt, Mohrungen e Saalfeld (Ostpr.), 108 comuni e 1 \"Gutsbezirk\"."}
{"id": "3777833", "revid": "45296646", "url": "https://it.wikipedia.org/wiki?curid=3777833", "title": "Saalfeld (Ostpr.)", "text": ""}
{"id": "3777834", "revid": "729019", "url": "https://it.wikipedia.org/wiki?curid=3777834", "title": "Isole Oktjabrjata", "text": "Le isole Oktjabrjata (in russo \u041e\u0441\u0442\u0440\u043e\u0432\u0430 \u041e\u043a\u0442\u044f\u0431\u0440\u044f\u0442\u0430 \"ostrova Oktjabrjata\") sono un gruppo di 7 isole russe nell'Oceano Artico che fanno parte dell'arcipelago della Terra di Francesco Giuseppe.\nLe isole hanno preso il nome dal termine sovietico usato per definire i bambini nati nel 1917, l'anno della rivoluzione d'ottobre. Pi\u00f9 tardi, \"Oktjabrjata\" (piccoli ottobrini) era il nome di un'organizzazione giovanile per i bambini tra i 7 e i 9 anni di et\u00e0. Le due isole maggiori del gruppo si chiamano Kupolok e Malyj (in russo: \u041a\u0443\u043f\u043e\u043b\u043e\u043a e \u041c\u0430\u043b\u044b\u0439, in italiano \"cupola\" e \"piccola\").\nGeografia.\nLe isole Oktjabrjata si trovano nella parte nord della Terra di Francesco Giuseppe, a nord-est dell'isola di Hohenlohe e a sud dell'isola di Rudolf. Le pi\u00f9 vicine all'isola di Hohenlohe, a sud-est di capo Schr\u00f6tter, distano solo 100\u00a0m, mentre le pi\u00f9 distanti sono a 5,5\u00a0km.\nIl gruppo delle Oktjabrjata \u00e8 costituito da 4 isole principali, lunghe da 1,5\u00a0km a 800\u00a0m, e da 3 isole molto piccole che misurano meno di 100 metri. L'isola maggiore \u00e8 alta 29\u00a0m. Sono tutte in parte coperte dal ghiaccio."}
{"id": "3777838", "revid": "45296676", "url": "https://it.wikipedia.org/wiki?curid=3777838", "title": "Saalfeld (Ostpreu\u00dfen)", "text": ""}
{"id": "3777842", "revid": "71433", "url": "https://it.wikipedia.org/wiki?curid=3777842", "title": "Balla con noi - Let's Dance", "text": ""}
{"id": "3777843", "revid": "767487", "url": "https://it.wikipedia.org/wiki?curid=3777843", "title": "Barone Dufferin e Claneboye", "text": "Barone Dufferin e Claneboye, di Ballyleidy e Killyleagh nella Contea di Down, \u00e8 un titolo della Par\u00eca d'Irlanda. Esso venne creato il 31 luglio 1800 per Dorcas, lady Blackwood. Ella era vedova di John Blackwood, II baronetto, Membro del parlamento irlandese per il distretto di Killyleagh e Bangor. La par\u00eca venne intesa per il defunto sir John in pagamento del suo supporto per l'Act of Union del 1800 col quale Irlanda e Regno di Gran Bretagna erano stati fusi nel Regno Unito.\nStoria.\nIl titolo di Baronetto, di Killyleagh nella contea di Down, venne creato nella Baronett\u00eca d'Irlanda nel 1763 per Robert Blackwood, padre di sir John Blackwood. Egli era a sua volta figlio di John Blackwood e di Ursula Hamilton, figlia e coerede di Robert Hamilton di Killyleagh, Countea di Down. La famiglia Blackwood, originaria scozzese, era una delle grandi famiglie proprietarie terriere della Contea di Down e controllava il villaggio e la costituente di Killyleagh presso il parlamento irlandese.\nLady Dufferin e Claneboye venne succeduta quindi da suo figlio, il secondo barone, il quale era gi\u00e0 succeduto al padre col titolo di III baronetto. Egli rappresent\u00f2 Killyleagh nella Camera dei Comuni irlandese e Helston assieme a Aldeburgh nella Camera dei Comuni inglese. Egli rimase senza figli e venne succeduto dal fratello minore, il III barone.\nIl nipote di quest'ultimo, il V barone (Frederick Temple Hamilton-Temple-Blackwood, fu un esponente Liberale, diplomatico e amministratore coloniale che fu anche Governatore Generale del Canada e Vicer\u00e9 d'India. Nel 1850, all'et\u00e0 di 23 anni venne creato Barone Clandeboye, di Clandeboye nella Contea di Down, nella Par\u00eca del Regno Unito, il che gli consent\u00ec di entrare a far parte della Camera dei Lords inglese. Nel 1871 egli venne creato Visconte Clandeboye, di Clandeboye nella Contea di Down, e Conte di Dufferin, nella Contea di Down, e nel 1888 venne portato al titolo di Conte di Ava, nella Provincia di Burma venendo elevato poco dopo al titolo di Marchese di Dufferin e Ava, nella Contea di Down e nella Provincia di Burma, titolo che fanno parte della par\u00eca del Regno Unito.\nIl titolo di Baronetto Blackwood, della Marina, venne creato nell'ambito del Baronettaggio del Regno Unito nel 1814 per Henry Blackwood, settimo figlio di sir John Blackwood, II baronetto e di Dorcas Blackwood, I baronessa Dufferin e Claneboye. Egli fu Vice-Admiral of the Blue nella Royal Navy e fu colui che ebbe l'onore di riportare al re il dispaccio annunciante la vittoria della Battaglia di Trafalgar nel 1805. Tale titolo dal 1988 \u00e8 passato alla casata principale per l'estinzione della linea.\nBaronetti Blackwood, della Marina (1814).\n\"Per gli altri Baronetti della Marina, vedi sopra\""}
{"id": "3777845", "revid": "227910", "url": "https://it.wikipedia.org/wiki?curid=3777845", "title": "Santo Cattaneo", "text": ""}
{"id": "3777848", "revid": "1543377", "url": "https://it.wikipedia.org/wiki?curid=3777848", "title": "David Walsh", "text": "Inizi\u00f2 la carriera arbitrale nel 1911, dirigendo a livello di high school, college e professionistico. Si ritir\u00f2 dopo trent'anni, nel 1941. Walsh fu tra coloro che diressero la prima partita di pallacanestro mai disputata con tre arbitri."}
{"id": "3777854", "revid": "1305772", "url": "https://it.wikipedia.org/wiki?curid=3777854", "title": "Down for Whatever", "text": "Down for Whatever \u00e8 una canzone della cantante statunitense Kelly Rowland, primo singolo estratto dalla versione europea (sebbene sia contenuto anche in quella internazionale) del suo terzo album \"Here I Am\". Si tratta di una \"up-tempo\" eurodance. Per quanto riguarda il Regno Unito (dove per la promozione del singolo la cantante ha fatto leva anche sulla visibilit\u00e0 ottenuta tramite la partecipazione in qualit\u00e0 di giudice all'edizione del 2011 del noto talent show \"The X Factor\") il brano \u00e8 il secondo singolo di quest'era, poich\u00e9 gi\u00e0 il primo singolo statunitense \"Motivation\", a differenza di quanto avvenuto nel resto d'Europa, era stato pubblicato in questo mercato.\nCritica.\n\"Andy Kellman\" da \"Allmusic\" ha recensito positivamente il brano, affermando che cos\u00ec come il precedente singolo dance della Rowland \"Commander\" che era stato in testa alle classifiche dei Club sia in Regno Unito che negli Stati Uniti, anche il pi\u00f9 recente \"Down for Whatever\", pur essendo pi\u00f9 eurodance, merita le stesse attenzioni.\nVideo.\nIl videoclip musicale del brano \u00e8 stato presentato in anteprima il 18 ottobre 2011 ed \u00e8 stato caricato su YouTube il giorno successivo. La sua durata \u00e8 pari a 4 min:4 s\nEsibizioni Live.\nPer il momento la cantante ha eseguito il brano esclusivamente nel Regno Unito sia all'interno di programmi televisivi (\"The Graham Norton Show\" e \"The X Factor\") che in eventi musicali (Children in Need Rocks Manchester)."}
{"id": "3777860", "revid": "1005847", "url": "https://it.wikipedia.org/wiki?curid=3777860", "title": "Circondario di Heiligenbeil", "text": "Il circondario di Heiligenbeil era un circondario tedesco, nella regione della Prussia Orientale. Esistette dal 1818 al 1945.\nSuddivisione.\nAl 1\u00ba gennaio 1945 il circondario comprendeva le citt\u00e0 di Heiligenbeil e Zinten, 111 comuni e 1 \"Gutsbezirk\"."}
{"id": "3777861", "revid": "1305772", "url": "https://it.wikipedia.org/wiki?curid=3777861", "title": "Salehabad", "text": ""}
{"id": "3777868", "revid": "1784492", "url": "https://it.wikipedia.org/wiki?curid=3777868", "title": "Ante Mladini\u0107", "text": "Carriera.\nGuid\u00f2 la Nazionale jugoslava agli Europei del 1976. Fin\u00ec la sua carriera nelle giovanili del Bordeaux, dove scopr\u00ec Bixente Lizarazu."}
{"id": "3777869", "revid": "287204", "url": "https://it.wikipedia.org/wiki?curid=3777869", "title": "Ante Mladinic", "text": ""}
{"id": "3777870", "revid": "1005847", "url": "https://it.wikipedia.org/wiki?curid=3777870", "title": "Circondario di Heilsberg", "text": "Il circondario di Heilsberg era un circondario tedesco, nella regione della Prussia Orientale. Esistette dal 1818 al 1945.\nSuddivisione.\nAl 1\u00ba gennaio 1945 il circondario comprendeva le citt\u00e0 di Guttstadt e Heilsberg, 104 comuni e 1 \"Gutsbezirk\"."}
{"id": "3777873", "revid": "45297497", "url": "https://it.wikipedia.org/wiki?curid=3777873", "title": "Guttstadt", "text": ""}
{"id": "3777874", "revid": "287204", "url": "https://it.wikipedia.org/wiki?curid=3777874", "title": "Sant Ildefons", "text": ""}
{"id": "3777875", "revid": "767487", "url": "https://it.wikipedia.org/wiki?curid=3777875", "title": "Yamaha Motors Football Club 1987-1988", "text": "Questa voce raccoglie le informazioni riguardanti lo Yamaha Motors Football Club nelle competizioni ufficiali della stagione 1987-1988.\nStagione.\nPur uscendo immediatamente dalle coppe, lo Yamaha Motors ottenne il suo primo titolo nazionale grazie a una difesa che ricevette dieci gol nell'arco del torneo e le permise di concludere imbattuto il campionato.\nMaglie e sponsor.\nLe magliette, prodotte dalla Puma, recano sulla parte anteriore il logo della Yamaha"}
{"id": "3777879", "revid": "287204", "url": "https://it.wikipedia.org/wiki?curid=3777879", "title": "Sant Roc", "text": ""}
{"id": "3777880", "revid": "1305772", "url": "https://it.wikipedia.org/wiki?curid=3777880", "title": "Santa Chiara a Vigna Clara", "text": ""}
{"id": "3777882", "revid": "1305772", "url": "https://it.wikipedia.org/wiki?curid=3777882", "title": "Santa Croce in Via Flaminia", "text": ""}
{"id": "3777883", "revid": "339392", "url": "https://it.wikipedia.org/wiki?curid=3777883", "title": "Santa Eul\u00e0lia", "text": ""}
{"id": "3777884", "revid": "33888", "url": "https://it.wikipedia.org/wiki?curid=3777884", "title": "I giorni felici di California Avenue", "text": "I giorni felici di California Avenue \u00e8 il romanzo d'esordio di Adam Langer scrittore, sceneggiatore e giornalista statunitense.\nTrama.\nIl libro racconta i quattrocentoquarantaquattro giorni, tra il 1979 e il 1981, di un gruppo di ragazzi e ragazze ebrei nella Chicago a cavallo di California Avenue.\n\u00c8 qui che vivono tre famiglie e un gruppo di ragazzi tra i tredici e i diciotto anni, ossessionati dal sesso, il teatro e la musica, in bilico tra l'adolescenza e un'acerba, comica, disastrosa maturit\u00e0. Attorno a loro le crisi, altrettanto radicali, dei genitori coi loro tradimenti, le illusioni, i fallimenti. \u00c8 il tramonto degli anni Settanta.\nAmbientazione geografica.\nCalifornia Avenue \u00e8 la strada che taglia West Rogers Park nel cuore di Chicago dov'\u00e8 cresciuto lo stesso Adam Langer. California Avenue funge da linea di demarcazione tanto topografica quanto sociale e simbolica dividendo la comunit\u00e0 ebrea pi\u00f9 affluente che si raccoglie a ovest da quella proletaria confinata nella zona orientale.\nAmbientazione politica.\nIl tempo del racconto coincide con i 444 giorni compresi tra la fine del 1979 quando una settantina di americani vengono presi in ostaggio nell'ambasciata statunitense a Teheran e l'inizio del 1981 anno in cui Reagan sostituisce Carter alla presidenza degli Stati Uniti e i superstiti vengono liberati.\nStile.\nImmaginate una storia di una pagina in cui tre personaggi si incontrano ad un angolo di strada del quartiere dove lo scrittore \u00e8 cresciuto. Immaginate che questa storia cominci a crescere come una pianta giorno per giorno, praticamente senza una trama vera e propria a sostenerla. E che il numero dei personaggi aumenti a vista d'occhio. E che le pagine diventino centinaia. A grandi linee questo vi racconter\u00e0 Adam Langer se gli chiederete in che modo il suo primo romanzo ha preso forma, e non potrete non essere d'accordo con lui una volta iniziato a leggere.\nInfluenze.\nSecondo la critica Adam Langer si inserisce nella lunga, prolifica e gloriosa tradizione della letteratura ebraico-americana dei vari Saul Bellow, Bernard Malamud, Roth e Salinger anche se le sue influenze, come da lui stesso dichiarato, sono molteplici e diverse.\nCritica.\nIl libro di Langer \u00e8 stato accolto con entusiasmo, come uno degli esordi pi\u00f9 brillanti degli ultimi anni. Negli States \u00e8 stato accostato ad autentici mostri sacri come Saul Bellow o Philip Roth. \nIl libro \u00e8 universalmente considerato una macchina narrativa perfetta buona per i corsi di scrittura creativa. Proprio quest'aspetto del libro ricorre sia per i critici che ne vogliono esaltare le qualit\u00e0 sia da chi ne vuole sottolineare i difetti adducendo al libro una certa eccessiva freddezza, una perfezione narrativa priva di passione e coinvolgimento.\n(...)\u00c8 cos\u00ec vivo l'ambiente sociale evocato e cos\u00ec grande l'attenzione impiegata nel descrivere strade negozi e oggetti che nell'arco di poche pagine il romanzo riesce a comunicare il senso di un ricco milieu urbano come nella migliore narrativa ebraico-americana dei vari Bellow Malamud Roth e Salinger.\n(...)L'aspetto pi\u00f9 riuscito del libro sono i suoi personaggi, forse un po' stereotipati, forse un po' buoni o cattivi, a tratti magari noiosetti. Forse. Arrivati all'ultima pagina, per\u00f2 (e l'ultima pagina arriva a tradimento, nascosta dal lungo glossario che chiude il libro) sfido chiunque a non sentire la loro mancanza.\nColonna sonora.\nAdam Langer ama scrivere i propri romanzi con un preciso sottofondo musicale scelto in base all'ambientazione e all'epoca di cui narra il libro e da cui lo stesso scrittore trae poi ispirazione per il testo. Diviene, di fatto, una vera e propria colonna sonora che, per \"I giorni felici di California Avenue\" \u00e8 la seguente:\nSeguito.\n\"I giorni felici di California Avenue\" ha avuto un seguito dal titolo \"The Washington Story\", uscito negli Stati Uniti nel 2005 narra le vicende degli stessi personaggi tra il 1982 e il 1987. \"The Washington Story\" \u00e8 ancora inedito in Italia nonostante le pressioni dei lettori di California.\nEdizioni.\n\"I giorni felici di California Avenue\" \u00e8 stato tradotto, oltre che in Italia, in moltissimi altri tra cui in francese, olandese, in tedesco con il titolo \"\"Kruispunt California\" e in finnico col titolo \"California Avenue\"\"."}
{"id": "3777886", "revid": "1543377", "url": "https://it.wikipedia.org/wiki?curid=3777886", "title": "David Tobey", "text": "Carriera.\nDa cestista ha militato in diverse squadre newyorkesi, anche a livello professionistico, tra le quali i New York Knickerbockers. Ha inoltre arbitrato dal 1918 al 1938 e dal 1942 al 1945.\nTobey fu tra coloro che diressero la prima partita di pallacanestro mai disputata con tre arbitri (Georgetown University contro Columbia University)."}
{"id": "3777888", "revid": "599013", "url": "https://it.wikipedia.org/wiki?curid=3777888", "title": "Bori\u0161a \u0110or\u0111evi\u0107", "text": "Carriera.\nNazionale.\nIl suo debutto con la nazionale jugoslava risale al 22 maggio 1976 nella partita contro la Galles giocatasi a Cardiff. La sua ultima partita con i \"Plavi\" risale al 5 ottobre 1977 contro l'Ungheria a Budapest.\nIndoss\u00f2 la maglia della nazionale per un totale di cinque partite."}
{"id": "3777889", "revid": "1005847", "url": "https://it.wikipedia.org/wiki?curid=3777889", "title": "Circondario di Labiau", "text": "Il circondario di Labiau era un circondario tedesco, nella regione della Prussia Orientale. Esistette dal 1818 al 1945.\nSuddivisione.\nAl 1\u00ba gennaio 1945 il circondario comprendeva la citt\u00e0 di Labiau, 118 comuni e 7 \"Gutsbezirk\"."}
{"id": "3777890", "revid": "621682", "url": "https://it.wikipedia.org/wiki?curid=3777890", "title": "Borislav \u0110or\u0111evi\u0107", "text": ""}
{"id": "3777892", "revid": "1305772", "url": "https://it.wikipedia.org/wiki?curid=3777892", "title": "Santa Lucia del Gonfalone", "text": ""}
{"id": "3777893", "revid": "1603714", "url": "https://it.wikipedia.org/wiki?curid=3777893", "title": "Nicostene", "text": "Attivit\u00e0.\nLa formazione di Nicostene sembra essere avvenuta, attorno al 550 a.C., presso la bottega di un ceramista minore, attivo nell'ambito dei Piccoli maestri, di nome Anakles, la cui firma su una kylix perduta di Berlino (Musei statali di Berlino, Antikensammlung F1801) era accompagnata da quella di Nicostene, il quale in seguito avrebbe provveduto ad aprire un'officina propria. L'identificazione dei prodotti usciti dall'officina di Nicostene si basa sulla ingente quantit\u00e0 di vasi firmati \"Nikosthenes epoiesen\" (Nicostene mi fece) e varianti similari, dove la firma dipinta, trattandosi di una sorta di marchio di fabbrica, si presenta con differenti calligrafie. Oltre a questi vasi ne esistono altri che vengono attribuiti alla bottega su base stilistica. Molti studiosi ritengono che l'officina potesse ospitare circa 30 o 40 lavoratori tra il 530 ed il 505 a.C., ma nel 1999 V. Tosto cerc\u00f2 di limitarne la dimensione ad un piccolo gruppetto di assistenti e lavoratori temporanei, impiegati sia come decoratori sia come ceramisti. Tra il 505 ed il 500 a.C. l'attivit\u00e0 dell'officina venne rilevata da Pamfaios, sotto la direzione del quale continu\u00f2 a produrre fino alla chiusura attorno al 490 a.C.\nAttiva nell'ambito delle figure nere la bottega di Nicostene fu una delle prime nella produzione della ceramica a figure rosse, della quale restano nove opere firmate, ed elabor\u00f2 tecniche nuove quali le figure nere su fondo bianco e la tecnica di Six.\nNicostene \u00e8 noto per la sua specializzazione nella produzione di vasi destinati al mercato etrusco, in particolare la cosiddetta \"anfora nicostenica\", il kyathos e la pyxis nicostenica che furono progettati su forme etrusche ed esportate in Etruria, e dei quali non si conoscono esemplari in Atene. La maggior parte della produzione era comunque riservata alle kylikes e alle anfore. All'anfora nicostenica il nome \u00e8 stato assegnato in tempi moderni; si presenta con un collo distinto e allungato, una bocca sottile e svasata, un piede alto e maniglie larghe e piatte, a nastro, che partono dal labbro. Sul ventre, lungo la circonferenza del vaso, corrono solitamente due filetti rialzati a segnare la separazione della fascia centrale sottostante.\nLa produzione di Nikosthenes pu\u00f2 essere complessivamente considerata di media qualit\u00e0, solo pochi dei suoi esemplari possono competere con le opere dei maggiori artisti del periodo. Molti grandi artisti fecero parte del suo negozio in periodi diversi, tra cui Psiax, Oltos, il pittore BMN ed il pittore di Teseo. \u00c8 inoltre possibile che esistesse un legame con il negozio di Andocide che produceva vasi di qualit\u00e0 e in quantit\u00e0 limitate; uno dei suoi principali pittori, il pittore di Lisippide, pu\u00f2 aver prodotto una serie di elaborate kylikes con gorgoneion interno per l'officina.\nIl Pittore N.\nLo stile decorativo pi\u00f9 frequente sui vasi firmati da Nicostene \u00e8 stato riunito sotto un unico ceramografo a cui \u00e8 stato assegnato il nome Pittore N (dove la N sta per Nicostene, da non confondere con il Pittore di Nicostene). L'attivit\u00e0 del Pittore N si sviluppa tra il 540 e il 520 a.C. circa; la sua mano si trova soprattutto sulle anfore nicosteniche dove utilizzava, nella fascia figurata centrale, la sovrapposizione tipica delle lip cup, uno stile che stava ormai andando in disuso, lasciando che le sue figure oltrepassassero il filetto rialzato. Non sembra che questo ceramografo abbia decorato vasi realizzati da altri ceramisti ed alcuni studiosi ritengono che il Pittore N e Nikosthenes siano da considerarsi come una sola personalit\u00e0."}
{"id": "3777894", "revid": "767487", "url": "https://it.wikipedia.org/wiki?curid=3777894", "title": "Ceramografo", "text": ""}
{"id": "3777895", "revid": "1305772", "url": "https://it.wikipedia.org/wiki?curid=3777895", "title": "Santa Lucia in Silice", "text": ""}
{"id": "3777897", "revid": "1498232", "url": "https://it.wikipedia.org/wiki?curid=3777897", "title": "Nikon Coolpix S8200", "text": "La Nikon Coolpix S8200 \u00e8 una fotocamera non-SLR prodotta dalla Nikon, che fa parte della serie Nikon Coolpix.\nCaratteristiche tecniche.\nLa Coolpix S8200 ha un sensore di 16 milioni di pixel. Ha la possibilit\u00e0 di fare filmati in HD (1080p) e ha un obbiettivo Nikkor di zoom 14x. \u00c8 disponibile nei seguenti colori: nero, rosso, beige e bianco."}
{"id": "3777898", "revid": "490801", "url": "https://it.wikipedia.org/wiki?curid=3777898", "title": "Coolpix S8200", "text": ""}
{"id": "3777901", "revid": "19933", "url": "https://it.wikipedia.org/wiki?curid=3777901", "title": "Nepet", "text": ""}
{"id": "3777902", "revid": "295403", "url": "https://it.wikipedia.org/wiki?curid=3777902", "title": "Slavi\u0161a \u017dungul", "text": ""}
{"id": "3777903", "revid": "767487", "url": "https://it.wikipedia.org/wiki?curid=3777903", "title": "Boxers (Morrissey)", "text": "Boxers \u00e8 un brano del cantante inglese Morrissey.\nPubblicato anche come singolo il 16 gennaio del 1995 dalla Parlophone, il disco raggiunse la posizione numero 23 della Official Singles Chart.\nRealizzazione.\n\"\"Boxers\" \u00e8 una canzone molto, molto importante per me. Penso che sia una bella canzone (ride, ndr). La sento molto, molto vicina a me.\" (Morrissey intervistato su \"Radio KCXX\", 1998)\nRegistrato presso gli Olympic Studios, nel sud di Londra, scritto in collaborazione con il chitarrista Alain Whyte e prodotto da Steve Lillywhite, il brano non \u00e8 contenuto in nessun album in studio (raccolte a parte) del cantante.\nLa copertina (la seconda, nella sua carriera solista, senza una foto del cantante stesso) ritrae il pugile americano di origine irlandese Billy Conn ed \u00e8 tratta dalla rivista \"Ring\". Soprannominato \"The Pittsburgh Kid\", fu campione del mondo dei pesi mediomassimi dal 1939 al 1940. Il videoclip promozionale, diretto da James O'Brien, con riprese in slow-motion e in bianco e nero, \u00e8 un chiaro omaggio al film Toro scatenato, girato da Martin Scorsese nel 1980. Il protagonista del video \u00e8 Cornelius Carr, pugile britannico, professionista nella categoria dei \"supermedi\".\nTesto.\nIl testo del brano pu\u00f2 essere considerato come il punto d'arrivo della passione di Morrissey per il mondo della boxe e in particolare per la figura del pugile come emblema della bellezza maschile e del combattente, ma anche dell'aspetto psicologico della sconfitta che, in questa lirica, viene consumata dal beniamino davanti alla sua stessa folla (\"Losing in front of your home crowd\") fatta di parenti ed amici: una mortificazione"}
{"id": "3777904", "revid": "287204", "url": "https://it.wikipedia.org/wiki?curid=3777904", "title": "Slavisa Zungul", "text": ""}
{"id": "3777914", "revid": "599013", "url": "https://it.wikipedia.org/wiki?curid=3777914", "title": "Drago Vabec", "text": ""}
{"id": "3777915", "revid": "621682", "url": "https://it.wikipedia.org/wiki?curid=3777915", "title": "Dragutin Vabec", "text": ""}
{"id": "3777918", "revid": "767487", "url": "https://it.wikipedia.org/wiki?curid=3777918", "title": "Diari del Novecento", "text": "Diari del Novecento \u00e8 un film documentario del 2009 ideato e diretto da Stefano Grossi. Si tratta di una raccolta di 30 film della durata media di 4 minuti in formato digitale integrato da inserti di repertorio in pellicola 16 e 35mm.\nTrama.\nI testi dei diari sono interpretati da 15 attori il cui volto \u00e8 inquadrato in split-screen all'interno di una doppia finestra video gestita da una webcam ad alta risoluzione.\nColonna sonora.\nLa colonna sonora \u00e8 realizzata dal duo Luca &amp; Forti."}
{"id": "3777919", "revid": "115533", "url": "https://it.wikipedia.org/wiki?curid=3777919", "title": "Terra Sabrina", "text": ""}
{"id": "3777920", "revid": "1543377", "url": "https://it.wikipedia.org/wiki?curid=3777920", "title": "Criminologia applicata", "text": "La criminologia applicata \u00e8 una branca della criminologia che, tramite l'impiego e l'applicazione sistematica di conoscenze scientifiche avanzate, studia la relazione tra teorie criminologiche e la loro applicazione al sistema di difesa sociale. Secondo Tom o'Connor la criminologia applicata \u00e8 l'arte di creare tipologie, classificazioni, previsioni e profili dei criminali, la loro personalit\u00e0 e i modelli comportamentali.\nCriminologia e criminologia applicata.\nNegli ultimi dieci anni, i paesi industrializzati hanno incrementato lo stanziamento dei fondi nella ricerca criminologica. Ci\u00f2 \u00e8 dovuto in parte anche all'aumento dei corsi di laurea e dei dipartimenti accademici. Secondo Tombs e Whyte tra il 1998 ed il 2001, in America vi \u00e8 stato un incremento di fondi pubblici del 500% molti dei quali erogati dal Ministero della Difesa. Si tratta di un investimento significativo che indica il crescente interesse del governo americano verso la conoscenza criminologica. Ci\u00f2, comunque, non significa che i risultati della produzione scientifica siano automaticamente applicati concretamente. Teorie differenti, che emergono da contesti differenti, sono formate da diversi fattori e pertanto hanno un altrettanto diverso impatto. Ci sono stati un certo numero di sviluppi, ad es., nella delinquenza minorile, che stimolano la societ\u00e0 a chiedere al governo di dare un seguito ai risultati della ricerca scientifica, specialmente quella basata sulle evidenze, in modo da migliorare la pratica e la politica di sicurezza.\nLa capacit\u00e0, dunque, di utilizzare la ricerca criminologica per informare piuttosto che legittimare la politica del governo \u00e8 ancora contestata, stimolando il dibattito su come la criminologia deve essere applicata. In tal senso la criminologia non sarebbe una disciplina vera e propria ma assumerebbe valore in relazione al problema con la quale si presenta. La criminologia applicata, invece, assume valore esclusivamente sui temi di investigazione e sicurezza. Hillyard e Tombs hanno avanzato l'ipotesi che al centro delle ricerche non vi sia solo il reato in s\u00e9 ma anche la minaccia. Tale prospettiva indica che i reati dovrebbero essere considerati nel contesto pi\u00f9 ampio delle varie minacce che ogni giorno pongono a rischio la vita delle persone come, ad es., l'inquinamento, l'alimentazione, le diseguaglianze, lo sfruttamento, la sicurezza ergonomica, lo stress e la discriminazione sociale. Alcuni di questi problemi sono sicuramente di tipo criminale, ma altri non lo sono e non \u00e8 scontato che il governo sappia affrontare adeguatamente il dibattito.\nL'incremento dei reati ha un impatto sproporzionato sulle classi sociali specialmente su quelle pi\u00f9 vulnerabili, che sono allo stesso tempo minacciate da altri problemi come, ad es., di natura economica ed ecologica. Secondo la prospettiva critica la maggior parte del crimine \u00e8 interclasse cio\u00e8 compiuto da membri dei ceti inferiori verso quelli benestanti. Tuttavia affermare che i reati delle organizzazioni e i processi di criminalizzazione hanno un impatto diverso su parti della societ\u00e0 non significa automaticamente sottovalutare la minaccia di un reato. La criminologia applicata cerca, dunque, il metodo migliore per applicare la conoscenza criminologica ai problemi dei cittadini in modo da tutelarne e migliorarne la sicurezza.\nSiccome la criminalit\u00e0 \u00e8 diventata una questione politica, la criminologia applicata cerca di analizzare la relazione tra programma elettorale e produzione scientifica. Ci\u00f2 implica il modo con il quale il governo definisce un reato, stabilisce le iniziative da intraprendere e condiziona il modo con il quale le conoscenze sono applicate. D'altra parte c'\u00e8 il rischio che tale scienza sia incorporata allo Stato e che sia fortemente limitata sia l'integrit\u00e0 intellettuale che l'efficacia analitica.\nMetodologia.\nLa criminologia applicata non si limita all'utilizzo delle statistiche tradizionali. Indagini campionarie a scopo criminologico sono svolte, oltre che dai ricercatori nelle universit\u00e0, anche da altri enti di ricerca, per esempio dal Censis e dalla Doxa. Tali metodi consentono di studiare la percezione dell'opinione pubblica in materia di criminalizzazione e di misurare quante persone sono state vittime di reati (cd. \"indagini di vittimizzazione\"). Il confronto fra i reati ufficialmente denunciati e quelli realmente commessi, quali risultano dagli studi di vittimizzazione, consente una sia pur sommaria valutazione del \"numero oscuro\" (i reati commessi ma non denunciati n\u00e9 rilevati ufficialmente, quasi sempre in sovranumero rispetto ai reati ufficialmente \"contabilizzati\"). Il problema della valutazione del \"numero oscuro\" \u00e8 una delle maggiori sfide metodologiche per la criminologia applicata.\nProspettive sulla criminologia applicata.\nSecondo Christie, la criminologia applicata non dovrebbe coinvolgere la soluzione dei problemi per conto del governo, quanto piuttosto analizzare ed individuare quali siano i problemi emergenti per la sicurezza sociale. In tal senso dovrebbe orientare l'azione di governo non esclusivamente nell'ambito del sistema di giustizia penale, ma dovrebbe volgere lo sguardo verso le politiche di pi\u00f9 ampia portata sociale. Secondo tale prospettiva, qualsiasi tentativo di comprendere la criminologia applicata richiede una certa cognizione del contesto nel quale si presenta il problema ed ogni possibile relazione con la teoria criminologica.\nL'esperienza italiana.\nNon sono molti in Italia i centri di ricerca che si distinguono per un approccio applicativo ai temi della criminologia. Tra questi si segnala l'esperienza di Transcrime, centro di criminologia dell'Universit\u00e0 Cattolica di Milano, che focalizza parte delle sue ricerche sullo sviluppo di modelli e applicazioni di risk assessment e prevenzione del rischio criminale per utenti pubblici, con un approccio orientato al contrasto e alla prevenzione dei crimini.\nInoltre, proprio per potenziare la fase di sviluppo applicativo dei suoi progetti di ricerca, nel 2015 Transcrime e Universit\u00e0 Cattolica di Milano hanno dato vita allo spin-off universitario Crime&amp;Tech, che rappresenta il punto di contatto tra le esigenze del mondo dell'impresa e l'esperienza di Transcrime nell'ambito della ricerca criminologica."}
{"id": "3777921", "revid": "39884", "url": "https://it.wikipedia.org/wiki?curid=3777921", "title": "Valle Vaiano", "text": ""}
{"id": "3777923", "revid": "767487", "url": "https://it.wikipedia.org/wiki?curid=3777923", "title": "Ricardo Zatelli", "text": "Caratteristiche tecniche.\nGiocava come ala destra.\nCarriera.\nClub.\nZatelli fu, insieme a Camilo Bonelli, il primo giocatore a vestire la casacca sia del Boca Juniors che del River Plate nel calcio professionistico argentino. Fu incluso per la prima volta nella rosa del River nel campionato 1931; nella stagione successiva vinse il torneo, risultando tra i marcatori dello spareggio del 20 novembre contro l'Independiente di Avellaneda: suggell\u00f2 il 3-0 finale segnando al 38\u00ba minuto. Rimase poi al River un'altra annata intera, prima di lasciare il club a met\u00e0 del 1934 e passare al Boca Juniors; con la divisa giallo-blu esord\u00ec il 30 settembre contro il Chacarita Juniors. Chiuse quindi la stagione con il Boca, ottenendo la vittoria del titolo nazionale. Grazie a tale risultato divenne il primo calciatore professionista argentino ad aver vinto due tornei con due squadre diverse. Replic\u00f2 il successo nel 1935; giacch\u00e9 al Boca non fu impiegato con costanza, a causa della presenza in rosa di Luis S\u00e1nchez e An\u00edbal Tenorio, e per la stagione 1937 pass\u00f2 al Tigre, con cui chiuse la carriera in massima serie l'anno dopo. Gioc\u00f2 poi in seconda divisione con il Los Andes."}
{"id": "3777924", "revid": "599013", "url": "https://it.wikipedia.org/wiki?curid=3777924", "title": "Josip \u010cop", "text": "Carriera.\nNazionale.\nHa rappresentato la nazionale jugoslava negli europei di Francia 1984 senza per\u00f2 mai scendere in campo. Disput\u00f2 solo due partite amichevoli con la nazionale, entrambe giocate nel 1984, una contro il Portogallo l'altra con la Spagna."}
{"id": "3777926", "revid": "287204", "url": "https://it.wikipedia.org/wiki?curid=3777926", "title": "Josip Cop", "text": ""}
{"id": "3777929", "revid": "767487", "url": "https://it.wikipedia.org/wiki?curid=3777929", "title": "Zoran Simovi\u0107", "text": ""}
{"id": "3777930", "revid": "287204", "url": "https://it.wikipedia.org/wiki?curid=3777930", "title": "Zoran Simovic", "text": ""}
{"id": "3777932", "revid": "767487", "url": "https://it.wikipedia.org/wiki?curid=3777932", "title": "Ernie Quigley", "text": "\u00c8 membro del Naismith Memorial Basketball Hall of Fame dal 1961 in qualit\u00e0 di arbitro.\nGiocatore.\nDal 1900 al 1902 ha militato nella squadra dell'Universit\u00e0 del Kansas, allenata da James Naismith.\nAllenatore.\nDal 1903 al 1914 ha allenato il St. Mary's College of Kansas.\nArbitro.\nHa arbitrato gare di football americano a livello di college tra il 1904 ed il 1943, dirigendo tre volte il Rose Bowl ed una il Cotton Bowl.\nNella pallacanestro, ha diretto in NBA, NCAA e AAU dal 1906 al 1942. Ha preso parte ai Giochi olimpici 1936.\nHa arbitrato nella Western International League di baseball dal 1910, e successivamente in National League dal 1913 al 1937. Ha diretto sei volte le World Series.\nSi calcola che in carriera abbia diretto: 5.400 incontri di baseball, 1.500 di pallacanestro e 400 di football."}
{"id": "3777938", "revid": "383359", "url": "https://it.wikipedia.org/wiki?curid=3777938", "title": "Men\u00e9ndez Pelayo (metropolitana di Madrid)", "text": "Men\u00e9ndez Pelayo \u00e8 una stazione della linea 1 della Metropolitana di Madrid.\nSi trova sotto l'Avenida Ciudad de Barcelona nei pressi dell'intersezione con la avenida de Men\u00e9ndez Pelayo, nel distretto Retiro.\n\u00c8 intitolata allo scrittore spagnolo Marcelino Men\u00e9ndez Pelayo.\nStoria.\nLa stazione \u00e8 stata aperta al pubblico l'8 maggio 1923 insieme al tratto della linea 1 tra le stazioni di Estaci\u00f3n del Arte e Puente de Vallecas.\nHa subito una ristrutturazione negli anni sessanta per ampliare le pensiline e, recentemente, per rinnovare le volte e le pareti.\nAccessi.\nIngresso Men\u00e9ndez Pelayo\nIngresso Gutenberg aperto dalle 6:00 alle 21:40 "}
{"id": "3777953", "revid": "767487", "url": "https://it.wikipedia.org/wiki?curid=3777953", "title": "Superfinalen 2009", "text": "La Superfinalen 2009 si disput\u00f2 l'8 marzo 2009 alla Telenor Arena di B\u00e6rum; la sfida vide contrapposte lo Stab\u00e6k campione di Norvegia in carica e la detentrice dell'ultima Coppa di Norvegia, ovvero il V\u00e5lerenga.\nIl trofeo venne vinto dallo Stab\u00e6k che sconfisse per 3-1 il V\u00e5lerenga dopo che erano andati al riposo gi\u00e0 in vantaggio di due reti.\nFu la prima edizione del trofeo."}
{"id": "3777955", "revid": "254059", "url": "https://it.wikipedia.org/wiki?curid=3777955", "title": "Palazzo Riva di Castel Goffredo (in citt\u00e0)", "text": "Palazzo Riva (in citt\u00e0) \n\u00e8 uno storico palazzo di Castel Goffredo, in provincia di Mantova ed \u00e8 situato nella centrale Piazza Mazzini.\nStoria.\nEdificato probabilmente alla fine del Quattrocento, l'edificio faceva parte di un complesso di due costruzioni che sono appartenute alla nobile famiglia Riva di Castel Goffredo, proveniente in citt\u00e0 nel 1590.\nNelle sale del palazzo venne festeggiato, il 20 novembre 1834, l'esploratore castellano Giuseppe Acerbi dal suo rientro dall'Egitto.\nIn una di queste abitazioni Bartolomeo Riva accolse Vittorio Emanuele II, futuro re d'Italia nel maggio 1848.\nDescrizione.\nIl primo edificio conserva importanti caratteristiche come il loggiato al piano terreno con colonne di marmo e una loggia superiore, recentemente murata.\nAl piano superiore \u00e8 sito il \u201csalone delle feste\u201d affrescato alle pareti con camino in stucco sul quale spicca lo stemma della famiglia Riva.\nIl secondo edificio, contiguo al primo, presenta sulla facciata un balcone in marmo sorretto da due sfingi. Da un portale in marmo del Seicento si accede allo scalone in marmo che porta al piano superiore ove \u00e8 presente un salone centrale che si affaccia sulla piazza. Sotto il palazzo scorre un tratto dei portici quattrocenteschi."}
{"id": "3777958", "revid": "767487", "url": "https://it.wikipedia.org/wiki?curid=3777958", "title": "Amanda Hocking", "text": "Biografia.\nFiglia unica, cresce ad Austin (Minnesota) in una famiglia di modeste condizioni economiche, accudita soprattutto dalla nonna che fin da piccola amava raccontarle fiabe di ogni tipo. A sette anni legge gi\u00e0 Stephen King e Jane Austen e scrive storie fantastiche ispirandosi a \"Guerre stellari\" e a \"Labyrinth\". Dopo un'infanzia difficile, quando ha 11 anni i suoi genitori divorziano e lo stesso anno riceve in regalo un computer che \"le salva la vita\". Comincia a lavorare come lavapiatti all'Oriental Express, poi come inserviente presso una casa di riposo e coltiva la scrittura come antidoto alla depressione che l'ha accompagnata durante l'adolescenza.\nIl suo primo romanzo, \"Dreams I can't remember\", \u00e8 una storia d'amore; lo termina nel 2001 e lo invia a una cinquantina di agenti letterari trovati attraverso le ricerche in rete, ma riceve sistematicamente dei rifiuti. Dopo aver studiato a lungo gli scaffali delle librerie per capire cosa veniva pubblicato, decide di inserire nelle sue storie elementi fiabeschi e richiami al paranormale. Comincia a trattare la scrittura non pi\u00f9 come un'evasione ma come un vero e proprio lavoro e scrive di getto nuovi romanzi, inviandoli nuovamente alle case editrici. L'ultima lettera di rifiuto arriva nel gennaio 2010. Due mesi dopo, Hocking pubblica in rete \"My blood approves\", che nel giro di cinque mesi vende in formato digitale ben 10\u00a0mila copie e alla fine dell'anno ne totalizza 100\u00a0mila. Nel marzo 2011 ha gi\u00e0 venduto pi\u00f9 di un milione di copie di nove dei suoi libri, ricavando dalle vendite due milioni di dollari, una cifra fino ad allora inaudita per gli scrittori autoprodotti.\nI lavori pubblicati da Amanda Hocking, sono strutturati in serie: \"My Blood Approves\" \u00e8 una serie di romanzi basata sui vampiri, la \"Trylle Trilogy\" racconta la storia di una ragazza alla ricerca di se stessa in un'ambientazione urban fantasy, \"The Hollows\" \u00e8 una storia di zombie; la successiva \"Watersong\" parla di una sedicenne campionessa di nuoto che acquisice misteriosi poteri. Il New York Times ha definito i suoi romanzi come \nNel marzo 2011 la Hocking ha firmato il suo primo contratto editoriale convenzionale con la St. Martin's Press per i quattro romanzi della serie \"Watersong\". Anche i tre libri della Trylle Trilogy, gi\u00e0 auto pubblicati, sono stati venduti alla St.Martin's Press e pubblicati nel 2012 per la grande distribuzione.\nIn Italia alcuni romanzi di Amanda Hocking sono stati pubblicati dalla Fazi editore a partire da gennaio 2012.\nAdattamento cinematografico.\nNel febbraio del 2011 la Trylle Trilogy era stata opzionata dalla Media Rights Capital per trarne un film con la sceneggiatura di Terri Tatchell, ma allo scadere dell'opzione (2015) i diritti sono stati restituiti all'autrice e il film non \u00e8 stato realizzato."}
{"id": "3777960", "revid": "6923", "url": "https://it.wikipedia.org/wiki?curid=3777960", "title": "Dipartimento della funzione pubblica", "text": "Il Dipartimento della funzione pubblica \u00e8 una struttura della Presidenza del Consiglio dei ministri della Repubblica Italiana, istituita dalla legge quadro sul pubblico impiego (art. 27, legge 93/1983).\nLe competenze in materia sono per regola delegate ad un ministro senza portafoglio; nel governo Draghi, la carica di Ministro per la pubblica amministrazione \u00e8 detenuto da Renato Brunetta, in carica dal 13 febbraio 2021.\nStruttura.\nIl dipartimento, retto dal Capo del Dipartimento, si articola nei seguenti uffici:\nFunzioni e competenze.\nOpera nell'area funzionale relativa al coordinamento e alla verifica delle attivit\u00e0 in materia di organizzazione e funzionamento delle pubbliche amministrazioni, anche con riferimento alle innovazioni dei modelli organizzativi e procedurali finalizzate all'efficienza, efficacia ed economicit\u00e0, nonch\u00e9 relativa al coordinamento in materia di lavoro nelle pubbliche amministrazioni.\nIl Dipartimento, in particolare, svolge compiti in materia di:\nIl Dipartimento inoltre:\nIl Dipartimento esercita altres\u00ec compiti:"}
{"id": "3777962", "revid": "1310927", "url": "https://it.wikipedia.org/wiki?curid=3777962", "title": "Nikola Belji\u0107", "text": "Carriera.\nClub.\nNel 2011 viene acquistato dalla squadra greca dell'."}
{"id": "3777964", "revid": "767487", "url": "https://it.wikipedia.org/wiki?curid=3777964", "title": "Vlastimil Bubn\u00edk", "text": "Biografia.\nCome hockeista su ghiaccio partecip\u00f2 alle Olimpiadi invernali per quattro volte, nelle edizioni del 1952, 1956, 1960 e 1964, anno in cui la sua nazionale ottenne la medaglia di bronzo."}
{"id": "3777967", "revid": "287204", "url": "https://it.wikipedia.org/wiki?curid=3777967", "title": "Vlastimil Bubnik", "text": ""}
{"id": "3777969", "revid": "305248", "url": "https://it.wikipedia.org/wiki?curid=3777969", "title": "Sam Hardy (attore)", "text": "Biografia.\nProtagonista della scena teatrale di Broadway, Sam Hardy appare nel cast di numerosi spettacoli fin dal 1904. In \"The Fortunes of the King\", recit\u00f2 con il nome \"Samuel Hardy\". In \"Ziegfeld Follies of 1916\", si trov\u00f2 a lavorare con Fannie Brice, Ina Claire, Marion Davies, Lilyan Tashman.\nNella sua carriera cinematografica, iniziata nel 1915 al tempo del muto in \"Judy Forgot\" - dove recitava a fianco di una famosa diva del vaudeville, Marie Cahill - gir\u00f2 85 pellicole.\nSaltuariamente, fu anche sceneggiatore e produttore. Il suo ultimo film, il western \"La grande arena\", usc\u00ec il 27 settembre 1935, un paio di settimane prima della sua morte, avvenuta il 16 ottobre a 52 anni."}
{"id": "3777970", "revid": "599013", "url": "https://it.wikipedia.org/wiki?curid=3777970", "title": "Josef Vacenovsk\u00fd", "text": ""}
{"id": "3777971", "revid": "287204", "url": "https://it.wikipedia.org/wiki?curid=3777971", "title": "Josef Vacenovsky", "text": ""}
{"id": "3777972", "revid": "767487", "url": "https://it.wikipedia.org/wiki?curid=3777972", "title": "Victor Am\u00e9d\u00e9e de La Fage", "text": "Biografia.\nVictor Am\u00e9d\u00e9e de La Fage, marchese di Saint-Huruge, nato il 21 dicembre 1738 e battezzato il 2 gennaio 1739 a Ougy, dipartimento Saona e Loira, figlio del signore Philibert-Joseph de La Fage e della dama Jeanne Pag\u00e8s de Vitrac, e morto il 9 germinale anno 9 (30 marzo 1801) a Parigi, rue Git-le-C\u0153ur, n\u00ba8, \u00e8 stato un agitatore politico francese.\nDopo aver ereditato una grossa fortuna dal padre, Saint-Huruge rinuncia alla carriera militare. Sua moglie, un'attrice di nome de Mercier, era ambita dall'Intendente di Borgogna Amelot de Chaillou, che lo fa imprigionare al Castello di Vincennes, poi all'H\u00f4pital Esquirol a Charenton. Liberato da amici del Parlamento di Digione, si rifugia in Inghilterra.\nRitornato in Francia nel 1789, diventa uno degli agitatori del Palais-Royal. Si avventura in una carriera come oratore e agitatore sotto la Rivoluzione dove, secondo le parole di Alphonse de Lamartine, \u00ab il \u00e9tait \u00e0 lui seul une s\u00e9dition \u00bb (era lui stesso una sedizione). Legato a Danton, fu arrestato sotto il Terrore e assume un profondo risentimento nei confronti dei Giacobini."}
{"id": "3777977", "revid": "599013", "url": "https://it.wikipedia.org/wiki?curid=3777977", "title": "Josef Vojta", "text": "Carriera.\nCon la Nazionale cecoslovacca ottenne la medaglia d'argento ai Giochi olimpici del 1964."}
{"id": "3777978", "revid": "287204", "url": "https://it.wikipedia.org/wiki?curid=3777978", "title": "Nemain", "text": "Nella mitologia irlandese, Nemain (scrittura moderna: Nemhain) \u00e8 lo spirito fata del caos frenetico della guerra, e forse un aspetto della M\u00f3rr\u00edgan. Il suo nome viene a volte scritto Nemon o Neman.\nRappresentazione nella letteratura.\nNell'epica irlandese intitolata T\u00e1in B\u00f3 C\u00faailnge, Neman confonde gli eserciti, tanto che gli amici si uccidono a vicenda. Quando gli uomini della regina Medb arrivano a Magh-Tregham, nell'odierna contea di Longford, sulla strada per Cuailnge, Neman appare tra loro.\nSi parla di Nemain anche in un altro passaggio, nell'episodio chiamato \"Breslech Maighe Muirthemhne\", in cui viene descritta la furia di C\u00fa Chulainn nel vedere gli eserciti avversari del sud e dell'est accampati all'interno dei confini di Ulaid.\nParentele.\nNel glossario di Cormac, si dice che Nemain fosse la moglie di Neit, \"il dio della battaglia contro il pagano Gaeidhel\".\nUn poema del Libro di Leinster definisce Badb e Nemain come mogli di Neid o Neit. Nel folio 5, a2, dello stesso MS., si dice che Fea e Nemain fossero le due mogli di Neit, ma nel poema su Ailech stampato da Dinnsenchus nel \"Ordinance Memoir of Templemore\" (p. 226), Nemain viene citata da sola come moglie di Neit. Inoltre, nel libro irlandese della genealogia, sia Fea che Neman sono figlie di Elcmar di Brugh (Newgrange, vicino a Boyne), che era a sua volta figlio di Delb\u00e1eth, figlio di Ogma, figlio di Elatan, e mogli di Neid figlio di Indae. Questa identica parentela di Fea e Nemain implica che si tratti della stessa persona.\nA volte appare come un bean nighe, presso un fiume, mentre lava i vestiti o le interiora di un guerriero maledetto.\nEtimologia.\nLe varianti con le quali appare il suo nome nei testi irlandesi sono \"Nemon ~ Nemain ~ Neman\". Queste alternative risalgono alla forma protoceltica del suo teonimo, se di teonimo si trattava in quel periodo, che sarebbe *\"Nem\u0101nj\u0101\", *\"Nemani-s\" o *\"Nemoni-s\". \nA questo termine sono stati dati diversi significati. Secondo Squire (2000:45) il termine inglese \"venomous\" (velenoso) deriva probabilmente dal protoceltico *\"nemi-\" (\"dose di veleno\") dalla radice protoindoeuropea *\"nem-\" (antico irlandese \"nem\", pl. \"neimi\" 'veleno'). \nAllo stesso modo, il protoceltico \"*n\u0101mant-\" (nemico), l'irlandese \"n\u00e1mhaid\" con genitivo \"namhad\" (nemico) dall'antico irlandese \"n\u00e1ma\", g. \"n\u00e1mat\", pl.n. \"n\u00e1mait\" \u00e8 troppo diverso da *\"Nem\u0101nj\u0101\", *\"Nemani-s\" o *\"Nemoni-s\" per essere equiparato a loro.\nIl nome pu\u00f2 plausibilmente essere una forma estesa della radice protoindoeuropea del nome \"*nem-\" (afferrare, prendere, distribuire) a cui si lega l'antico greco \"N\u00e9mesis\" (ira, nemesi) ed il nome \"Nemesi\", personificazione della giustizia divina nella mitologia greca. Alla radice protoindoeuropea si lega anche l'alto tedesco antico \"n\u00e2ma\" (rapina), il tedesco \"nehmen\", (prendere) e l'inglese \"nimble\" (Agile). Lo zend \"O'Neal\" (crimine), l'albanese \"name\" (maledizione) ed il gallese, cornico e bretone \"nam\", (maledizione). Secondo questa teoria, il nome significherebbe \"il Grande Prenditore\" o \"il Grande Assegnatore\". \u00c8 anche plausibile che il nome sia legato al protoindoeuropeo \"*nem-\" (piegare, torcere). Oltre a questi significati, il teonimo potrebbe anche significare qualcosa tipo \"Grande Piegatore\"."}
{"id": "3777979", "revid": "1305772", "url": "https://it.wikipedia.org/wiki?curid=3777979", "title": "Strigelli", "text": "Strigelli \u00e8 un cognome che pu\u00f2 indicare:"}
{"id": "3777982", "revid": "339392", "url": "https://it.wikipedia.org/wiki?curid=3777982", "title": "Nemo dat quod non habet", "text": ""}
{"id": "3777984", "revid": "478814", "url": "https://it.wikipedia.org/wiki?curid=3777984", "title": "Dusit", "text": "Dusit (in lingua thai \u0e14\u0e38\u0e2a\u0e34\u0e15) \u00e8 uno dei 50 distretti di Bangkok \"(khet)\", in Thailandia.\nCostituisce il pi\u00f9 importante centro amministrativo del paese, al suo interno sono situati la sede del parlamento nazionale e la residenza del re di Thailandia. \u00c8 collegato con l'isola di Rattanakosin, lo storico centro della citt\u00e0, da thanon Ratchadamnoen (letteralmente 'viale della processione reale'). Il distretto fu fondato alla fine dell'Ottocento dal re Rama V, che vi costru\u00ec la propria residenza per sfuggire al caos dell'isola di Rattanakosin.\nI distretti confinanti sono quelli di Bang Sue, Phaya Thai, Ratchathewi, Pathum Wan, Pom Prap Sattru Phai, Phra Nakhon e, al di l\u00e0 del fiume Chao Phraya, il distretto di Bang Phlat. Dusit \u00e8 delimitato a sud dal canale \"(khlong)\" Phadung Krung Kasem, ad ovest dal fiume Chao Phraya, a nord dal canale Bang Sue ed a est dai binari della ferrovia di stato.\nSotto-distretti.\nDusit \u00e8 suddiviso in 5 sotto-distretti \"(khwaeng)\", di cui uno ha lo stesso nome del distretto."}
{"id": "3777987", "revid": "19933", "url": "https://it.wikipedia.org/wiki?curid=3777987", "title": "Nemhain", "text": ""}
{"id": "3777989", "revid": "19933", "url": "https://it.wikipedia.org/wiki?curid=3777989", "title": "Nemon", "text": ""}
{"id": "3777990", "revid": "123005548", "url": "https://it.wikipedia.org/wiki?curid=3777990", "title": "Just\u00edn Javorek", "text": ""}
{"id": "3777991", "revid": "383359", "url": "https://it.wikipedia.org/wiki?curid=3777991", "title": "Pac\u00edfico (metropolitana di Madrid)", "text": "Pac\u00edfico \u00e8 una stazione delle linee 1 e 6 della metropolitana di Madrid.\nSi trova sotto all'incrocio tra Calle del Doctor Esquerdo e Avenida de la Ciudad de Barcelona.\nDeve il suo nome a Avenida del Pac\u00edfico, nome con cui era conosciuta l'attuale Avenida de la Ciudad de Barcelona, in memoria delle spedizioni di guerra dell'Armata spagnola nel 1865.\nStoria.\nLa stazione della linea 1 fu inaugurata l'8 maggio 1923, nell'ambito dell'estensione della linea 1 da Estaci\u00f3n del Arte a Puente de Vallecas. I binari di questa linea si trovano sotto all'Avenida Ciudad de Barcelona, a scarsa profondit\u00e0.\nL'11 ottobre 1979 si apr\u00ec al pubblico la parte della stazione che include i binari della linea 6 che venne inaugurata proprio in quell'occasione, con la costruzione del primo tratto da Cuatro Caminos a Pac\u00edfico. I binari si trovano a maggiore profondit\u00e0 e sotto la calle del Doctor Esquerdo.\nRecentemente la stazione \u00e8 stata ristrutturata con l'installazione di nuove volte e di pareti in vitrex bianco.\nAccessi.\nIngresso Doctor Esquerdo\nIngresso S\u00e1nchez Barca\u00edztegui aperto dalle 6:00 alle 21:40"}
{"id": "3777992", "revid": "287204", "url": "https://it.wikipedia.org/wiki?curid=3777992", "title": "Justin Javorek", "text": ""}
{"id": "3777995", "revid": "767487", "url": "https://it.wikipedia.org/wiki?curid=3777995", "title": "Milan Dolinsk\u00fd", "text": ""}
{"id": "3777997", "revid": "287204", "url": "https://it.wikipedia.org/wiki?curid=3777997", "title": "Milan Dolinsky", "text": ""}
{"id": "3778000", "revid": "247222", "url": "https://it.wikipedia.org/wiki?curid=3778000", "title": "Baloncieri", "text": ""}
{"id": "3778001", "revid": "2145227", "url": "https://it.wikipedia.org/wiki?curid=3778001", "title": "Marija Petkovi\u0107", "text": "Biografia.\nMarija Petkovi\u0107 nacque il 10 dicembre 1892 nella parrocchia di Tutti i Santi a Blato, sull'isola di Kor\u010dula da Antonio e Maria Petkovi\u0107. Fu la sesta di otto figli. Lei ed i suoi fratelli ricevettero dai genitori un'educazione cristiana.\nQuando, dopo lo scoppio della prima guerra mondiale, le Ancelle della Carit\u00e0 di Brescia dovettero abbandonare l'isola di Curzola, il vescovo di Ragusa, mons. Josip Mar\u010deli\u0107, incaric\u00f2 Marija Petkovi\u0107, sua penitente, di istituire una nuova congregazione per assumere la direzione della scuola femminile gi\u00e0 gestita dalle religiose italiane. Cos\u00ec il giorno dell'Annunciazione del 1919, spronata dall'ardore di servire i poveri e aiutare le persone in difficolt\u00e0 e guidata dal vescovo di Ragusa, dette vita alla\u00a0comunit\u00e0 religiosa che desiderava promuovere \u00ab\"l'educazione e l'istruzione della giovent\u00f9 femminile del luogo\"\u00bb. Ispiratasi alla Regola del Terzo Ordine di san Francesco, la comunit\u00e0 religiosa fu approvata canonicamente a livello diocesano dallo stesso mons. Mar\u010deli\u0107 nel 1928. Il 6 dicembre 1956 la comunit\u00e0 ricevette il riconoscimento pontificio e l'approvazione delle costituzioni.\nMadre Petkovi\u0107 non si stancava mai di esortare le sorelle affinch\u00e9 aiutassero sempre con gioia i poveri ed i bisognosi. Era solita immergersi nella preghiera ed era ligia al dovere nel far rispettare le disposizioni che provenivano dal vescovo o dal pontefice. Sotto la sua guida la congregazione si diffuse rapidamente anche all'estero: la fondatrice apr\u00ec personalmente numerose filiali in America del Sud ed in Italia. Proprio in Italia, precisamente a Roma, si spense il 9 luglio 1966, all'et\u00e0 di 73 anni.\nLe Figlie della Misericordia, la Congregazione di cui \u00e8 fondatrice, oggi conta 429 suore, che operano in 12 paesi dell'Europa e dell'America. Le suore si occupano dell'educazione dei bambini e della giovent\u00f9, dell'assistenza alle persone anziane e malate, dell'apostolato parrocchiale, ed anche della promozione della dignit\u00e0 della persona e dello sviluppo delle missioni e del dialogo ecumenico.\nIl culto.\nL'inchiesta diocesana sulle virt\u00f9 eroiche si svolse a Roma tra il 1989 e il 1997 e la sua validit\u00e0 fu sancita dalla Congregazione delle cause dei santi con decreto dell'8 maggio 1998.\nIl 5 luglio 2002 papa Giovanni Paolo II autorizz\u00f2 la promulgazione del decreto sull'eroicit\u00e0 delle virt\u00f9 della serva di Dio, riconoscendole il titolo di venerabile.\nIl 20 dicembre 2002 lo stesso pontefice riconobbe l'autenticit\u00e0 di un miracolo avvenuto il 26 agosto 1988 e attribuito all'intercessione della Petkovi\u0107.\nMaria di Ges\u00f9 Crocefisso \u00e8 stata proclamata beata da Giovanni Paolo II il 6 giugno 2003, durante una celebrazione solenne tenutasi nel piazzale del porto di Ragusa, nel corso del viaggio apostolico del pontefice in Croazia.\nLa sua memoria liturgica ricorre il 9 luglio, giorno della sua morte.\nVa distinta dall'omonima Maria di Ges\u00f9 Crocifisso (1846-1878), al secolo Mariam Baouardy, beatificata da papa Giovanni Paolo II nel 1983 e canonizzata da papa Francesco nel 2015."}
{"id": "3778002", "revid": "108832678", "url": "https://it.wikipedia.org/wiki?curid=3778002", "title": "Combi", "text": ""}
{"id": "3778010", "revid": "247222", "url": "https://it.wikipedia.org/wiki?curid=3778010", "title": "Vierchowod", "text": ""}
{"id": "3778013", "revid": "205250", "url": "https://it.wikipedia.org/wiki?curid=3778013", "title": "Gianfranco Nocivelli", "text": "Biografia.\nDiplomato come perito elettronico all'Istituto tecnico industriale di Cremona, inizia a lavorare nell'impresa artigianale del padre Angelo, fondatore della OCEAN di Verolanuova (BS), della quale assume la guida col fratello Luigi nel 1955.\n\u00c8 stato amministratore delegato della holding di famiglia \"El.Fi.\" dal 1973 al 2001, presidente dell'Associazione Industriale Bresciana (AIB) dal 1988 al 1993, presidente di Federlombarda dal 1993 al 2004, ed \u00e8 membro di Federmeccanica.\nDopo il fallimento del Gruppo Nocivelli, attivo nella produzione di elettrodomestici, crea una nuova holding denominata \"Aer.Fi.\" con sede legale a Gallarate e della quale \u00e8 presidente, rilevando la Argoclima e la sua controllata francese Technibel, aziende produttrici di apparecchi per il riscaldamento e la climatizzazione.\nNel 2005 \u00e8 stato coinvolto al caso giudiziario relativo al fallimento avvenuto quattro anni prima del Gruppo Moulinex-Brandt, controllato dalla El.Fi. e del quale Nocivelli \u00e8 stato amministratore delegato. Viene assolto dal tribunale di Lione poich\u00e9 la responsabilit\u00e0 della bancarotta era stata dei precedenti proprietari, i quali non avevano dato informazioni sulla gravosa situazione finanziaria di Moulinex, prima che venisse rilevata dagli imprenditori bresciani."}
{"id": "3778015", "revid": "1543377", "url": "https://it.wikipedia.org/wiki?curid=3778015", "title": "Ovidiu Ha\u021began", "text": "Carriera.\nArbitro dal 1996, approda in Liga I (la massima divisione rumena) nel 2006, campionato in cui, dato aggiornato a novembre 2018, ha diretto oltre 230 partite.\nDal 1\u00ba gennaio 2008 \u00e8 internazionale.\nDopo le prime designazioni in turni preliminari di Coppa UEFA ed Intertoto, la sua prima esperienza importante a livello internazionale \u00e8 rappresentata dalla partecipazione all'Europeo Under 19 del 2009, disputatosi in Ucraina. In questa competizione ha diretto due partite della fase a gironi.\nSuccessivamente, nell'agosto 2010 arbitra un play-off di Europa League.\nNel 2011 ottiene due partite di qualificazione tra nazionali maggiori agli Europei del 2012, e anche un'amichevole. Nel settembre dello stesso anno arriva l'esordio nella fase a gironi dell'Europa League. Pochi mesi dopo, nel dicembre dello stesso anno, l'arbitro rumeno esordisce anche nella fase a gironi della Champions League, dirigendo un match dell'ultima giornata tra i ciprioti dell'APOEL Nicosia e gli ucraini dello Shakhtar Donetsk.\nNel giugno 2013 \u00e8 selezionato dall'UEFA per dirigere agli Europei under 21 in Israele.. In questa competizione dirige due partite della fase a gironi e una semifinale, quest'ultima tra Italia ed Olanda.\nNel marzo 2015 viene resa nota dalla FIFA la sua convocazione al Mondiale Under 20, in programma tra maggio e giugno 2015 in Nuova Zelanda.\nIl 15 dicembre 2015 viene ufficialmente selezionato per gli europei del 2016 in Francia e il 2 maggio 2016 arriva la nomina per dirigere anche al Torneo Olimpico maschile di Rio de Janeiro 2016. \nAgli europei di Francia 2016 Viene designato nella fase a gironi del torneo per arbitrare il match tra e , che apre il gruppo C, vinto poi 1-0 dalla , e per uno dei due match conclusivi del girone E, tra e . Termina la sua esperienza prima della fase ad eliminazione diretta.\nAi Giochi Olimpici di Rio De Janeiro debutta il 7 agosto dirigendo nel primo turno, seconda gara (Gruppo A) a Brasilia l'incontro tra i padroni di casa del Brasile e l'Iraq, entrambi reduci da uno 0 a 0 nei loro match inaugurali del torneo.\nSeconda designazione decisamente prestigiosa per l'arbitro romeno: sua la direzione il 17 agosto al \"Maracan\u00e0\" di Rio della semifinale tra il Brasile e l'Honduras, vinta nettamente dai padroni di casa per 6 a 0.\nNel maggio 2017 viene designato, per la prima volta in carriera, per una semifinale di UEFA Europa League. Nell'occasione dirige la gara di ritorno della sfida tra Manchester United e Celta de Vigo.\nNel novembre 2017 \u00e8 designato dalla FIFA per dirigere un play off UEFA valido per l'accesso ai mondiali di Russia 2018, nello specifico la gara d'andata tra le nazionali di Irlanda del Nord e Svizzera. Nel 2019 dirige tre gare della fase play off dell\u2019Europa League un ottavo, il quarto tra Napoli e Arsenal e la semifinale di ritorno tra Chelsea e Eintracht.\nNel 2021 dirige il quarto di finale di Champions League tra Manchester City e Borussia Dortmund. Viene convocato dalla uefa per Euro 2020 dove dirige due gare della fase a gironi Polonia-Slovacchia e Italia-Galles."}
{"id": "3778017", "revid": "339392", "url": "https://it.wikipedia.org/wiki?curid=3778017", "title": "Ovidiu Alin Hategan", "text": ""}
{"id": "3778018", "revid": "287204", "url": "https://it.wikipedia.org/wiki?curid=3778018", "title": "Ovidiu Hategan", "text": ""}
{"id": "3778020", "revid": "599013", "url": "https://it.wikipedia.org/wiki?curid=3778020", "title": "Ovidiu Ha\u0163egan", "text": ""}
{"id": "3778021", "revid": "93556", "url": "https://it.wikipedia.org/wiki?curid=3778021", "title": "Henriette Lorimier", "text": "Fu una celebre ritrattista dell'inizio del periodo romantico, compagna di vita di Fran\u00e7ois Pouqueville (1770-1838), diplomatico e uomo di lettere aderente al movimento filoellenista.\nBiografia.\nHenriette Lorimier fu allieva di Jean-Baptiste Regnault ed inizi\u00f2 ad esporre nei \"Salon\" parigini e al Museo reale i suoi ritratti e altre opere di genere dal 1800 al 1806 e dal 1810 al 1814.\nNel 1805 la principessa Caroline Murat acquist\u00f2 il quadro \"\"La capra nutrice\" che era stato esposto l'anno precedente. Al Salon del 1806 Henriette ricevette una medaglia d'oro per l'opera \"Jeanne de Navarre\"\" che l'imperatrice Giuseppina compr\u00f2 nel 1807 e che \u00e8 tuttora visibile nel Castello della Malmaison.\nVerso il 1808 Henriette incontr\u00f2 lo scrittore e diplomatico Fran\u00e7ois Pouqueville che tornava dalle sue disavventure nelle prigioni ottomane. Vissero assieme sino alla morte di lui, nel 1838, ma non poterono mai sposarsi perch\u00e9 Fran\u00e7ois in giovent\u00f9 era stato ordinato prete. Sia sotto l'Impero che durante la Restaurazione, la coppia fu legata a numerose persone influenti, come Chateaubriand, Alexandre Dumas, Ingres, \u00c9tienne Arago e David d'Angers, per citarne solo alcuni. Henriette, dunque, visse e lavor\u00f2 in un ambiente colto e di notevole levatura intellettuale. Si spense a Parigi all'et\u00e0 di quasi 79 anni.\nHenriette e Fran\u00e7ois sono sepolti in due tombe vicine, nel cimitero di Montparnasse.\nJeanne de Navarre.\nQuesto celebre quadro rappresenta Giovanna di Navarra (1370-1437), figlia di Carlo il Malvagio e di Giovanna di Valois. \u00c8 con lei suo figlio Arturo, futuro duca di Bretagna, al quale ella mostra la tomba del padre, e suo primo marito, il duca di Bretagna Giovanni V il Conquistatore. Giovanna spos\u00f2 in seconde nozze Enrico IV d'Inghilterra, divenendo cos\u00ec regina d'Inghilterra.\nIl dipinto \u00e8 uno dei primi esempi di stile troubadour, perch\u00e9 seguiva la moda di rievocare atmosfere medioevali, e che fu iniziato dall'archeologo Alexandre Lenoir. Costui, nel 1795, cre\u00f2 il \"Museo dei Monumenti Francesi\", nel quale espose, secondo un percorso cronologico, le statue e le opere sottratte alle distruzioni della Rivoluzione. Migliaia di visitatori vennero cos\u00ec a sognare davanti alle tombe dei grandi personaggi del passato, raccolte in un unico ambiente. Ma nel 1816 il Museo fu chiuso per ordine di Luigi XVIII.\nPer molti critici quest'opera, che mostra come una madre compia il suo dovere di educatrice verso il figlio insegnandogli la piet\u00e0 filiale, costitu\u00ec un esempio del successo che una donna artista poteva ottenere applicandosi a questo tipo di soggetti. Un autore di una rivista dei \"Salon\", si felicit\u00f2 con Henriette Lorimier per aver affrontato un argomento cos\u00ec aggraziato e fine, e per il quale le donne erano certamente avvantaggiate.\nInoltre, un articolo di una rivista dell'epoca, \"L'Atheneum\", insistette affinch\u00e9 ella limitasse la sua attivit\u00e0 a questo genere di composizioni: \u00ab\"Noi le promettiamo un successo ancora maggiore se si accontenter\u00e0 di dipingere le dolci emozioni dell'anima e i sentimenti tenui e delicati. In breve, di rappresentare le scene di vita domestica, lasciando i soggetti storici agli uomini\"\u00bb\nIconografia.\nIngres ritrasse con un disegno Henriette Lorimier nel 1828 (L'opera \u00e8 conservata al Museo Pu\u0161kin di Mosca)."}
{"id": "3778029", "revid": "265038", "url": "https://it.wikipedia.org/wiki?curid=3778029", "title": "Pallamano Scafati", "text": ""}
{"id": "3778030", "revid": "228587", "url": "https://it.wikipedia.org/wiki?curid=3778030", "title": "Casiraghi", "text": ""}
{"id": "3778037", "revid": "1543377", "url": "https://it.wikipedia.org/wiki?curid=3778037", "title": "George Hepbron", "text": "Hepbron \u00e8 stato uno dei pionieri del \"basket ball\", prendendo attivamente parte alla stesura ed al perfezionamento delle regole del nuovo sport ideato da James Naismith. Tra il 1896 ed il 1915 scrisse annualmente l'\"Official Basketball Guide\" per il basket maschile e femminile, in cui spiegava ed interpretava le regole del gioco. Proprio nel 1896 divenne il primo segretario della Amateur Athletic Union.\nNel 1904 scrisse il primo libro sulla pallacanestro: \"How to Play Basketball\" (in italiano: \"Come giocare a pallacanestro\"). Nel 1915 fu eletto segretario del neonato \"National Basketball Rules Committee\", comitato che aveva il compito di armonizzare le regole del gioco a livello di high school, college, AAU e YMCA. Mantenne l'incarico fino al 1936, anno in cui fu nominato membro a vita.\nNel corso degli anni arbitr\u00f2 incontri di YMCA e Amateur Athletic Union."}
{"id": "3778039", "revid": "1305772", "url": "https://it.wikipedia.org/wiki?curid=3778039", "title": "Bettega", "text": ""}
{"id": "3778042", "revid": "767487", "url": "https://it.wikipedia.org/wiki?curid=3778042", "title": "Tomasa Ortiz Real", "text": "Biografia.\nQuinta di otto fratelli, studi\u00f2 nel collegio di Valencia delle Suore della Sacra Famiglia di Bordeaux: manifest\u00f2 il desiderio di entrare come novizia nella congregazione ma dovette rinunciare per l'opposizione del padre.\nTent\u00f2 di entrare tra le carmelitane scalze del monastero di Valencia, ma per una malattia fu costretta a lasciare il noviziato dell'ordine.\nNel 1884 l'esondazione del fiume Segura caus\u00f2 la distruzione dei campi della Murcia e un'epidemia di colera: la Ortiz si rec\u00f2 nella regione con tre compagne per dedicarsi all'assistenza agli orfani e agli ammalati.\nDopo questa esperienza, la Ortiz abbandon\u00f2 le compagne (che diedero inizio alle Suore della Beata Vergine Maria del Monte Carmelo) e si ritir\u00f2 nel monastero delle visitandine di Orihuela, dove elabor\u00f2 il progetto di fondare una nuova congregazione religiosa: l'istituto ebbe inizio nel 1890 e fu dedicato a san Francesco di Sales, fondatore delle visitandine.\nMor\u00ec nel 1916.\nIl culto.\nDichiarata venerabile il 1\u00ba luglio 2000, \u00e8 stata beatificata il 21 marzo 2004.\nLa sua memoria liturgica ricorre il 26 febbraio."}
{"id": "3778043", "revid": "247222", "url": "https://it.wikipedia.org/wiki?curid=3778043", "title": "Di Livio", "text": ""}
{"id": "3778044", "revid": "1494169", "url": "https://it.wikipedia.org/wiki?curid=3778044", "title": "Boniperti", "text": ""}
{"id": "3778046", "revid": "767487", "url": "https://it.wikipedia.org/wiki?curid=3778046", "title": "Ngenech\u00e9n", "text": "Ngenechen (noto anche come Ngunechen, Nguenechen, Guenechen o Guinechen) \u00e8 uno dei pi\u00f9 importanti spiriti Ngen della religione tradizionale mapuche, nonch\u00e9 la pi\u00f9 importante divinit\u00e0 del loro pantheon.\nIn origine Ngenechen era solo lo spirito Ngen \"governatore del popolo Mapuche\", e non un dio della creazione ma, grazie al sincretismo con la religione cattolica, \u00e8 diventato l'\"Essere Supremo\" della religione mapuche, e sinonimo del Dio delle religioni abramitiche."}
{"id": "3778047", "revid": "287204", "url": "https://it.wikipedia.org/wiki?curid=3778047", "title": "Rosato", "text": ""}
{"id": "3778048", "revid": "76963", "url": "https://it.wikipedia.org/wiki?curid=3778048", "title": "Nathan Keyes", "text": "Biografia.\nNathan Keyes nasce a Washington da Holly e Dale Gumke, ma cresce a York, in Pennsylvania, con il fratello minore Chris. All'et\u00e0 di 7 anni, scrive, produce, dirige e recita in uno spettacolo basato sul romanzo di Beatrix Potter \"Il sarto di Gloucester\". Calca il palco per la prima volta a 11 anni e, da quel momento, interpreta Romeo Montecchi in \"Romeo e Giulietta\", lo Spaventapasseri in \"Il meraviglioso mago di Oz\", Emcee in \"Cabaret\" e Albert in \"Bye, Bye Birdie\". Appare, inoltre, in \"Bang Bang, You're Dead\", uno spettacolo sul bullismo scolastico presentato nei licei della contea di York. Keyes frequenta la \"York Suburban High School\". Durante questo periodo, nel 2000, fonda la band pop \"As 1\", che si esibisce in pi\u00f9 di 75 concerti e spettacoli negli Stati Uniti nord-orientali.\nSi diploma nel 2004 e si trasferisce a Los Angeles, dove trova lavoro come graphic designer di copertine per CD. Intanto, studia recitazione con la coach Stephanie Feury, prima di diventare attore. Dopo alcuni ruoli minori in film e serie televisive, nel 2009 Nathan Keyes ottiene il ruolo di Kevin Levin, co-protagonista di \"\". Seguono numerose apparizioni sul grande schermo, e nel 2013 torna a recitare in televisione nella serie \"Cleaners\".\nDoppiatori italiani.\nNelle versioni in italiano dei suoi film, Nathan Keyes \u00e8 stato doppiato da:"}
{"id": "3778054", "revid": "287204", "url": "https://it.wikipedia.org/wiki?curid=3778054", "title": "Ngenechen", "text": ""}
{"id": "3778055", "revid": "19933", "url": "https://it.wikipedia.org/wiki?curid=3778055", "title": "Guenechen", "text": ""}
{"id": "3778056", "revid": "19933", "url": "https://it.wikipedia.org/wiki?curid=3778056", "title": "Guinechen", "text": ""}
{"id": "3778057", "revid": "19933", "url": "https://it.wikipedia.org/wiki?curid=3778057", "title": "Nguenechen", "text": ""}
{"id": "3778058", "revid": "19933", "url": "https://it.wikipedia.org/wiki?curid=3778058", "title": "Ngunechen", "text": ""}
{"id": "3778063", "revid": "767487", "url": "https://it.wikipedia.org/wiki?curid=3778063", "title": "Satan Rejected My Soul", "text": "Satan Rejected My Soul \u00e8 un brano del cantante inglese Morrissey.\nTerzo ed ultimo singolo tratto dall'album Maladjusted, il disco venne pubblicato il 29 dicembre del 1997 dalla Island Records e raggiunse la posizione numero 39 della Official Singles Chart.\nRealizzazione.\nScritto in collaborazione con il chitarrista Boz Boorer e prodotto da Steve Lillywhite, il disco fu l'ultimo lavoro del cantante prima di un lungo silenzio artistico durato ben sette anni, fino al maggio 2004.\nPare che il testo sia stato composto dopo un'intervista in cui Morrissey avrebbe scherzato sul fatto di aver scritto un brano intitolato, appunto, \"Satan Rejected My Soul\".. Il fatto di esser preso sul serio dall'intervistatore spinse cos\u00ec il cantante a decidere di scriverla davvero. La copertina ritrae una foto di Morrissey, realizzata da Derick Ion."}
{"id": "3778080", "revid": "2145227", "url": "https://it.wikipedia.org/wiki?curid=3778080", "title": "Margarita Mar\u00eda L\u00f3pez de Maturana", "text": " Intraprese diversi viaggi intercontinentali, nonostante un cancro allo stomaco, promuovendo il carisma missionario dell'ordine da lei fondato.\nBiografia.\nMar\u00eda Pilar L\u00f3pez de Maturana Ortiz de Zarate nacque il 25 luglio 1884 a Bilbao. Ultima di cinque figli di Vicente L\u00f3pez de Maturana e Juana Ortiz de Z\u00e1rate, ebbe una sorella gemella, Leonor (1884-1931). Sua sorella gemella,successivamente, entr\u00f2 nell'Ordine delle Suore Carmelitane della Carit\u00e0.\nIl 10 agosto 1903 Mar\u00eda entr\u00f2 nel noviziato presso i Mercedari del convento di Berriz e assunse il nome religioso di \"Margarita Mar\u00eda\". Insegn\u00f2 e lavor\u00f2 come preside, ma nel 1922 venne sospesa per un breve periodo quando le fu diagnosticata un'ulcera duodenale, malattia che avrebbe continuato ad affliggerla per il resto della sua vita. Nel settembre del 1924 il convento dove ella risiedeva, chiese alla Superiora generale dell'Ordine di costituire un gruppo di suore che preparasse e collaborasse con i missionari poich\u00e9 suor Margarita Mar\u00eda voleva partecipare alle missioni. Il 23 gennaio 1926 le fu concessa l'approvazione per un trasferimento missionario sperimentale. Il 5 novembre 1926 un primo gruppo di suore raggiunse Wuhu, in Cina, mentre un altro gruppo raggiunse Saipan, nelle Isole Marianne Settentrionali, il 4 marzo 1928. Un terzo gruppo part\u00ec per l'isola di Ponape, in Giappone, nel 1928. Quest'ultimo gruppo missionario fu guidato da Madre Margherita Mar\u00eda, appena nominata Superiora un anno prima, il 16 aprile 1927.\nNel 1930 giunse da Roma l'approvazione definitiva per la trasformazione ufficiale del Monastero Mercedario di Berriz in Istituto Missionario. Il 30 luglio 1931 Madre Margherita Mar\u00eda ne fu eletta prima Superiora Generale.\nOltre alla missione affidatale, fece altri due viaggi nel Pacifico meridionale, ma l'ulcera allo stomaco degener\u00f2 in un cancro allo stomaco e fu costretta ad abbandonare la missione.\nMor\u00ec alle 00:15 del 23 luglio 1934. Una settimana prima di morire sub\u00ec un'operazione chirurgica. \nLa causa di beatificazione.\nLa causa di beatificazione venne introdotta nel 1943 nelle diocesi di Vitoria e Bilbao, durante il pontificato di Giovanni XXIII. La prima parte del processo informativo si concluse nel 1950 ed un secondo processo fu inizato nella diocesi (oggi arcidiocesi) di Madrid. I teologi approvarono tutti gli scritti spirituali di Madre Margarita il 4 maggio 1954, al fine di mantenerli in linea con la dottrina e l'introduzione formale della causa. Dopo l'apertura della causa, il 25 ottobre 1961 le fu attribuito il titolo di serva di Dio. Un processo apostolico si tenne poi a Bilbao dal 1965 al 1968, mentre un altro si tenne a Guadalajara dal 1967 al 1968; a Roma la Congregazione delle Cause dei Santi convalid\u00f2 tutti questi processi il 9 febbraio 1973 ricevendo poi la p\"ositio\" nel 1981. Dopo che la commissione di teologi e la Congregazione delle cause dei santi espressero parere positivo circa i lavori presentati presso la congregazione stessa, papa Giovanni Paolo II ne attest\u00f2 le virt\u00f9 eroiche e le impose l'appellativo di venerabile il 16 marzo 1987. Dopo l'attestazione da parte della commissione medica, della commissione teologica e della Congregazione delle cause dei santi di un miracolo attribuito alla sua intercessione, papa Benedetto XVI approv\u00f2 la sua beatificazione, la quale venne celebrata il 22 ottobre 2006 durante una solenne celebrazione presieduta dal cardinale Jos\u00e9 Saraiva Martins, in qualit\u00e0 di legato pontificio, nella cattedrale di Bilbao.L'attuale postulatore della causa \u00e8 il Rev. Antonio S\u00e1ez de Albeniz. La sorella gemella di Madre Margarita Mar\u00eda, Leonor, \u00e8 stata dichiarata venerabile."}
{"id": "3778083", "revid": "228587", "url": "https://it.wikipedia.org/wiki?curid=3778083", "title": "Soderini", "text": ""}
{"id": "3778084", "revid": "729019", "url": "https://it.wikipedia.org/wiki?curid=3778084", "title": "Isola di Bliss", "text": "L'isola di Bliss (in russo \u041e\u0441\u0442\u0440\u043e\u0432 \u0411\u043b\u0438\u0441\u0441\u0430, \"ostrov Blissa\") \u00e8 un'isola russa che fa parte dell'arcipelago della Terra di Francesco Giuseppe, nell'Oceano Artico. Amministrativamente fa parte dell'oblast' di Arcangelo.\nGeografia.\nL'isola di Bliss si trova nella parte centro-meridionale dell'arcipelago, \u00e8 quella pi\u00f9 a sud di un gruppo di 4 isole ravvicinate fra di loro; le altre sono le isole di Brice, 3 km a nord-est (al di l\u00e0 del canale di Sadko), di Pritchett, 700 metri ad ovest, e di Bromwich, pi\u00f9 a nord.\nIl punto pi\u00f9 alto dell'isola raggiunge i 301 metri. La sua punta occidentale si chiama capo Beresford."}
{"id": "3778089", "revid": "1573940", "url": "https://it.wikipedia.org/wiki?curid=3778089", "title": "Villa Fasolo-Tozzato", "text": "Villa Giustinian, Zais, Fasolo-Tozzato \u00e8 una villa veneta sita nel comune di Venezia. \nSorge a Marocco, localit\u00e0 a nord di Mestre, al civico 9 di via Tre Garofoli, laterale del Terraglio.\nStoria.\nIl terreno su cui fu edificato il complesso apparteneva sin dal medioevo alla Ca' di Dio di Venezia, alla quale rimase a lungo anche se gestito ad affittuari. Nel 1542 il fondo, su cui sorgevano anche alcuni rustici, era tenuto dal celebre vetraio Nicol\u00f2 di Zuanne Dall'Aquila di Murano e, alla sua morte (1585), dalla vedova Orsa Bortolussi. Da questa furono alienati ad Alessandro Girardi (1599) ma nel 1608 i suoi eredi li cedettero al patrizio Zuanne di Giustinian Giustinian, alla cui famiglia rimasero per quasi duecento anni.\nFu sotto questi proprietari che le costruzioni preesistenti furono gradualmente trasformate nell'odierno palazzetto: gi\u00e0 nel primo Seicento risulta presente una \u00ab\"caxa dominical, con horto di campo uno e mezo tenuto per suo uso\"\u00bb, mentre altri venti campi annessi venivano lavorati da Francesco Mognato e, pi\u00f9 tardi, ai suoi eredi (che abitavano in una casa di cui si possono riconoscere i ruderi tra la ferrovia Venezia-Udine e la linea dei Bivi). Nel 1740 la campagna era gestita da Menego Cabianca.\nDopo il 1781 i Giustinian vendettero il complesso a Elisabetta Morosini-Gatterburg, proprietaria, tra l'altro, anche dell'attuale villa Volpi. Nel 1806 i beni passavano a Giovanni Battista Zais. Fu certamente sotto la sua propriet\u00e0 che le villa sub\u00ec una serie di interventi con la chiusura degli archi della facciata, l'apertura di un nuovo ingresso e la costruzione di un volume di raccordo per riunire la casa domenicale alla fabbrica orientale (l'ala ovest fu realizzata in un secondo tempo).\nPi\u00f9 tardi ne divennero proprietari i Papadopoli cui successero, nel 1938 i F\u00fcrstenberg. In tempi pi\u00f9 recenti \u00e8 stata acquistata dai Fasolo i quali ne hanno ceduto l'ala orientale ai Tozzato.\nEdificio.\nIl complesso mostra un marcato sviluppo orizzontale, essendo formato da un edificio padronale con due corpi di servizio ai lati a costituire un'unica lunga facciata.\nLa casa domenicale, a pianta rettangolare, si innalza su due soli livelli. Unico elemento ad emergere dal fronte \u00e8 un timpano con trabeazione e pinnacoli acroteriali. Non esiste un vero asse di simmetria in quanto i due volumi laterali non hanno le medesime dimensioni (l'ala sinistra \u00e8 pi\u00f9 lunga). In corrispondenza del timpano, al piano terra, si apre un portale ad arco, sormontato al secondo piano da due porte finestre architravate che si affacciano su un balcone con ringhiera in ferro.\nI corpi che raccordano gli edifici di servizio alla casa domenicale, costruiti in un secondo tempo, si caratterizzano entrambi per l'apertura di un grande arco. Quello dell'ala est, pi\u00f9 antico, ospitava un oratorio il cui altare, ornato dal quadro \"La Madonna tra i santi Domenico e Caterina\", si trova oggi nella vicina parrocchiale della Favorita.\nIl fronte secondario \u00e8 molto pi\u00f9 semplice, con una linea di coronamento interrotta solo da una sopraelevazione con abbaino conclusa da un timpano, sotto la quale si trovano un altro ingresso e una finestra con balcone. Da citare anche le due alte canne fumarie.\nSi possono inoltre notare resti di decorazioni precedenti agli interventi ottocenteschi: si ricordano, in particolare, il soffitto dell'ingresso con le travi dipinte a tempera e le tracce di affreschi su uno dei pilastri della facciata.\nVincolata dal 1975, nello stesso anno \u00e8 stata sottoposta a un'importante ristrutturazione e oggi si presenta in ottimi stati."}
{"id": "3778090", "revid": "1005847", "url": "https://it.wikipedia.org/wiki?curid=3778090", "title": "Antoine-Jean Amelot de Chaillou", "text": "Biografia.\nAntoine-Jean Amelot de Chaillou, nato il 19 novembre 1732 e morto il 1 floreale anno III (20 aprile 1795), era un ministro di Stato francese.\nFiglio di Jean-Jacques Amelot de Chaillou e di Marie Anne de Vougny, occupa in successione numerose funzioni: ma\u00eetre des requ\u00eates nel 1753, presidente del Grand Conseil e Intendant di Borgogna nel 1764, Intendant des finances nel 1774 con Luigi XV, secr\u00e9taire d'\u00c9tat \u00e0 la Maison du Roi dal 12 maggio 1776 al 18 novembre 1783 con Luigi XVI. \u00c8 stato commendatore (\"Commandeur\") ufficiale dell'Ordine dello Spirito Santo.\nNel periodo che \u00e8 Intendente di Borgogna, si invaghisce di un'attrice di nome de Mercier, moglie di Victor Am\u00e9d\u00e9e de La Fage marchese di Saint-Huruge, e lo fa imprigionare al Castello di Vincennes, poi all'H\u00f4pital Esquirol a Charenton, che viene poi liberato da dei suoi amici del Parlamento di Digione e fugge in Inghilterra.\nSposa Fran\u00e7oise Marie Legendre dalla quale avr\u00e0 due figli: Marie Catherine, nata nel 1762, e Jeanne Marie, nata nel 1764, diventata per matrimonio contessa di La Fert\u00e9.\nDivenuto membro onorario dell'Accademia reale delle scienze francese il 16 aprile 1777, ne sar\u00e0 il vicepresidente nel 1778 e presidente nel 1779, poi membro onorario durante la riorganizzazione del 23 aprile 1785. Egli \u00e8 anche membro onorario dell'Acad\u00e9mie des inscriptions et belles-lettres nel 1777."}
{"id": "3778091", "revid": "110157", "url": "https://it.wikipedia.org/wiki?curid=3778091", "title": "Solveig", "text": "Origine e diffusione.\nDeriva da un nome proprio di persona norreno composto dagli elementi \"s\u00f3l\" (\"sole\", che era anche il nome di una dea della mitologia norrena) e \"veig\" (\"forza\"); il nome \u00e8 portato dalla protagonista dell'opera del 1876 di Ibsen \"Peer Gynt\".\nVa notato che la varianti Sylvi pu\u00f2 anche essere usata come diminutivo di Silvia.\nOnomastico.\nEssendo adespota, non celebra onomastico che viene fatto ricadere, per la tradizione cattolica, il 1\u00ba novembre, giorno di Ognissanti."}
{"id": "3778114", "revid": "287204", "url": "https://it.wikipedia.org/wiki?curid=3778114", "title": "Carlo Formenti", "text": ""}
{"id": "3778118", "revid": "122743688", "url": "https://it.wikipedia.org/wiki?curid=3778118", "title": "Sportello unico per l'edilizia", "text": "Lo sportello unico per l'edilizia (acronimo: S.U.E.) \u00e8 un servizio previsto nell'ordinamento giuridico italiano, disciplinato dal testo unico dell'edilizia ed erogato dai comuni italiani.\nIl decreto legge 13 maggio 2011 n. 70 - convertito in legge 12 luglio 2011 n. 106 - ha stabilito che i Comuni che non si sono dotati di tale struttura possono essere commissariati.\nFunzione.\nLo sportello \u00e8 rivolto a tutti i cittadini che nell'ambito del territorio comunale hanno intenzione di realizzare un intervento edilizio e ha tutte le funzioni che sono esplicitamente richiamate dal DPR 6 giugno 2001 n. 380.\nCompetenze.\nEsso \u00e8 stato istituito con l'intento del legislatore di creare un unico canale di interfaccia tra amministrazione pubblica e cittadino, nel caso di intervento edilizio, non dovendo occuparsi quest'ultimo di dovere presentare varie istanze in vari uffici competenti per territorio o per determinati aspetti (ad. es. paesaggistico-ambientali).\nIn particolare, il S.U.E. riceve le istanze a firma del committente proprietario o avente diritto sull'immobile e rilascia il provvedimento conseguente ove previsto; ove occorra, sulla scorta della documentazione presentata dal privato interroga le altre amministrazioni tenute a pronunciarsi in ordine all'intervento edilizio, ad esempio, per pareri e autorizzazioni."}
{"id": "3778119", "revid": "767487", "url": "https://it.wikipedia.org/wiki?curid=3778119", "title": "Ascensi\u00f3n Nicol Go\u00f1i", "text": "Biografia.\nRicevette la sua educazione presso il monastero delle domenicane di Huesca e nel 1885 vi entr\u00f2 come novizia.\nNel 1915 accolse l'invito del vescovo domenicano Ram\u00f3n Zubieta y Les, missionario in Amazzonia, a trasferirsi in Per\u00f9 per dedicarsi all'apostolato missionario e all'istruzione delle ragazze povere della regione.\nAnche se non era nei suoi progetti, la Nicol Go\u00f1i diede inizio a una nuova congregazione del terz'ordine regolare domenicano e ne fu eletta superiora generale: mantenne la carica fino al 1939.\nMor\u00ec nel 1940.\nIl culto.\nPapa Giovanni Paolo II le ha riconosciuto il titolo di venerabile il 12 aprile 2003.\nIl cardinale Jos\u00e9 Saraiva Martins ha presieduto il suo rito di beatificazione, celebrato nella basilica di San Pietro a Roma il 14 maggio 2005."}
{"id": "3778122", "revid": "481666", "url": "https://it.wikipedia.org/wiki?curid=3778122", "title": "Jerry Buss", "text": "Dal 1979 Buss \u00e8 stato il proprietario dei Los Angeles Lakers, squadra della NBA.\nBiografia.\nStudente della University of Southern California, ha conseguito un Master of Science ed un PhD in chimica fisica. Da chimico, ha iniziato a lavorare presso lo \"United States Bureau of Mines\", una agenzia di ricerca scientifica del Governo federale degli Stati Uniti d'America.\nA partire dagli anni sessanta ha intrapreso l'attivit\u00e0 imprenditoriale nel campo del settore immobiliare. Ormai arricchitosi, nel 1979 ha acquisito dall'imprenditore Jack Kent Cooke la propriet\u00e0 dei Los Angeles Lakers, dei Los Angeles Strings (squadra del World TeamTennis), dei Los Angeles Kings (ceduti nel 1987) e dell'impianto sportivo \"The Forum\" (ceduto nel 1999). Ha inoltre rilevato le Los Angeles Sparks, squadra WNBA (poi ceduta nel 2006).\nSotto la sua presidenza i Lakers hanno vinto 10 titoli NBA, e le Sparks 2 titoli WNBA.\nGiocatore di poker, ha disputato pi\u00f9 volte le World Series of Poker, conquistando 4 piazzamenti a premi. Ha chiuso al secondo posto un evento del World Poker Tour.\n\u00c8 morto di cancro il 18 febbraio 2013 all'et\u00e0 di 80 anni, dopo alcuni giorni di ricovero al Cedars-Sinai Medical Center alla fine di 18 mesi di lunga battaglia contro la malattia.."}
{"id": "3778124", "revid": "33689", "url": "https://it.wikipedia.org/wiki?curid=3778124", "title": "Nezool", "text": "Biografia.\nMunro-Hay riporta una teoria secondo la quale Nezool e Nezana sarebbero i nomi di una coppia di re che ressero insieme il regno. Nonostante proponga la teoria, non presenta altre opinioni in merito."}
{"id": "3778126", "revid": "1543377", "url": "https://it.wikipedia.org/wiki?curid=3778126", "title": "Pecorino stagionato in foglie di noce", "text": "Il pecorino stagionato in foglie di noce, prodotto in forme da 1/1,5 kg dal classico aspetto rotondeggiante, con base di circa 15 cm, \u00e8 un formaggio tipico della provincia di Siena, e del comune di Montefollonico in particolar modo, per la produzione del quale viene utilizzato esclusivamente il latte di pecore importate appositamente dalla Sardegna.\nSi tratta di un prodotto caseario a pasta semi-dura non eccessivamente omogenea, al gusto come all'aspetto, giallino con diverse tonalit\u00e0 all'interno, pi\u00f9 scuro nella crosta.\nTra le peculiarit\u00e0 proprie di questo pecorino ricordiamo la particolare stagionatura, divisa in due differenti momenti, il secondo dei quali avviene, per un periodo non inferiore ai tre mesi, nelle tradizionali giare di terracotta insieme alle foglie che gli danno il nome, e il caratteristico sapore."}
{"id": "3778131", "revid": "19933", "url": "https://it.wikipedia.org/wiki?curid=3778131", "title": "Nezana", "text": ""}
{"id": "3778137", "revid": "767487", "url": "https://it.wikipedia.org/wiki?curid=3778137", "title": "Contea di Kenli", "text": "La contea di Kenli (\u57a6\u5229\u53bf in cinese semplificato, \u58be\u5229\u7e23 in cinese tradizionale, K\u011bnl\u00ec Xi\u00e0n in pinyin) \u00e8 una contea del nord della provincia dello Shandong, nella Repubblica Popolare Cinese, situata nell'area sudoccidentale di scorrimento del Fiume Giallo. Ha come capoluogo Dongying, una citt\u00e0 20 kilometri a sudest del suddetto fiume.\nL'ultimo censimento, risalente al 1999, contava 211.444 abitanti."}
{"id": "3778139", "revid": "1305772", "url": "https://it.wikipedia.org/wiki?curid=3778139", "title": "Taki (personaggio)", "text": ", talvolta scritto \u591a\u559c, \u00e8 un personaggio della serie videoludica \"Soulcalibur\" della Namco. Fa la sua prima apparizione in \"Soul Blade\". Ci\u00f2 che contraddistingue la sua anima \u00e8 l'onore.\n\u00c8 una kunoichi e cacciatrice di demoni che si \u00e8 prefissa lo scopo di distruggere la Soul Edge. Insieme a Siegfried Schtauffen e Heishiro Mitsurugi \u00e8 uno dei personaggi che compare in tutti i titoli della serie \"Soul\" tranne nel 5\u00ba capitolo, dove \u00e8 sostituita da Natsu. Nel manga ha un ruolo molto importante, poich\u00e9 riesce ad uccidere Cervantes de Leon e a distruggere \"Nightmare\".\nIn \"Soul Blade\" viene soprannominata , in \"Soulcalibur\" e infine nei titoli seguenti .\nVideogioco.\nFermo restando che Mitsurugi \u00e8 stato sostituito da Arthur in alcune edizioni del gioco e che Siegfried era diventato Nightmare in \"Soulcalibur II\", Taki \u00e8 l'unico personaggio che compare in tutti i titoli come se stessa e Katsutoshi Sasaki, direttore di \"Soulcalibur III\" la definisce come il suo personaggio preferito della serie.\nStoria.\nTaki compare gi\u00e0 in \"Soul Blade\" nel 1996 tra gli otto personaggi iniziali, come una ventiduenne cacciatrice di demoni dell'epoca Sengoku, adottata dal clan ninja Fu-Ma in qualit\u00e0 di orfana e nel frattempo divenuta kunoichi, abile spia e fabbro. A causa di uno scontro con un demone rintanato in un tempio, l'arma di Taki \"Rekkimaru\" fu sensibilmente indebolita. Una volta scoperto che il motivo era da ricondursi alla Soul Edge, si mise in viaggio al fine di distruggerla per salvare il suo tesoro di famiglia. Si scontr\u00f2 dapprima con Cervantes, riuscendo a sconfiggerlo e ad ottenere un frammento di spada; poi salv\u00f2 Sophitia, la quale le diede un piccolo frammento di spada demoniaca da mettere in Rekkimaru. La lama per\u00f2 rifiutava il frammento e Taki decise di inserirlo nell'altra sua arma \"Mekkimaru\", dalla quale provenne una grande aura maligna. Al fine di distruggerla la nuova arma demoniaca, Taki pens\u00f2 di contrastare la Soul Edge in modo tale da frantumarle entrambe.\nTaki entra in possesso di Mekkimaru grazie al vecchio leader del clan Fu-Ma, il quale era diventato un \"nukenin\" e aveva rubato la spada appartenente a Toki, il maestro di Taki. Toki le ordin\u00f2 di andarla a riprendere e di uccidere il vecchio maestro e sua figlia. Tuttavia Taki fu messa in guardia rispetto all'ossessione del suo maestro per la spada demoniaca e quindi trad\u00ec lui e il suo villaggio scappando con la spada, divenendo a sua volta una nukenin. Dopo sette anni ritorna in \"Soulcalibur II\" e durante i fatti di tale capitolo, viene attaccata dai ninja inviati ad ucciderla, sconfiggendoli. Taki per\u00f2 non riusciva a distruggere la spada demoniaca e decise di proseguire il suo viaggio alla ricerca di informazioni su come mettere in salvo lei e il suo maestro.\nQuattro anni dopo aver lasciato il villaggio, la ventinovenne Taki ritorna in Giappone dove scopre che il clan \u00e8 stato smembrato a causa di conflitti interni. Viene a sapere che il suo maestro \u00e8 stato posseduto dai demoni e quindi lo incontra nel grande santuario buddhista H\u014dk\u014d-ji dove lo sconfigge scacciando i demoni. Ma poich\u00e9 era conscia che questi si stessero dirigendo verso la Soul Edge decide di mettersi in viaggio verso ovest. Giunta al castello di Ostrheinsburg assiste allo scontro tra Siegfried e Nightmare per la distruzione delle spade. Nel suo finale di \"Soulcalibur IV\" Taki sconfigge Siegfired, che si cristallizza insieme alla spada demoniaca. Il testo finale recita: Non si sa come Taki abbia vissuto la sua vita da l\u00ec in poi. Ha sigillato un male enorme ed \u00e8 scomparsa nella storia.\nNonostante fosse stato annunciato il ritorno di Taki in \"Soulcalibur V\", dopo 17 anni dagli ultimi eventi, al momento della distribuzione \u00e8 stata eliminata e viene sostituita da un nuovo personaggio, la sua apprendista Natsu.\nAltre apparizioni.\nTaki compare anche nel crossover picchiaduro \"Namco \u00d7 Capcom\" in rappresentanza di \"Soulcalibur\" insieme a Mitsurugi. Fa inoltre squadra con Jin Kazama e Ryu nel videogioco Bravoman per Wii. Nel 2009 i costumi di Taki e Mitsurugi sono stati entrambi pubblicati come contenuto scaricabile per il videogioco .\nDesign.\nTaki era stata originariamente concepita sul modello di Yoshimitsu, con un grande elmo e con abiti allentati. Quando appare invece nella versione definitiva \u00e8 una donna formosa, con una maschera di ferro e una tutina parzialmente blindata. I colori base dei suoi costumi sono il rosso cremisi e il blu marino.\nSolitamente ha i capelli legati a coda di cavallo, tranne nel secondo costume di \"Soulcalibur II\" in cui i capelli sono sciolti e per la prima volta \u00e8 possibile vedere Taki senza maschera. Per quanto riguarda il suo costume in \"Soulcalibur V\", in cui avr\u00e0 46 anni, il produttore Hisaharu Tago scherza dicendo che non si sa se le faranno indossare una calzamaglia.\nTaki utilizza sin da \"Soul Blade\" la sua lama Rekkimaru, con la sola aggiunta di Mekkimaru per lo stile a doppia arma, quindi \u00e8 rimasta una dei pochi personaggi a mantenere l'arma originale. Tra le altre armi a disposizione ha uno jitte, un kunai, un tant\u014d e un ventaglio d'acciaio."}
{"id": "3778140", "revid": "1305772", "url": "https://it.wikipedia.org/wiki?curid=3778140", "title": "Dallasaurus turneri", "text": "Il dallasauro (Dallasaurus turneri) \u00e8 un rettile acquatico appartenente ai mosasauri. Visse nel Cretaceo superiore (Turoniano, circa 95 milioni di anni fa) e i suoi resti fossili sono stati ritrovati in Nordamerica (Texas). \u00c8 considerato uno dei mosasauri pi\u00f9 piccoli e pi\u00f9 antichi.\nDescrizione.\nQuesto rettile \u00e8 conosciuto per uno scheletro incompleto e disarticolato comprendente il cranio (olotipo) e per un altro esemplare privo di cranio. I fossili indicano che questo animale era lungo meno di un metro (una misura minuscola se rapportata ai giganti di fine Cretaceo come \"Tylosaurus\" e \"Mosasaurus\", che potevano raggiungere i 15 metri). \"Dallasaurus\" possedeva un corpo snello e sottile e, come tutti i mosasauri, le sue zampe dovevano essere simili a pinne. Il cranio era lungo e triangolare, e possedeva i denti della mascella fortemente incurvati all'indietro.\nLe dimensioni di \"Dallasaurus\" richiamavano quelle degli aigialosauri, un gruppo di lucertole acquatiche considerata vicine all'origine dei mosasauri, ed \u00e8 probabile che l'aspetto generale non fosse molto dissimile. \nClassificazione.\nI fossili di \"Dallasaurus\" sono stati ritrovati nell'Arcadia Park Shale e sono stati descritti per la prima volta nel 2005. Secondo lo studio (Polcyn e Bell, 2005), nonostante l'antichit\u00e0 questo mosasauro non era un rappresentante basale del gruppo, e un'analisi cladistica lo ha posto all'interno della sottofamiglia Mosasaurinae; questo a dispetto delle piccole dimensioni e della condizione \"primitiva\" delle ossa delle zampe. \"Dallasaurus\" risulterebbe il sister group dei mosasaurini pi\u00f9 evoluti, come \"Clidastes\", \"Prognathodon\", \"Mosasaurus\" e \"Plotosaurus\". Nella stampa popolare, \"Dallasaurus\" \u00e8 stato salutato come \"l'anello mancante\" tra i mosasauri completamente acquatici e i loro parenti terrestri. Insieme a \"Russellosaurus\", \"Dallasaurus\" \u00e8 considerato uno dei pi\u00f9 antichi mosasauri nordamericani.\nPaleobiologia.\nLo studio di Polcyn e Bell ha messo in luce alcune caratteristiche insolite di \"Dallasaurus\"; nello studio si usa il termine \"plesiopedal\" per indicare un grado adattativo ecologicamente conservativo, ovvero una condizione poco specializzata per la vita acquatica. Queste caratteristiche includono la piccola taglia, la coda solo leggermente modificata per nuotare e una condizione delle zampe relativamente plesiomorfica (\"primitiva\"). Secondo lo studio, i mosasauroidi plesiopedali erano lucertole generalmente di piccola taglia, le cui zampe anteriori avevano gli elementi propodiali (omero, radio e ulna) ancora allungati, e che costituivano met\u00e0 o pi\u00f9 della lunghezza dell'intero arto. I mosasauri definiti \"hydropedal\" possedevano invece elementi propodiali massicci e di dimensioni ridotte. Mentre questo tipo di mosasauri era probabilmente legato sempre all'ambiente acquatico, i mosasauri come \"Dallasaurus\" potevano forse essere in grado di vivere uno stile di vita anfibio, con tanto di parziale locomozione terrestre.\nSignificato del nome.\nIl nome \"Dallasaurus\" deriva dalla contea di Dallas, nella quale sono stati ritrovati i fossili; l'epiteto specifico, \"turneri\", \u00e8 in onore del collezionista di fossili Van Turner, che per primo scopr\u00ec i resti di questo animale."}
{"id": "3778141", "revid": "22356", "url": "https://it.wikipedia.org/wiki?curid=3778141", "title": "Dallasaurus", "text": ""}
{"id": "3778160", "revid": "39884", "url": "https://it.wikipedia.org/wiki?curid=3778160", "title": "Palazzo Poldi Pezzoli", "text": ""}
{"id": "3778174", "revid": "30610", "url": "https://it.wikipedia.org/wiki?curid=3778174", "title": "Immigrato digitale", "text": ""}
{"id": "3778176", "revid": "1305772", "url": "https://it.wikipedia.org/wiki?curid=3778176", "title": "Oricum", "text": "Oricum o Orikos () era un'antica citt\u00e0 greca situata nella parte settentrionale dell'antico Epiro (attualmente in Albania meridionale), nell'estremit\u00e0 sud-orientale della baia di Valona.\nStoria.\nLa citt\u00e0, che si dice essere stata fondata dagli Euboici (forse come emporio di Eretria), era in origine un'isola, ma gi\u00e0 in tempi antichi si congiunse alla terraferma. Ha una superficie di 5 ettari, ma i resti archeologici sono scarsi. Era situata in un luogo strategico per le comunicazioni con Corf\u00f9, e solo a 60\u00a0km di mare da Otranto, il che la rendeva un ottimo scalo per i viaggi tra Italia e Grecia. Le fonti antiche (ad esempio Erodoto) la descrivono come un \"limen\", o porto, anche se ad un certo punto acquis\u00ec il titolo di polis, e tra il 230 ed il 168 a.C. circa coni\u00f2 una propria moneta con la scritta \u03a9\u03a1\u0399\u039a\u0399\u03a9\u039d ('degli Orici').\nEbbe una notevole importanza militare sotto il dominio romano, fungendo da base durante le guerre romane contro Illiri e Macedoni (che la occuparono per breve tempo). Fu la prima citt\u00e0 conquistata da Giulio Cesare durante l'invasione dell'Epiro, ed egli ne forn\u00ec una vivida descrizione nel Libro 3 del suo \"Commentarii de bello civili\" In seguito Oricum \"divenne pi\u00f9 un insediamento civile, ed oggi si possono osservare pochi resti risalenti al I secolo a.C. o a tempi pi\u00f9 recenti. Gli Ottomani la rinominarono in Oricum Pashaliman, 'il porto del Pasci\u00e0', e la laguna ancora porta questo nome, cos\u00ec come la vicina base navale albanese\".\nIl terebinto oriciano (\"Oricia terebintho\") \u00e8 citato da Virgilio e da Sesto Properzio."}
{"id": "3778181", "revid": "19933", "url": "https://it.wikipedia.org/wiki?curid=3778181", "title": "Orikos", "text": ""}
{"id": "3778183", "revid": "214753", "url": "https://it.wikipedia.org/wiki?curid=3778183", "title": "\u0160koda Fabia S2000", "text": "La \u0160koda Fabia S2000 \u00e8 una autovettura da competizione, basata sulla \u0160koda Fabia, specificatamente progettata per partecipare alle competizioni di rally riservate alle vetture Super 2000, quali l'Intercontinental Rally Challenge (IRC), il Super 2000 World Rally Championship (SWRC), il Campionato del mondo rally vetture di produzione (PWRC) o il Campionato europeo rally.\nStoria.\nDal 2009, anno del suo debutto nei rally, l'impegno della \u0160koda Fabia S2000 \u00e8 costante nei quattro principali campionati internazionali, nei quali ha ottenuto tre successi con i suoi piloti.\nNel 2012 partecipa al Campionato del mondo rally per il team Volkswagen Motorsport."}
{"id": "3778192", "revid": "767487", "url": "https://it.wikipedia.org/wiki?curid=3778192", "title": "The Poacher's Pardon", "text": "The Poacher's Pardon \u00e8 un cortometraggio muto del 1912 diretto da Sidney Olcott.\nTrama.\nIl vecchio guardiacaccia Wallace cerca senza successo di catturare un bracconiere che opera nella tenuta. Sua figlia Dora fa la conoscenza di Jim, senza sapere che il giovane \u00e8 in realt\u00e0 il bracconiere cercato da Wallace. I due giovani si innamorano. Un giorno lei lo sorprende a caccia, e proprio in quel momento appare Wallace. La giovane riesce a far scappare Jim. Tuttavia, la sera stessa sente per caso suo padre e dei vicini pianificare la cattura del bracconiere. A questo punto Dora corre in cerca di Jim, ma viene accidentalmente ferita dagli inseguitori del ragazzo, che le sparano. Riesce comunque ad avvertire Jim, che scappa. Quando, in una taverna, lui viene a sapere che Dora \u00e8 stata ferita, decide di diventare un onesto cittadino e abbandona il bracconaggio. La ragazza guarisce in qualche settimana. Incontra Jim, che riesce a convincerla di meritare il suo amore.\nProduzione.\nIl film fu prodotto dalla Kalem Company. Venne girato in Inghilterra.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 30 settembre 1912."}
{"id": "3778200", "revid": "767487", "url": "https://it.wikipedia.org/wiki?curid=3778200", "title": "Scuola di spie", "text": "Scuola di spie (\"Carve Her Name with Pride\") \u00e8 un film del 1958 diretto da Lewis Gilbert e basato sulla storia vera di Violette Szabo, eroina della resistenza francese.\nTrama.\nLondra, 1940. Violette Bushell, una ragazza inglese, va alla ricerca di avventure galanti in compagnia dell'amica Jennie Wilson, incontrata dopo tanto tempo sull'autobus. Al parco fanno la conoscenza di Etienne Szabo, un ufficiale francese della Legione straniera, che Violette invita a casa propria perch\u00e9 possa festeggiare il 14 luglio (festa nazionale francese) sentendosi in famiglia.\nViolette ed Etienne s'innamorano subito e, dopo appena tre giorni, decidono di sposarsi. Prima di tornare al fronte, l'ufficiale esprime i propri sentimenti per lei in una poesia. Violette rimane incinta, ma la bambina non vedr\u00e0 mai suo padre, morto nel frattempo a El Alamein.\nLo \"Special Operations Executive\" (SOE), dopo aver considerato la situazione di Violette, le propone di diventare un'agente segreta. La ragazza accetta e segue un duro addestramento, entrando fra i paracadutisti. Una volta pronta, le viene assegnata una missione di sabotaggio a cui partecipa anche Tony Fraser, membro di spicco dell'organizzazione, che si sente attratto da Violette.\nLa prima missione ha successo, ma nella seconda Violette viene catturata dai tedeschi, che la torturano cercando invano di ottenere informazioni. La ragazza ritrova in prigione Lillian e Denise, che avevano seguito con lei l'addestramento, ed insieme vengono deportate in un campo di concentramento.\nProduzione.\nCome indicato nei titoli di testa, il film \u00e8 stato realizzato negli stabilimenti di Pinewood a Londra.\nCritica.\n\"Il Morandini\" commenta: \u00abCurioso film che mescola toni di commedia leggera, romanticismo, analisi psicologica, azione, avventura, dramma, tragedia. V. McKenna e P. Scofield ottimi. Gli manca qualcosa per essere un film memorabile\u00bb."}
{"id": "3778201", "revid": "638075", "url": "https://it.wikipedia.org/wiki?curid=3778201", "title": "Tardivo digitale", "text": ""}
{"id": "3778204", "revid": "287204", "url": "https://it.wikipedia.org/wiki?curid=3778204", "title": "Bob Ross", "text": ""}
{"id": "3778208", "revid": "767487", "url": "https://it.wikipedia.org/wiki?curid=3778208", "title": "A Prisoner of the Harem", "text": "A Prisoner of the Harem \u00e8 un cortometraggio muto del 1912 diretto da Sidney Olcott.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di 225 metri - usc\u00ec nelle sale cinematografiche statunitensi il 19 luglio 1912. Veniva proiettato con il sistema split-reel, nella stessa bobina insieme a un altro corto, \"Egyptian Sports\"."}
{"id": "3778212", "revid": "834", "url": "https://it.wikipedia.org/wiki?curid=3778212", "title": "Music Is the Healing Force of the Universe", "text": "Music Is the Healing Force of the Universe \u00e8 l'ultimo album di studio pubblicato in vita dal musicista jazz Albert Ayler, pubblicato dalla Impulse! Records nel 1969.\nSi tratta dell'ultimo LP inciso da Ayler prima del suo presunto suicidio del novembre 1970. Ayler soffriva di una forte depressione, e la musica contenuta nell'album riflette il suo tormentato stato mentale."}
{"id": "3778224", "revid": "767487", "url": "https://it.wikipedia.org/wiki?curid=3778224", "title": "Junkers Jumo 207", "text": "Lo Junkers Jumo 207 era un motore aeronautico a pistoni contrapposti con flusso monodirezionale, a ciclo Diesel a due tempi e raffreddamento a liquido, prodotto in piccola serie dall'azienda tedesca Junkers Flugzeug und Motorenwerke AG nei primi anni quaranta.\nVenne sviluppato dal precedente Jumo 205 alla fine degli anni trenta, quando sorse la necessit\u00e0 di avere a disposizione un motore adatto a potenziare ricognitori d'alta quota, capaci di volare al di l\u00e0 della quota di tangenza dei caccia nemici, e dalla lunga autonomia di volo. Per ottenere tali caratteristiche, lo Jumo 205 venne dotato di un turbocompressore a gas di scarico che alimentava la pompa di lavaggio con l'aggiunta di un interrefrigeratore a valle della stessa. Nelle versioni pi\u00f9 potenti, il motore si mostr\u00f2 in grado di sviluppare una potenza al decollo di 1\u00a0000 CV (735 kW) e di mantenere la piena pressione di alimentazione fino a 10\u00a0000 m di quota. Come velivolo venne scelto una versione modificata del bombardiere Junkers Ju 86 che, dotata di cabina pressurizzata e cos\u00ec motorizzata, in versione Ju 86P e Ju 86R aveva una quota operativa superiore ai 14\u00a0000 metri."}
{"id": "3778228", "revid": "599013", "url": "https://it.wikipedia.org/wiki?curid=3778228", "title": "Bolton Wanderers Football Club 2004-2005", "text": "Questa voce raccoglie le informazioni riguardanti il Bolton Wanderers Football Club nelle competizioni ufficiali della stagione 2004-2005."}
{"id": "3778231", "revid": "287204", "url": "https://it.wikipedia.org/wiki?curid=3778231", "title": "John Cannon", "text": ""}
{"id": "3778244", "revid": "339392", "url": "https://it.wikipedia.org/wiki?curid=3778244", "title": "Wax (gruppo musicale)", "text": ""}
{"id": "3778246", "revid": "767487", "url": "https://it.wikipedia.org/wiki?curid=3778246", "title": "The Fiddle's Requiem", "text": "The Fiddle's Requiem \u00e8 un cortometraggio muto del 1911 diretto da Sidney Olcott e sceneggiato da Gene Gauntier.\nProduzione.\nIl film fu prodotto dalla Kalem Company. Venne girota a Jacksonville, Florida.\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi il 3 maggio 1911."}
{"id": "3778247", "revid": "486946", "url": "https://it.wikipedia.org/wiki?curid=3778247", "title": "Ornamento e Delitto", "text": ""}
{"id": "3778249", "revid": "124123", "url": "https://it.wikipedia.org/wiki?curid=3778249", "title": "Luigi Scrosati", "text": "Biografia.\nPur senza essersi formato in nessuna Accademia, fu particolarmente attivo e apprezzato nella Milano di met\u00e0 Ottocento, dove ha decorato numerose residenze nobiliari, urbane e suburbane. Fra queste si ricordano il Palazzo Poldi Pezzoli, il Palazzo Litta, la Villa Litta a Vedano, la Villa Ghirlanda Silva a Cinisello (1852), la Villa Amalia ad Erba, la Villa Sioli Legnani a Bussero, la Villa Cramer ad Alserio e Palazzo Serbelloni, insieme con i pittori Giuseppe Bertini e Podesti, in un gusto accademico, con ricordi tiepoleschi.\nOltre a dipinti di figura, si distinse per la raffigurazione di nature morte con fiori, realizzate ad acquerello, con effetti che ricordano la scapigliatura, alle quale si dedic\u00f2 in special modo dopo il 1857, quando fu colpito da una paralisi agli arti inferiori.\nDette cos\u00ec inizi\u00f2 a un nuovo genere pittorico, che gli valse nel 1863 la cattedra di ornato all'Accademia milanese di Brera.\nLa sua produzione raggiunse un buon successo e raccolse consensi da due importanti critici del suo tempo: Vespasiano Bignami e Gustavo Botta..\nAlla Galleria dell'Accademia di belle arti di Napoli si conservano due suoi acquarelli, sullo stesso soggetto e datati entrambi 1862: \"Nel Duomo di Milano\", 36x52,3 cm, firmato e \"Nel Duomo di Milano\", 36,6x48,1 cm."}
{"id": "3778252", "revid": "300067", "url": "https://it.wikipedia.org/wiki?curid=3778252", "title": "Bill Davidson", "text": "Davidson \u00e8 stato il proprietario dei Detroit Pistons (NBA), delle Detroit Shock (WNBA), dei Tampa Bay Lightning (NHL), Detroit Vipers (International Hockey League), nonch\u00e9 comproprietario dei Detroit Fury (Arena Football League).\nCon i Pistons ha vinto tre titoli NBA (1989, 1990, 2004). Con le Shock ha vinto tre campionati WNBA (2003, 2006 e 2008). Con i Vipers ha conquistato la Turner Cup 1997 e con i Lightning la Stanley Cup 2004. \u00c8 l'unico proprietario ad aver vinto il titolo NBA e la Stanley Cup nella stessa stagione."}
{"id": "3778254", "revid": "39884", "url": "https://it.wikipedia.org/wiki?curid=3778254", "title": "Vittorio Scialoia", "text": ""}
{"id": "3778255", "revid": "767487", "url": "https://it.wikipedia.org/wiki?curid=3778255", "title": "The Stranger (film 1918)", "text": "The Stranger \u00e8 un cortometraggio del 1918 diretto da Arvid E. Gillstrom, con Oliver Hardy."}
{"id": "3778263", "revid": "57342", "url": "https://it.wikipedia.org/wiki?curid=3778263", "title": "World Rally Championship-2", "text": "Il World Rally Championship-2 o WRC 2 (sino al 2012 denominato Super 2000 World Rally Championship o S-WRC) \u00e8 un campionato mondiale organizzato dalla Federazione Internazionale dell'Automobile, per auto da rally della categoria Super 2000, Gruppo N e Gruppo R.\nPer la stagione 2019 \u00e8 stato scorporato in due campionati separati: il WRC-2 Pro (riservato alle scuderie ufficiali) e il WRC-2 (per i privati).\nNella stagione 2020 il campionato WRC-2 \u00e8 stato rinominato WRC-3 mentre il campionato WRC-2 Pro ha acquisito il nome di WRC-2."}
{"id": "3778264", "revid": "834", "url": "https://it.wikipedia.org/wiki?curid=3778264", "title": "Cinquemila hanno visto", "text": ""}
{"id": "3778266", "revid": "834", "url": "https://it.wikipedia.org/wiki?curid=3778266", "title": "The American Gun Mystery", "text": ""}
{"id": "3778267", "revid": "767487", "url": "https://it.wikipedia.org/wiki?curid=3778267", "title": "Oinoanda", "text": "Oinoanda (o Oenoanda o Enoanda, , in luvio \"Wiyanawanda\"), situata in Licia, nella regione della Milias, nella parte alta della valle del fiume Xanthos, era la pi\u00f9 meridionale della tetrapoli guidate da Cibira nel periodo ellenistico, sciolta da Lucio Licinio Murena nell'84 a.C., momento in cui Oinoanda entr\u00f2 a far parte della \"koinon\" di Licia, come le iscrizioni dimostrano chiaramente. Dal 43 a.C. fu annessa alla provincia di Licia e Panfilia.\nDescrizione.\nIl nome del luogo \u00e8 Wiyanawanda (dall'ittita \"wiyana\" \"vino, vite\") come si evince da documenti ittiti riguardanti una campagna militare contro Awarna (Xanthos), una citt\u00e0 dei paesi di Lukka. \nL'antica storia del primo insediamento del tredicesimo secolo a.C. \u00e8 sconosciuta nonostante un'esplorazione svolta, col permesso delle autorit\u00e0 turche, dalla B.I.A.A. nel 1974-76.\nIl sito fu notato la prima volta da Hoskyns e Forbes, nel 1841, che ne pubblicarono la descrizione sul \"Journal of the Royal Geographical Society\". \u00c8 famosa per l'iscrizione filosofica dell'epicureo Diogene, e recuperata in frammenti, apparentemente dalla sto\u00e0 che non si pu\u00f2 dimostrare eretta da lui stesso. La sto\u00e0 di Diogene fu smantellata nella seconda met\u00e0 del III secolo d.C. per fare spazio ad un muro difensivo. In precedenza il sito non era fortificato.\nOinoanda fu poi sostituita dal villaggio medievale oggi noto come Incealiler, che in parte ricopre l'antico sito. \nProve dell'esistenza di un ponte risalente agli antichi Romani sono affiorate negli anni novanta.\nNuovi scavi archeologici sono condotti in loco dall'Istituto archeologico germanico."}
{"id": "3778268", "revid": "339392", "url": "https://it.wikipedia.org/wiki?curid=3778268", "title": "SWRC", "text": ""}
{"id": "3778270", "revid": "339392", "url": "https://it.wikipedia.org/wiki?curid=3778270", "title": "S-WRC", "text": ""}
{"id": "3778276", "revid": "19933", "url": "https://it.wikipedia.org/wiki?curid=3778276", "title": "Oenoanda", "text": ""}
{"id": "3778277", "revid": "39884", "url": "https://it.wikipedia.org/wiki?curid=3778277", "title": "Lodovico Scarampo", "text": ""}
{"id": "3778281", "revid": "767487", "url": "https://it.wikipedia.org/wiki?curid=3778281", "title": "The Pest (film 1917 Gillstrom)", "text": "The Pest \u00e8 un cortometraggio del 1917 diretto da Arvid E. Gillstrom."}
{"id": "3778283", "revid": "838137", "url": "https://it.wikipedia.org/wiki?curid=3778283", "title": "Optimus princeps", "text": ""}
{"id": "3778284", "revid": "834", "url": "https://it.wikipedia.org/wiki?curid=3778284", "title": "Summer Crossing", "text": ""}
{"id": "3778288", "revid": "767487", "url": "https://it.wikipedia.org/wiki?curid=3778288", "title": "The Band Master", "text": "The Band Master \u00e8 un cortometraggio muto del 1917 diretto da Arvid E. Gillstrom con Babe Hardy (lo pseudonimo che usava all'epoca quello che poi sarebbe diventato il celebre Oliver Hardy).\nProduzione.\nIl film fu prodotto da Louis Burstein per la King Bee Studios con il titolo di lavorazione \"The Musician\". Venne girato a Bayonne, nel New Jersey\nDistribuzione.\nIl film - un cortometraggio in due bobine - venne distribuito negli USA il 1\u00ba dicembre 1917 con il titolo originale \"The Band Master\"."}
{"id": "3778291", "revid": "72396", "url": "https://it.wikipedia.org/wiki?curid=3778291", "title": "Xavier Pascual Fuertes", "text": ""}
{"id": "3778293", "revid": "767487", "url": "https://it.wikipedia.org/wiki?curid=3778293", "title": "The Hobo", "text": "The Hobo \u00e8 un film del 1917 diretto da Arvid E. Gillstrom con Oliver Hardy."}
{"id": "3778296", "revid": "767487", "url": "https://it.wikipedia.org/wiki?curid=3778296", "title": "A Desperate Chance", "text": "A Desperate Chance \u00e8 un cortometraggio muto del 1913 di cui non si conosce il nome del regista.\nTrama.\nJoe e Tom, amici di lunga data, sono due ferrovieri. La loro amicizia si incrina quando a Crawley giunge la nuova telegrafista, la bella Ruth. La promozione di Tom ingelosisce ancora di pi\u00f9 Joe, che, invece, ha subito dei rimproveri. Per vendicarsi, manomette il treno dove viaggia Tom, saltandone poi gi\u00f9. Ben presto, il treno prende sempre pi\u00f9 velocit\u00e0, n\u00e9 si riesce a fermarlo. Tom, avendo notato alcune anomalie nel macchinario, lancia una lanterna con dentro un biglietto in cui chiede aiuto quando passano davanti alla stazione ferroviaria. Ruth, conosciuto il testo del biglietto, si precipita al comando degli scambi, rompe il vetro e riesce a deviare il treno impazzito. Tom si rende conto che i freni sono stati manomessi e Joe, con il suo comportamento sospetto, finisce per incriminarsi da solo.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 18 gennaio 1913."}
{"id": "3778301", "revid": "767487", "url": "https://it.wikipedia.org/wiki?curid=3778301", "title": "The Candy Kid", "text": "The Candy Kid \u00e8 un film del 1917 diretto da Arvid E. Gillstrom con Oliver Hardy."}
{"id": "3778302", "revid": "767487", "url": "https://it.wikipedia.org/wiki?curid=3778302", "title": "Architorti", "text": "Gli Architorti sono un gruppo musicale italiano di musica classica con sede a Pinerolo.\nFormazione.\n\u00c8 costruito intorno alla formazione del quintetto d'archi (due violini, viola, violoncello, contrabbasso).\nAttivit\u00e0.\nSvolge attivit\u00e0 concertistica dal 2000.\nNell'ambito di tale attivit\u00e0 la caratteristica peculiare \u00e8 la esecuzione di trascrizioni e rielaborazioni di brani tratti da ogni genere musicale, dal punk alla tecno alla musica antica, da film e da tradizione. Arrangiatore e trascrittore \u00e8 il violoncellista Marco Robino.\nSi sviluppano programmi concertistici dedicati ai vari generi musicali.\nIl quintetto svolge attivit\u00e0 di produzione ed incisione di musica in funzione della realizzazione di installazioni multimediali, opere cinematografiche o opere teatrali.\nUtilizza una tecnica di ripresa audio in sovraincisione a tracce separate per la realizzazione di orchestre virtuali e per effettuare destrutturazioni e ristrutturazioni dei brani musicali composti ed incisi. \nPer tali attivit\u00e0 esegue prevalentemente musiche originali composte da Marco Robino.\nCon queste modalit\u00e0 Architorti collabora dal 2003 con Africa Unite e dal 2004 con il regista inglese Peter Greenaway.\n\u00c8 in corso la realizzazione della colonna sonora del film Goltzius and the Pelican Company. Svolge attivit\u00e0 di creazione e sviluppo di materiale didattico, pubblicazione annuale di cd didattici e formazione dei docenti.\nComponenti.\nLeader e compositore del quintetto Architorti \u00e8 Marco Robino.\nAl progetto collaborano oltre quaranta musicisti che si alternano nella formazione del quintetto.\nRecentemente agli archi si sono aggiunti strumenti a fiato. Tra i musicisti che collaborano pi\u00f9 frequentemente:\nCollaborazioni.\nGli Architorti hanno collaborato con vari operatori del settore culturale e dello spettacolo con partecipazioni anche in scena in occasione di film, opere teatrali e musicali, incisioni per album.\nPTA (Piccolo Teatro D'Arte \u2013 Torino: \"La notte degli assassini\" con musiche di Domenico Scarlatti)\nIl quintetto ha partecipato alla 61\u00aa Mostra internazionale d'arte cinematografica di Venezia con \"Le valigie di Tulse Luper\" di Peter Greenaway, a Settembre Musica 2003, 2005 e 2007 con \"Corde in levare\", \"Architorti Play Punk\" e \"String of Life\". Con \"Corde in levare\" ha vinto il premio Il Mandolino Genovese 2005. Il brano Menuet, tratto da \"Architorti 2\" \u00e8 stabilmente al Museo del Cinema di Torino."}
{"id": "3778303", "revid": "767487", "url": "https://it.wikipedia.org/wiki?curid=3778303", "title": "The Fly Cop", "text": "The Fly Cop \u00e8 un cortometraggio muto del 1917 diretto da Arvid E. Gillstrom con Oliver Hardy."}
{"id": "3778307", "revid": "486946", "url": "https://it.wikipedia.org/wiki?curid=3778307", "title": "Cavallera", "text": ""}
{"id": "3778310", "revid": "767487", "url": "https://it.wikipedia.org/wiki?curid=3778310", "title": "The Chief Cook", "text": "The Chief Cook \u00e8 un film del 1917 diretto da Arvid E. Gillstrom con Oliver Hardy."}
{"id": "3778312", "revid": "39884", "url": "https://it.wikipedia.org/wiki?curid=3778312", "title": "Pietro Andrea Saccardo", "text": ""}
{"id": "3778316", "revid": "287204", "url": "https://it.wikipedia.org/wiki?curid=3778316", "title": "Leonid Zacharovi\u010d Trauberg", "text": "Diresse 17 film tra il 1924 e il 1961. Nel 1941 vinse il rinomato Premio Stalin.\nNotevole fu la sua collaborazione col regista Grigorij Kozincev, con cui firm\u00f2 vari capolavori.\nFilmografia.\nTutti i film fino a \"Gente semplice\", tranne \"Attrice\", sono co-diretti da Grigorij Kozincev."}
{"id": "3778318", "revid": "599013", "url": "https://it.wikipedia.org/wiki?curid=3778318", "title": "Johny Thio", "text": ""}
{"id": "3778324", "revid": "621682", "url": "https://it.wikipedia.org/wiki?curid=3778324", "title": "Johnny Thio", "text": ""}
{"id": "3778329", "revid": "1305772", "url": "https://it.wikipedia.org/wiki?curid=3778329", "title": "The Wide Country", "text": "The Wide Country \u00e8 una serie televisiva statunitense in 28 episodi trasmessi per la prima volta nel corso di una sola stagione dal 1962 al 1963.\n\u00c8 una serie del genere western ambientata per\u00f2 nell'epoca contemporanea (ossia gli anni 50/60 all'epoca della prima TV) incentrata sul mondo dei rodei.\nTrama.\nMitch e Andy Guthrie sono due fratelli e abili concorrenti di rodeo. Mitch, il fratello maggiore, intende dissuadere il pi\u00f9 piccolo dal seguire le sue orme perch\u00e9 considera Andy non adatto a quel mondo.\nProduzione.\nLa serie fu prodotta da Gemini Productions. Il titolo di lavorazione fu \"The Rope Riders\". Tra i registi della serie \u00e8 accreditato Alan Crosland Jr. (2 episodi, 1962). Il \"pilot\" della serie, intitolato \"Second Chance\", and\u00f2 in onda il 13 marzo 1962 come episodio della serie antologica \"Alcoa Premiere\" sull ABC. \nNella stessa stagione (1962-1963) and\u00f2 in onda sulla ABC la serie televisiva concorrente, molto simile a \"The Wide Country\", intitolata \"Stoney Burke\", con Jack Lord. \"The Wide Country\" fu cancellata dopo una sola stagione.\nDistribuzione.\nLa serie fu trasmessa negli Stati Uniti dal 1962 al 1963 sulla rete televisiva NBC.\nAlcune delle uscite internazionali sono state:"}
{"id": "3778335", "revid": "165042", "url": "https://it.wikipedia.org/wiki?curid=3778335", "title": "Aprilettere", "text": ""}
{"id": "3778338", "revid": "53508", "url": "https://it.wikipedia.org/wiki?curid=3778338", "title": "Necropoli di Tebe", "text": "La necropoli di Tebe (o necropoli tebana) \u00e8 un sito archeologico egizio, posto sulla sponda ovest del Nilo, nei pressi dell'attuale citt\u00e0 di Luxor (l'antica Uaset, la greca Tebe).\nInfatti, i campi della Duat, ovvero l'aldil\u00e0 egizio, si trovavano, secondo le credenze, proprio sulla riva occidentale del grande fiume.\nNella sua epoca di utilizzo, l'area era nota come \"Quella di fronte al suo Signore\" (con riferimento alla riva orientale, dove si trovavano le strutture dei Palazzi di residenza dei re e i templi dei principali dei) o pi\u00f9 semplicemente \"Occidente di Tebe\".\nLa denominazione \"necropoli di Tebe\", riconosciuta ed accettata dall'UNESCO che la inser\u00ec nella lista del Patrimonio dell'umanit\u00e0 nel 1979, appare di fatto restrittiva, giacch\u00e9 non \u00e8 individuabile un'entit\u00e0 puntiforme ed il termine indica un'area molto vasta che comprende pi\u00f9 necropoli, nonch\u00e9 complessi funerari e templari comunque connessi a culti funerari. Sotto il profilo prettamente delle necropoli sono individuabili almeno dieci aree di sepoltura tra cui la Valle dei Re e la Valle delle Regine.\nSepolture nell'area sono attestate dalla fine del Primo periodo intermedio e, in tal senso, la necropoli pi\u00f9 antica \u00e8 quella di el-Tarif. \nSuccessivamente, e conseguentemente all'individuazione della Valle dei Re come area di sepoltura dei sovrani della XVIII - XIX e XX dinastia (1552-1069 a.C. circa), l'area di Sheikh Abd el-Qurna venne prescelta per la sepoltura di nobili, funzionari e artigiani che operavano a favore della Corte. \nLe tombe della Necropoli, escluse quelle della Valle dei Re e della Valle delle Regine, sono complessivamente oltre 400.\nTempli funerari.\nBench\u00e9 non ascrivibili al novero delle tombe in senso stretto, anche i templi funerari dell'area di Deir el-Bahari, manifestazione grandiosa dei sovrani che li fecero erigere e che sono sepolti nella Valle dei Re, rientrano nella Necropoli tebana:"}
{"id": "3778339", "revid": "1442080", "url": "https://it.wikipedia.org/wiki?curid=3778339", "title": "L\u00e9on Dolmans", "text": ""}
{"id": "3778340", "revid": "1543377", "url": "https://it.wikipedia.org/wiki?curid=3778340", "title": "Ricciolina", "text": "La Ricciolina \u00e8 una torta tradizionale tipica del Monte Amiata e della Provincia di Siena, in particolare del comune di Abbadia San Salvatore, a base di ingredienti caratteristici del territorio in cui viene prodotto. La torta deve la sua particolarit\u00e0 alla tecnica di produzione, rimasta invariata nel tempo.\nSi presenta di colore chiaro con sottili venature pi\u00f9 scure, in forma rotonda, altezza inferiore a 5 centimetri e diametro variabile tra 15 e 25 centimetri. Al gusto spiccano inconfondibili al palato i sentori di cioccolato e frutta secca. \nStoria del dolce.\nSecondo una tradizione popolare del paese d'origine, Abbadia San Salvatore, la torta sarebbe stata \"inventata\" agli inizi del 1900 da una pasticciera locale, tale Beppa, come rielaborazione del dolce che ha questo nome nel libro di ricette di Pellegrino Artusi. Narra la storia che Beppa, assieme a tre amiche (Dina, Ada e Luigina) crei il dolce inserendo all'interno la cioccolata e le mandorle e soprattutto \"inventando\" la guarnizione a base di meringa a forma di ricciolo decorata con cioccolato. In effetti tale guarnizione serve per \"non sprecare\" le chiare d'uovo inutilizzate per la pasta frolla, in un tempo in cui la parsimonia era la parola d'ordine e nulla dovesse andare sprecato.\nPreparazione.\n\u00c8 composto da una pasta frolla che racchiude un cuore morbido di cioccolato (in precedenza si utilizzava cioccolato fuso, attualmente \u00e8 comune l'uso di creme spalmabili come la Nutella) a cui si aggiunge a piacere frutta secca sbriciolata - noci ma anche mandorle o pinoli - il tutto racchiuso da una crosta pi\u00f9 croccante sempre di pasta frolla, ricoperta da una glassa solidificata di chiare d'uovo a cui si mischia un po' di cioccolato. La cottura avviene in forno, per venti minuti circa, ad una temperatura di 180\u00a0\u00b0C."}
{"id": "3778346", "revid": "697352", "url": "https://it.wikipedia.org/wiki?curid=3778346", "title": "Mike James", "text": ""}
{"id": "3778347", "revid": "599013", "url": "https://it.wikipedia.org/wiki?curid=3778347", "title": "Jacques Teugels", "text": ""}
{"id": "3778354", "revid": "1410376", "url": "https://it.wikipedia.org/wiki?curid=3778354", "title": "Andrea Zanoni", "text": "Biografia.\nAttivit\u00e0 politica.\nAl Parlamento europeo \u00e8 stato membro della commissione \"Ambiente, sanit\u00e0 pubblica e sicurezza alimentare\" (ENVI, Environment, Public Health and Food Safety) e della Commissione per l'occupazione e gli affari sociali (EMPL). Dal gennaio 2012 ha ricoperto la carica di Vicepresidente dell\"'Intergruppo per il Benessere degli Animali\".\n\u00c8 diventato eurodeputato a partire dal settembre 2011, subentrato a Luigi de Magistris nel giugno 2011 dopo la sua elezione a sindaco di Napoli, eletto da indipendente nelle liste di Italia dei Valori. Nel 2009 alle Europee ha ottenuto 11.283 preferenze diventando il primo dei non eletti della circoscrizione nord-orientale. Nel dicembre 2012 non ha pi\u00f9 aderito al partito di Italia dei Valori in disaccordo con la strategia politica del partito ed \u00e8 tornato ad essere indipendente. A ottobre 2013 ha aderito al Partito Democratico. \u00c8 stato membro della Delegazione italiana del Partito Democratico all'interno del Gruppo dell'Alleanza Progressista dei Socialisti e Democratici al Parlamento europeo e conseguentemente membro del Partito Socialista Europeo.\n\u00c8 stato eletto consigliere comunale di Paese (TV) nel giugno 2009 nella lista Italia dei Valori, lista nella quale risulta il candidato pi\u00f9 votato (dimessosi dopo essere stato nominato Eurodeputato). \u00c8 stato candidato al Consiglio Regionale del Veneto alle amministrative 2010, dove ha raccolto 4.773 preferenze nel collegio di Treviso, miglior risultato a livello regionale fra tutti i 48 candidati d'Italia dei Valori in Veneto e il maggior numero di preferenze tra i 203 candidati dell'Italia dei Valori in tutto il Nord Italia. Nel 2005 \u00e8 stato candidato alle elezioni regionali del Veneto come indipendente, in rappresentanza del mondo dell'associazionismo ambientalista, nella lista dei Verdi del Sole che ride, nei collegi di Treviso e Vicenza (2600 preferenze nel collegio di Treviso e 1200 preferenze nel collegio di Vicenza, ovvero il primo posto per numero di preferenze in entrambi i collegi senza per\u00f2 essere eletto, anche se ha ottenuto molte pi\u00f9 preferenze di quelle di quattro consiglieri regionali eletti per\u00f2 in altri collegi).\nNel 2014 \u00e8 ricandidato alle elezioni europee con il Partito Democratico nella circoscrizione nord-est ma nonostante sia risultato il candidato pi\u00f9 votato nella provincia di Treviso non viene rieletto. L'anno successivo si candida al consiglio regionale nella lista del PD, risultando il pi\u00f9 votato della lista in provincia di Treviso e venendo eletto con la carica di Consigliere regionale e Vicepresidente della commissione Ambiente in Consiglio Regionale del Veneto.\nAttivit\u00e0 di volontariato nella tutela dell'ambiente e degli animali.\nAndrea Zanoni \u00e8 presidente della \"Lega per l'Abolizione della Caccia\" del Veneto e socio della Lega Anti Vivisezione, dell'Ente Nazionale Protezione Animali, della Lega Italiana Protezione Uccelli, degli Animalisti Italiani, del WWF, di Amnesty International e del Comitato Nazionale per la difesa dai Campi Elettromagnetici. \u00c8 guardia giurata volontaria ecologica, venatoria e ittica dal 1991, \u00e8 stato responsabile del Settore Conservazione del WWF Veneto (1994-1997) e Coordinatore Regionale delle Guardie volontarie del WWF (1993-1997). Dal 2007 \u00e8 membro dei Comitati Riuniti Rifiuti Zero (per il riciclo e riutilizzo dei rifiuti) e nel 2008 \u00e8 stato tra i fondatori dell\u2019\"Ecoforum di Treviso e dell'ANIMALFORUM di Treviso\". \u00c8 consulente di alcuni studi legali delle principali associazioni ambientaliste ed animaliste in merito alle normative ed alla giurisprudenza nel settore della tutela ambientale ed animale. Ha collaborato e collabora con l'INFS Istituto Nazionale per la Fauna Selvatica (ora ISPRA) per lo studio delle migrazioni degli uccelli ed il loro monitoraggio scientifico.\nAttivit\u00e0 con Paeseambiente.\nCome presidente dell'associazione Paeseambiente ha condotto a Treviso numerose battaglie per la protezione del territorio e della fauna locale: da qui l'opposizione ad una discarica di amianto (a pi\u00f9 grande d'Europa) di Terra, alla Cava Morganella, alla continua costruzione di capannoni nei terreni agricoli, e a quella dell'elettrodotto di Terna. Inoltre si \u00e8 combattuto contro la moria delle api, i bocconi e le esche avvelenate nelle campagne e al bracconaggio mentre ha lottato a favore del salvataggio degli anfibi e degli uccelli durante il periodo di migrazione. La campagna contro l'autorizzazione della discarica d'amianto risale al 2005 ed \u00e8 riuscito a raccogliere con Paeseambiente 2.500 firme per chiedere al sindaco di impugnare l'autorizzazione della provincia di Treviso al TAR del Veneto. La battaglia contro il progetto dell'elettrodotto, che porta 380.00o volt e interessa i territori comunicali del Trevigiano e del Veneziano (Venezia, Scorz\u00e8, Martellago, Zero Branco, Morgano, Paese, Quinto di Treviso, Trevignano e Volpago del Montello) \u00e8, invece, ancora in corso: l'alternativa che Zanoni propone \u00e8 il federalismo dell'energia con realizzazione di impianti fotovoltaici, eolici, idroelettrici per la produzione locale di energia elettrica utile ai residenti del posto.\nAttivit\u00e0 al Parlamento europeo.\nLa sua attivit\u00e0 al Parlamento europeo \u00e8 incentrata sulla difesa dell'ambiente, della salute pubblica e della tutela degli animali. Nel dicembre 2012 \u00e8 stato nominato relatore per il Parlamento europeo della nuova Direttiva Ue 2011/92/UE concernente la valutazione dell'impatto ambientale di determinati progetti pubblici e privati (ad esempio autostrade, discariche, cave, ponti, cementifici e inceneritori. Tra le novit\u00e0 introdotte da Zanoni figurano un maggior coinvolgimento dei cittadini, lotta al conflitto d'interessi, monitoraggio degli effetti ambientali dei progetti anche dopo la loro realizzazione con obbligo di azioni correttive, sanzioni e protezione della biodiversit\u00e0. Il testo scritto da Zanoni \u00e8 stato approvato dalla commissione ENVI Ambiente, Sanit\u00e0 Pubblica e Sicurezza Alimentare l'11 luglio 2013 ed \u00e8 stato approvato in via definitiva dall'intero Parlamento europeo, dopo oltre un anno di negoziati con le altre istituzioni Ue, il 12 marzo 2014. Nell'aprile 2012 \u00e8 stato relatore della relazione di \u201cParere sulla proposta di Regolamento del Parlamento europeo e del Consiglio recante modifica del regolamento (CE) n.1185/2003 del Consiglio, relativo all'asportazione di pinne di squalo a bordo dei pescherecci\u201d ovvero il divieto del taglio delle pinne di squalo a bordo.\u00c8 stato tra i promotori della \u201cDichiarazione scritta sull'introduzione di un limite massimo di 8 ore per il trasporto nell'Unione europea di animali destinati alla macellazione\u201d approvata dal Parlamento europeo il 30 novembre 2011. Da settembre 2011 ha presentato circa 260 interrogazioni parlamentari alla Commissione europea principalmente riguardanti la tutela dell'ambiente, della sanit\u00e0 pubblica e degli animali. Ha appoggiato l'iniziativa europea di legge popolare da un milione di firme Stop Vivisection che chiede l'abrogazione della direttiva 2010/63/UE sulla sperimentazione animale denunciando anche alla Commissione europea i problemi tecnici relativi al sistema informatico messo a disposizione dei cittadini.\nAttivit\u00e0 per la tutela della fauna selvatica.\nHa partecipato attivamente a campi antibracconaggio ad Ischia (NA) e sullo Stretto di Messina denunciando decine di bracconieri poi processati e condannati. Negli anni ha partecipato, in veste di ausiliario di polizia giudiziaria nominato dal Corpo Forestale dello Stato e dall'Arma dei Carabinieri, a decine di perquisizioni domiciliari nei confronti di bracconieri, commercianti di fauna selvatica, detentori illegali di armi, in qualit\u00e0 di tecnico per il riconoscimento delle specie selvatiche e dei mezzi di cattura proibiti.\nHa promosso e sottoscritto importanti ricorsi contro normative regionali che violavano le Direttive comunitarie di tutela della fauna selvatica e delle aree protette. Ha ottenuto la bocciatura della prima legge che l'allora governatore del Veneto, Giancarlo Galan, aveva emanato sui \"richiami vivi utilizzati nella caccia\". Altre battaglie legali riguardano le \"cacce in deroga\", la \"caccia ai cuccioli di capriolo\", i \"regolamenti provinciali che limitano l'operativit\u00e0 delle guardie volontarie\", il maltrattamento di animali, i \"calendari venatori illegali\", per la tutela dei Siti di Importanza Comunitaria e le Zone di Protezione Speciale. Ha ottenuto l'annullamento di provvedimenti che consentivano la cattura di fauna selvatica, l'edificazione in aree protette, la caccia in forma vietata in violazione delle Direttive Comunitarie.\nHa scritto alcuni progetti di legge regionali e nazionali sulla tutela della fauna selvatica e sulla tutela degli habitat per diversi gruppi politici. Ha preparato migliaia di emendamenti per alcuni gruppi di opposizione in consiglio regionale del Veneto contro alcune leggi che peggioravano la tutela degli habitat e della biodiversit\u00e0.\nPeriodicamente tiene lezioni agli alunni di classi elementari sulla vita degli animali e la loro tutela e li accompagna in escursioni didattico-ambientali."}
{"id": "3778362", "revid": "1442080", "url": "https://it.wikipedia.org/wiki?curid=3778362", "title": "Luc Sanders", "text": ""}
{"id": "3778365", "revid": "100389165", "url": "https://it.wikipedia.org/wiki?curid=3778365", "title": "Renato William Jones", "text": "Nel 1932 fu tra i fondatori della FIBA, l'attuale Federazione Internazionale Pallacanestro, di cui fu nominato primo segretario generale; rimase in carica fino al 1976 e sino alla morte fu segretario generale emerito.\n\u00c8 stato il primo cittadino non statunitense ad essere ammesso nel Naismith Hall of Fame."}
{"id": "3778368", "revid": "599013", "url": "https://it.wikipedia.org/wiki?curid=3778368", "title": "Gilbert Van Binst", "text": "Caratteristiche tecniche.\nGiocava normalmente in posizione di terzino destro, ma poteva essere impiegato anche come libero.\nCarriera.\nClub.\nDebutta neanche diciottenne nella Division I 1968-1969 tra le fila dell', rimanendo nei \"bianco-malva\" per dodici anni: vince cos\u00ec due titoli nazionali, quattro Coppe del Belgio, due Coppe delle Coppe e due Supercoppe UEFA. Segna anche ventotto gol in campionato, di cui dieci nella sola edizione 1975-1976, tuttavia rimane celebre la doppietta che realizza a Parigi nella finale della Coppa delle Coppe 1977-1978 contro l', che chiude l'incontro sul risultato di 4-0.\nNel 1980 si trasferisce quindi in Francia, militando per una stagione tra le fila del . Torna infine in Patria per indossare la maglia del , con chiude la carriera nel 1983.\nNazionale.\nFa parte della rosa che partecipa al giocato in Belgio, tuttavia esordisce in Nazionale solamente l'anno successivo. Coi \"Diavoli Rossi\" scende in campo complessivamente per quindici volte fino al 1977, realizzando anche una rete."}
{"id": "3778369", "revid": "1305887", "url": "https://it.wikipedia.org/wiki?curid=3778369", "title": "Arles (disambigua)", "text": ""}
{"id": "3778375", "revid": "287204", "url": "https://it.wikipedia.org/wiki?curid=3778375", "title": "Friedrich von Gentz", "text": "Al servizio della Prussia, fu dapprima sostenitore della Rivoluzione francese, ma ne divenne poi un feroce oppositore.\nTradusse un volume del politico Edmund Burke e da qui si avvicin\u00f2 alla politica dell'Inghilterra, mondo che gli sembrava in quel momento di sani ideali politici. Per questa divergenza lasci\u00f2 la natia Prussia.\nNel 1802 si spost\u00f2 in Austria, dove divenne segretario particolare del Metternich (tanto influente che si sospetta che fosse lui il vero teorizzatore del pensiero metternichiano) e partecip\u00f2 al Congresso di Vienna, nel quale fu capo del protocollo. Del Congresso ci lasci\u00f2 racconti sulla smodatezza e sull'ozio dei politici e dei regnanti, assieme a interessanti sintesi dei profili psicologici e delle opinioni sui maggiori partecipanti all'evento, mostrando i lati negativi di ognuno di essi.\nNegli anni 20 e 30 dell'Ottocento difese le cause delle rivoluzioni degli olandesi e dei polacchi."}
{"id": "3778397", "revid": "123488753", "url": "https://it.wikipedia.org/wiki?curid=3778397", "title": "Salone dell'automobile di Los Angeles", "text": "Il Salone dell'automobile di Los Angeles (in inglese \"LA Auto Show\") \u00e8 un salone dell'automobile che si svolge ogni anno tra la fine di novembre e l'inizio di dicembre nella citt\u00e0 statunitense. Organizzato all'interno del Los Angeles Convention Center, \u00e8 sostenuto anche dal \"Greater Los Angeles New Car Dealers Association\" (cio\u00e8 l'associazione dei concessionari d\u2019auto di Los Angeles). \u00c8 aperto al pubblico per dieci giorni, e copre una superficie espositiva di 71.000 m\u00b2. Il periodo di apertura al pubblico \u00e8 preceduto da due giorni in cui sono organizzati incontri tra la stampa, i progettisti ed i rappresentanti dell'industria automobilistica.\nStoria.\nLa prima edizione ha avuto luogo nel 1907, quando 99 modelli di autovettura vennero esposti al \"Morley's Skating Rink\". Con l'accrescere della sua importanza, il luogo dove era organizzato il salone cambi\u00f2 relativamente spesso, tant'\u00e8 che durante gli anni venti venne allestito in quattro luoghi diversi per venire incontro alle crescenti esigenze dei venditori. Nel 1929, un circuito elettrico di un aeroplano che era esposto prese fuoco. L'incendio si propag\u00f2 in tutto il salone, causando pi\u00f9 di un milione di dollari di danni. Il salone fu comunque riorganizzato l'anno seguente allo \"Shrine Auditorium\".\nIl salone continu\u00f2 ad essere organizzato con un successo crescente negli anni trenta, ma non fu programmato dal 1940 al 1951 a causa della seconda guerra mondiale. Nel 1952 il salone riapr\u00ec al \"Pan Pacific Auditorium\" con 152 veicoli esposti, molti dei quali erano prodotti da costruttori internazionali.\nNei 50 anni successivi, il salone continu\u00f2 a crescere fino a diventare uno degli eventi pi\u00f9 importanti a livello mondiale del suo genere. All'inizio del XXI secolo il salone cambi\u00f2 nome da \"The Greater Los Angeles Auto Show\" a \"LA Auto Show\". Nel 2006 il salone fu organizzato sia a gennaio, cio\u00e8 nel suo periodo consuetudinario, sia tra la fine di novembre e l'inizio di dicembre. Dall'anno successivo venne solo organizzato in quest'ultimo periodo. "}
{"id": "3778399", "revid": "767487", "url": "https://it.wikipedia.org/wiki?curid=3778399", "title": "Rudolf Illovszky", "text": "Carriera.\nLa Nazionale ungherese da lui guidata ottenne l'argento alle Olimpiadi del 1972."}
{"id": "3778403", "revid": "126257", "url": "https://it.wikipedia.org/wiki?curid=3778403", "title": "LA Auto Show", "text": ""}
{"id": "3778406", "revid": "126257", "url": "https://it.wikipedia.org/wiki?curid=3778406", "title": "Greater Los Angeles Auto Show", "text": ""}
{"id": "3778410", "revid": "124658599", "url": "https://it.wikipedia.org/wiki?curid=3778410", "title": "Mikl\u00f3s P\u00e1ncsics", "text": ""}
{"id": "3778411", "revid": "1747171", "url": "https://it.wikipedia.org/wiki?curid=3778411", "title": "Francesco Alberi", "text": "Opere.\nPadre di Clemente Alberi, dipinse soprattutto affreschi, per lo pi\u00f9 a Rimini e a Bologna. Rimane pittore poco ricordato e dalle qualit\u00e0 non eccelse."}
{"id": "3778413", "revid": "287204", "url": "https://it.wikipedia.org/wiki?curid=3778413", "title": "Miklos Pancsics", "text": ""}
{"id": "3778421", "revid": "729019", "url": "https://it.wikipedia.org/wiki?curid=3778421", "title": "Jos\u00e9 Paranhos, Barone di Rio Branco", "text": "Fu il principale artefice del trattato di Petropolis, che mise fine alle guerre di confine del Brasile. Ancor oggi \u00e8 ricordato come uno dei brasiliani pi\u00f9 illustri grazie alla sua abilit\u00e0 diplomatica e legislativa, che risolse molte controversie a favore del Brasile.\nTra queste si ricordano ad esempio le controversie con l'Argentina e l'acquisizione dello Stato di Acre.\nFu nominato barone (\"barao\" in portoghese) alla fine del periodo imperiale.\nLa capitale dell'Acre, Rio Branco, porta il suo nome.\nCarriera.\nParanhos inizi\u00f2 la sua carriera politica come deputato alla Camera dei Comuni. Dal 1876 fu console brasiliano a Liverpool, in Inghilterra. Fu anche l'ambasciatore brasiliano a Berlino all'inizio del XX secolo.\nFu nominato Ministro degli Affari Esteri nel 1902 e rimase in carica fino al 1912, sotto quattro diversi Presidenti.\nPrima e durante il suo mandato, ha negoziato controversie territoriali tra il Brasile e alcuni dei suoi vicini e ha consolidato i confini del moderno Brasile. \u00c8 considerato uno dei pi\u00f9 importanti statisti brasiliani di sempre, in quanto la sua proverbiale capacit\u00e0 di lavoro, le sue conoscenze e le sue abilit\u00e0 erano essenziali per il buon esito di difficili controversie riguardanti i confini, alcuni dei quali sottoposti ad arbitrato internazionale - come con Argentina e Francia - e per quanto riguarda l'incorporazione di nuovi territori (come Acri, territorio originariamente boliviano).\nCome mediatore ha negoziato e risolto controversie tra gli Stati Uniti e molti paesi europei. In quelle occasioni, non ha mai abbandonato la sua fiducia nella diplomazia come mezzo per gestire le questioni internazionali, contribuendo cos\u00ec a stabilire la reputazione del Brasile come nazione che supporta la pace."}
{"id": "3778424", "revid": "15756", "url": "https://it.wikipedia.org/wiki?curid=3778424", "title": "Segnaletica stradale nel Regno Unito", "text": "I segnali stradali nel Regno Unito sono regolati dal \"The Traffic Signs Regulations and General Directions 2002\" (Regolamento del Codice della strada inglese, modificato nel 2002) e sono installati lungo il ciglio della strada sul lato sinistro della carreggiata (vista la guida a sinistra di regola nell'isola). I segnali stradali britannici sono suddivisi in segnali di pericolo, di regolamentazione, per passaggi a livello, di indicazione, segnali per bus, biciclette e pedoni, segnaletica orizzontale, segnali di indicazione per strade principali e non, segnali di indicazione turistica, segnali per attivit\u00e0 turistiche, segnali di confine, segnali per autostrade e segnali temporanei.\nSe vi \u00e8 del testo nei segnali, questo \u00e8 in lingua inglese in ogni parte del Regno Unito, mentre ci possono essere dei pannelli complementari o scritte aggiuntive anche in dialetti locali. Nel Galles, molti segnali sono bilingui in inglese e in gallese.\nSegnali di pericolo.\nI segnali di pericolo nel Regno Unito hanno sfondo bianco ed una classica forma triangolare."}
{"id": "3778426", "revid": "228587", "url": "https://it.wikipedia.org/wiki?curid=3778426", "title": "Barone di Rio Branco", "text": ""}
{"id": "3778427", "revid": "486946", "url": "https://it.wikipedia.org/wiki?curid=3778427", "title": "Local Supercluster", "text": ""}
{"id": "3778428", "revid": "182396", "url": "https://it.wikipedia.org/wiki?curid=3778428", "title": "Albero genealogico degli Antonini", "text": ""}
{"id": "3778436", "revid": "124256948", "url": "https://it.wikipedia.org/wiki?curid=3778436", "title": "Acme (Washington)", "text": "Acme \u00e8 un \"census-designated place\" dello Stato di Washington negli Stati Uniti d'America. Acme \u00e8 situato nella Valle di South Fork, tra il nord della catena delle Cascate e il lago Whatcom. Nel censimento 2010 aveva 246 abitanti.\nSociet\u00e0.\nEvoluzione demografica.\nAl partire dal censimento del 2000, c'erano 263 persone, 82 famiglie e 66 famiglie che risiedono nel CDP."}
{"id": "3778444", "revid": "838137", "url": "https://it.wikipedia.org/wiki?curid=3778444", "title": "Processo di Poisson composto", "text": "In calcolo delle probabilit\u00e0, un processo di Poisson composto \u00e8 un processo stocastico a tempo continuo su formula_1 che compie dei salti la cui legge \u00e8 associata a quella di un processo di Poisson, ma la cui lunghezza \u00e8 determinata da una certa distribuzione scelta in precedenza.\nDefinizione.\nUn processo di Poisson composto formula_2 \u00e8 un processo stocastico definito da\nDove formula_4 \u00e8 un processo di Poisson di parametro \u03bb e formula_5 sono variabili aleatorie indipendenti su formula_1, tutte con la stessa distribuzione \"D\" indipendente da formula_7\nUn esempio pu\u00f2 chiarire il concetto: consideriamo il numero dei tifosi che arrivano allo stadio a bordo di autobus dedicati.\nformula_8 misura il numero dei tifosi pervenuti nel tempo formula_9,\nil processo di Poisson formula_10 conta il numero degli autobus giunti nel tempo formula_9 mentre la variabile formula_12 \u00e8 il numero dei tifosi che ogni autobus trasporta.\nLa quantit\u00e0 di tifosi trasportati da ogni autobus e il numero di autobus che arrivano sono variabili indipendenti, ciascuna con la propria distribuzione (che per il numero di autobus \u00e8 la distribuzione di Poisson).\nPropriet\u00e0.\ndove formula_16 \u00e8 la funzione generatrice dei momenti di \"D\""}
{"id": "3778448", "revid": "1305772", "url": "https://it.wikipedia.org/wiki?curid=3778448", "title": "Santa Maria &quot;Regina Pacis&quot; a Monte Verde", "text": ""}
{"id": "3778449", "revid": "1305772", "url": "https://it.wikipedia.org/wiki?curid=3778449", "title": "Santa Maria &quot;Regina Pacis&quot; in Ostia mare", "text": ""}
{"id": "3778450", "revid": "1305772", "url": "https://it.wikipedia.org/wiki?curid=3778450", "title": "Santa Maria Ausiliatrice in via Tuscolana", "text": ""}
{"id": "3778451", "revid": "394", "url": "https://it.wikipedia.org/wiki?curid=3778451", "title": "Santa Maria I (traghetto)", "text": ""}
{"id": "3778454", "revid": "18397", "url": "https://it.wikipedia.org/wiki?curid=3778454", "title": "Shaaman", "text": ""}
{"id": "3778460", "revid": "287204", "url": "https://it.wikipedia.org/wiki?curid=3778460", "title": "Gruppo Granero-Frioland", "text": "Il Gruppo Granero-Frioland (detto anche \"Gruppo del Monte Granero\") \u00e8 un massiccio montuoso delle Alpi del Monviso nelle Alpi Cozie. Si trova in Italia (Piemonte) ed in misura minore in Francia (Queyras). Prende il nome dal Monte Granero, che ne \u00e8 la montagna pi\u00f9 alta, e dal Frioland, ben visibile dalla pianura antistante.\nCaratteristiche.\nIl gruppo si sviluppa principalmente a cavallo dello spartiacque tra Val Pellice (a nord, nella Citt\u00e0 Metropolitana di Torino) e Valle Po (a sud, in provincia di Cuneo. La sua parte pi\u00f9 occidentale ricade per\u00f2 nel territorio francese del Queyras e appartiene al bacino del Guil (Alte Alpi). \nI suoi confini sono rappresentati a sud dal Colle delle Traversette e a nord dal Colle della Croce, che lo separano rispettivamente dal Gruppo del Monviso pd e dal gruppo Bucie-Cornour, quest'ultimo appartenente alle Alpi del Monginevro. Verso ovest \u00e8 limitato dal Guil mentre ad oriente il suo confine \u00e8 rappresentato dalla Pianura Padana. \nNella parte pi\u00f9 orientale, in corrispondenza della Punta Ostanetta, le montagne si aprono verso la pianura formando la Valle Infernotto, le cui acque sono raccolte dal Ghiandone.\nClassificazione.\nLa SOIUSA definisce il gruppo del Granero-Frioland come un gruppo alpino e vi attribuisce la seguente classificazione:\nSuddivisione.\nLa catena viene suddivisa in due sottogruppi:\nI due sottogruppi sono separati tra loro dal Colle della Gianna.\nRifugi alpini.\nPer favorire l'escursionismo e la salita alle vette il gruppo \u00e8 dotato dei seguenti rifugi alpini:\nSport invernali.\nNella parte nord-orientale del gruppo, in comune di Bagnolo Piemonte, \u00e8 situata la piccola stazione sciistica di Rucas, con una ventina di km di piste da discesa e tre anelli per lo sci di fondo.\nProtezione della natura.\nParte del gruppo montuoso ricade all'interno di due parchi naturali regionali: quello francese del Queyras e quello italiano del Po Cuneese; ulteriori aree situate in Val Pellice sono tutelate dall'Oasi faunistica del Barant e da altri SIC. "}
{"id": "3778462", "revid": "92723", "url": "https://it.wikipedia.org/wiki?curid=3778462", "title": "Ladislav Moln\u00e1r", "text": ""}
{"id": "3778465", "revid": "2033069", "url": "https://it.wikipedia.org/wiki?curid=3778465", "title": "Indirizzo permanente", "text": "Indirizzo permanente (\"77 Sunset Strip\") \u00e8 una serie televisiva statunitense in 206 episodi trasmessi per la prima volta nel corso di 6 stagioni dal 1958 al 1964.\nLa serie fu oggetto di una battaglia legale tra Roy Huggins e la Warner Brothers. La serie \u00e8 basata sui romanzi e racconti scritti da Huggins prima del suo arrivo alla Warner, ma, per una questione legale, fu dichiarata derivante dal film \"pilota\" \"Testimone oculare\" (\"Girl on the Run\"), un film per la televisione trasmesso nel 1958. \nTrama.\nLa serie ruota intorno a due detective privati di Los Angeles, entrambi ex agenti segreti: Stuart \"Stu\" Bailey, un personaggio che Huggins aveva creato nel 1946 nel suo romanzo \"The Double Take\" (che in seguito fu adattato nel film del 1948 \"Io non t'inganno, t'amo!\") e Jeff Spencer, un avvocato non-praticante. La sede del loro ufficio \u00e8 al 77 di Sunset Boulevard (colloquialmente nota come \"Sunset Strip\"), tra La Cienega Boulevard e l'Alta Loma Road. Suzanne, la bella segretaria francese, \u00e8 interpretata da Jacqueline Beer.\nIl supporto comico viene fornito dai personaggi di Roscoe (interpretato da Louis Quinn), e Gerald Lloyd \"Kookie\" Kookson III (interpretato da Edd Byrnes), un parcheggiatore dalla parlantina caratteristica, amante del rock and roll e aspirante investigatore privato. Byrnes era stato inizialmente introdotto come un serial killer nel \"pilot\" della serie, ma il suo personaggio si dimostr\u00f2 cos\u00ec popolare che fu reintrodotto in un nuovo ruolo nel corso della prima stagione.\nNonostante i tentativi di Huggins di dare alla serie un taglio drammatico, il tono degli episodi risulta leggero e caratterizzato da una forte componente di umorismo auto-ironico. Il personaggio di Kookie divent\u00f2 un fenomeno culturale, con le sue espressioni gergali come \"ginchy\" (\"cool\", \"meraviglioso\") e \"piling up Zs\" (\"andare a letto\"). In un episodio Kookie aiuta gli investigatori su un caso componendo una canzone e Edd Byrnes inizi\u00f2 una carriera di cantante con il singolo \"Kookie, Kookie, Lend Me Your Comb\", basata sulla sua pettinatura. Quando Byrnes reclam\u00f2 un ruolo pi\u00f9 ampio, e la produzione glielo neg\u00f2, l'attore lasci\u00f2 la serie, ma nel maggio del 1960 torn\u00f2 nelle vesti di un vero e proprio socio dall'impresa di investigazione. \nLa serie ebbe cos\u00ec tanto successo che la produzione gir\u00f2 diversi episodi fuori dagli schemi della televisione seriale dell'epoca. Uno degli episodi pi\u00f9 insoliti \u00e8 \"The Silent Caper\", del 1960, scritto da Roger Smith, senza alcun dialogo, da cui il titolo. Un altro episodio fuori linea, del 1961, \u00e8 \"Reserved For Mr. Bailey\", in cui Stuart, cio\u00e8 Efrem Zimbalist, \u00e8 solo in una citt\u00e0 fantasma, unico attore in tutto l'episodio (mai incluso nelle repliche in syndication).\nGuest star.\nCausa l'enorme successo della serie, furono molti gli attori e i personaggi del mondo dello spettacolo che si prestarono ad interpretare ruoli nel corso delle sei stagioni. Tra di essi anche attori gi\u00e0 pienamente affermati e stelle dello sport. Tra le guest star: William Shatner, Mary Tyler Moore, Shirley MacLaine, Robert Conrad, Dyan Cannon, Janet De Gore, Jay North, Connie Stevens, Adam West, Tuesday Weld, Marlo Thomas, Max Baer, Jr., Elizabeth Montgomery, Karen Steele, Randy Stuart, DeForest Kelley, Susan Oliver, Suzanne Storrs, Peter Breck, Roger Moore, Donna Douglas, Troy Donahue, Ellen Burstyn, Chad Everett, Gena Rowlands, Cloris Leachman, Eve McVeagh, Diane Ladd, Fay Wray, Francis X. Bushman, Liliane Montevecchi, Keenan Wynn, Ida Lupino, Rolfe Sedan, Jim Backus, Billie Burke, Buddy Ebsen, George Jessel, Peter Lorre, Burgess Meredith, Nick Adams e Roy Roberts.\nProduzione.\nLa serie fu prodotta da Warner Bros. Television e girata negli studios della Warner Brothers a Burbank in California. Il titolo di lavorazione fu \"Sunset 77\". La canzone della serie fu pubblicata nel 1959 e divenne una \"top ten\" nella classifica di \"Billboard\".\nRegisti.\nTra i registi della serie sono accreditati: \nDistribuzione.\nLa serie fu trasmessa negli Stati Uniti dal 1958 al 1964 sulla rete televisiva ABC.\nAlcune delle uscite internazionali sono state:\nProgetto del \"remake\".\nTrentuno anni dopo la fine serie, la Warner Bros. propose un \"revival\" di \"77 Sunset Strip\" con un \"pilot\" di un'ora per una nuova serie sulla WB Television. Uno dei ruoli principali nella nuova versione fu affidato a Vince Vaughn. 25 minuti riprese per il \"pilot\" furono girate nella primavera del 1995, ma, nonostante alcuni tentativi di finalizzazione per la messa in onda nella stagione 1995-1996, il progetto non super\u00f2 la fase di test."}
{"id": "3778466", "revid": "46931", "url": "https://it.wikipedia.org/wiki?curid=3778466", "title": "77 Sunset Strip", "text": ""}
{"id": "3778469", "revid": "767487", "url": "https://it.wikipedia.org/wiki?curid=3778469", "title": "Past Lies", "text": "Past Lies \u00e8 un film del 2008 diretto da Terry Ingram.\nTrama.\nLa nuova vita tranquilla di Kim, madre del figlio meraviglioso Jacob e moglie del ricco curatore di un museo Harry, viene sconvolta dall'arrivo di due agenti dell'FBI. Questi la informano che il suo ex marito Lawrence \u00e8 appena uscito di prigione e si \u00e8 messo subito sulle sue tracce. I due pensano inoltre che Lawrence cercher\u00e0 presto di mettersi in contatto con la sua ex moglie. Cos\u00ec, per evitare che accada qualcosa di male alla sua famiglia, gli agenti le dicono che dovr\u00e0 accettare qualsiasi cosa che Lawrence le proporr\u00e0 e stare al gioco. In questo modo l'FBI potr\u00e0 arrestarlo e Kim potr\u00e0 continuare a vivere la sua vita perfetta. La donna all'inizio \u00e8 titubante nell'accettare la proposta dell'FBI ma, quando Lawrence, dopo averla incontrata in un parco, la ricatta dicendole che, se non far\u00e0 ci\u00f2 che lui vuole, riveler\u00e0 alla sua nuova famiglia ed ai suoi nuovi vicini che Kim, in realt\u00e0, in passato era una criminale, rapinatrice di banche e complice del suo ex marito, sar\u00e0 costretta ad accettare e compiere un ultimo furto nel museo dove lavora Harry."}
{"id": "3778472", "revid": "599013", "url": "https://it.wikipedia.org/wiki?curid=3778472", "title": "Imre Rapp", "text": ""}
{"id": "3778479", "revid": "599013", "url": "https://it.wikipedia.org/wiki?curid=3778479", "title": "Istv\u00e1n Sz\u0151ke", "text": ""}
{"id": "3778482", "revid": "339392", "url": "https://it.wikipedia.org/wiki?curid=3778482", "title": "Efrem Zimbalist Jr", "text": ""}
{"id": "3778483", "revid": "287204", "url": "https://it.wikipedia.org/wiki?curid=3778483", "title": "Istvan Szoke", "text": ""}
{"id": "3778490", "revid": "125746263", "url": "https://it.wikipedia.org/wiki?curid=3778490", "title": "Marshal Law", "text": "Marshal Law \u00e8 un fumetto inglese di supereroi creato da Pat Mills e Kevin O'Neill. Uno dei primi personaggi di propriet\u00e0 degli autori per una grande casa editrice, venne prima pubblicata dalla Epic Comics nel 1987 e in Italia dalla Play Press. La serie \u00e8 una satira sul genere dei supereroi e di specifici personaggi in particolare.\nStoria di pubblicazione.\nMarshal Law inizi\u00f2 in Epic Comics nell'Ottobre 1987 in una miniserie di sei numeri. La serie si \u00e8 rivelata popolare anche se ha sofferto di ritardi di spedizione, e venne seguita dal one-shot Marshal Law Takes Manhattan dove i personaggi della Marvel vengono parodiati in maniera spietata.\nNel 1991, Mills e O'Neill portarono il personaggio alla Apocalypse Comics per uno special e poi per una serie principale sul settimanale \"Toxic!\". Quest'ultimo ebbe vita breve e la Apocalypse Comics and\u00f2 in bancarotta nel 1992, lasciando incompiuta la nuova serie di storie. Mills e O'Neill portarono Marshal Law alla Dark Horse Comics dove la storia iniziata in \"Toxic!\" venne completata nel 1992. Lo stesso anno vide il personaggio tornare momentaneamente alla Epic Comics per una miniserie di due numeri dove affrontava Pinhead di Hellraiser.\nL'anno seguente Marshal Law apparve in vari cross over con personaggi come Savage Dragon e The Mask. Nell'anno 2000 Mills e O'Neill trasferirono il personaggio a Cool Beans World, un sito internet che conteneva i lavori di Simon Bisley. Qui apparvero storie di Marshal Law intitolate \"The Day Of The Dead\" e \"Cloak Of Evil\"; il sito chiuse nel 2002. Nel 2015 Marshal law venne messo anche nei diritti DC COMICS e definendolo il primissimo fumetto dei super eroi carogna della DC COMICS che doveva essere the boys quando era della wildstorm e asllafine la black label DC Marshal law e stato messo nel 2018\nTrama.\nL'omonimo protagonista, Marshal Law, \u00e8 il \"cacciatore di supereroi\" (detto anche \"Cape Killer\") con superpoteri al servizio del governo nella citt\u00e0 di San Futuro, una metropoli costruita sulle rovine di San Francisco distrutta da un terremoto. Il lavoro di Law consiste nell'uccidere supereroi impazziti, il che lo fa con estremo piacere. Aiutato dal ragazzo sulla sedia a rotelle Danny e dall'enorme, ma ben educato, Kiloton, Marshal opera da un distretto di polizia segreto nascosto sotto la citt\u00e0, dispensando una giustizia abbastanza brutale per tenere in riga gli individui dotati di superpoteri e salvaguardare i comuni cittadini.\nL'identit\u00e0 segreta di Marshal Law \u00e8 Joe Gilmore, un ex supersoldato consumato da un odio nei confronti di s\u00e9 stesso per essere un supereroe. In questo mondo, i supereroi sono comuni grazie a l'ingegneria genetica a cui si \u00e8 sottoposta parte delle forze armate statunitensi. Ma mentre i loro corpi sono diventati potenti, le loro menti sono rimaste identiche a prima e, in molti casi, l'incapacit\u00e0 di provare dolore porta gli individui a compensare infliggendo dolore agli altri. Una psicosi di vari gradi \u00e8 un comune effetto collaterale e alcuni individui sviluppano super poteri incontrollabili.\nLa trama della prima miniserie si svolge attraverso i tentativi di Law di smascherare Sleepman, un serial killer che uccide le donne che si vestono come Celeste, la fidanzata di Public Spirit. Marshal Law, che considera Public Spirit come il monumento per tutto ci\u00f2 che \u00e8 fraudolento e ipocrita nei supereroi, sospetta che lo stesso Spirit sia il responsabile dei crimini di Sleepman; senza prove, comunque, il colpevole rimane impunito fino a una sorprendente rivelazione da una ex supereroina che dimostra che i sospetti di Marshal non sono cos\u00ec distanti dalla realt\u00e0."}
{"id": "3778491", "revid": "767487", "url": "https://it.wikipedia.org/wiki?curid=3778491", "title": "P\u00e9ter Juh\u00e1sz", "text": "Carriera.\nPrese parte con la sua Nazionale alle Olimpiadi del 1972 e vi ottenne una medaglia d'argento."}
{"id": "3778494", "revid": "287204", "url": "https://it.wikipedia.org/wiki?curid=3778494", "title": "Peter Juhasz", "text": ""}
{"id": "3778502", "revid": "599013", "url": "https://it.wikipedia.org/wiki?curid=3778502", "title": "Istv\u00e1n Juh\u00e1sz", "text": ""}
{"id": "3778504", "revid": "287204", "url": "https://it.wikipedia.org/wiki?curid=3778504", "title": "Istvan Juhasz", "text": ""}
{"id": "3778506", "revid": "599013", "url": "https://it.wikipedia.org/wiki?curid=3778506", "title": "Bal\u00e1zs Moln\u00e1r", "text": ""}
{"id": "3778511", "revid": "767487", "url": "https://it.wikipedia.org/wiki?curid=3778511", "title": "S\u00e1ndor Z\u00e1mb\u00f3", "text": ""}
{"id": "3778512", "revid": "439868", "url": "https://it.wikipedia.org/wiki?curid=3778512", "title": "Blanco Encalada", "text": "La Blanco Encalada era una fregata corazzata costruito dalla Earle Shipbuilding Co. in Inghilterra per la Marina militare cilena nel 1875, insieme alla gemella e capoclasse \"Almirante Cochrane\". Era soprannominata \"El Blanco\". Ha partecipato attivamente alla guerra del Pacifico, la sua azione pi\u00f9 importante fu la cattura del monitore peruviano \"Hu\u00e1scar\" durante la battaglia di Angamos. La \"Blanco\" faceva parte delle forze del Congresso che portarono alla caduta del presidente Jos\u00e9 Manuel Balmaceda nella guerra civile cilena del 1891. Fu affondata durante quel conflitto il 23 aprile 1891, diventando la prima nave da guerra ad essere affondata da un siluro semovente.\nCostruzione.\nNel 1871, il presidente del Cile, Federico Err\u00e1zuriz Za\u00f1artu, promosse un progetto di legge per autorizzare la costruzione di due fregate corazzate con uno stanziamento di 2\u00a0000\u00a0000 di pesos.\nCostruita presso Earle`s Shipbuilding Co, Hull, Yorkshire, nel Regno Unito, inizialmente doveva chiamarsi Valpara\u00edso, ma una volta entrata in servizio il 15 settembre 1876 venne ribattezzata in onore del defunto presidente ed ammiraglio Manuel Blanco Encalada. Le sue 3.540 t offrivano alloggio all'equipaggio di 300 marinai ed una discreta autonomia di 1200 miglia ed il suo armamento era completato da uno sperone a prua. Oltre alle 6 caldaie che muovevano due eliche quadripala da 4,8 m (15\u00a0ft 9 in) di diametro e 4,72 m (15\u00a0ft 6 in) di passo, la nave aveva anche alberi velici.\nNel gennaio del 1878, il presidente An\u00edbal Pinto incaric\u00f2 il ministro plenipotenziario in Europa Alberto Blest Gana della tentata vendita delle due unit\u00e0 in vista del perfezionamento del trattato di alleanza tra Bolivia e Per\u00f9 che indirettamente coinvolgeva anche il Cile, per alleviare con denaro fresco la crisi economica che aveva colpito il paese. Per incarico di Blest Ganga, il progettista delle navi, E.J. Reed, offr\u00ec alla Gran Bretagna l'unit\u00e0 gemella, la \"Almirante Cochrane\" per 220.000 sterline, ma senza destare interesse, dopo di che venne proposta alla Russia la vendita di entrambe le navi col medesimo risultato.\nStoria.\nLa \"Blanco\" partecip\u00f2 come ammiraglia alla Guerra del Pac\u00edfico (1879-1883), le sue prime azioni al comando dell'ammiraglio Juan Williams Rebolledo, furono la partecipazione al blocco del porto di Iquique e alla fallita spedizione al porto del Callao. Successivamente, la \"Blanco\" diede la caccia senza esito al monitore peruviano Hu\u00e1scar. La incapacit\u00e0 di Williams a mettere fine alle cosiddette \"scorrerie dello Hu\u00e1scar\" lo costrinse a dare le dimissioni, anche se la causa principale della mancanza di un combattimento decisivo contro lo \"Hu\u00e1scar\" \u00e8 il cattivo stato delle macchine e delle caldaie del \"Blanco\" e alla perizia del comandante della nave peruviana.\nDopo il cambio nel comando ed una serie di lavori di manutenzione ad entrambe le navi della classe, lo Huascar venne catturato nella battaglia navale di Angamos l'8 ottobre 1879, e nella circostanza trov\u00f2 la morte Miguel Grau Seminario, eroe nazionale peruviano.\nNella Guerra Civile cilena del 1891, la nave si schier\u00f2 col suo equipaggio dalla parte delle forze che sostenevano il parlamento contro il presidente Balmaceda, e dopo essere stato bombardato dai forti di Valpara\u00edso, fedeli a quest'ultimo, appoggi\u00f2 le forze terrestri nei combattimenti di San Francisco de Huara (15 - 17 febbraio) e della Aduana de Iquique (19 febbraio). Il 23 aprile la nave venne affrontata dalle torpediniere \"Almirante Lynch\" e \"Almirante Condell\" nel porto di Caldera e fatto segno ad una salva di sei siluri Whitehead, uno dei quali colp\u00ec la nave, non dotata di compartimenti stagni, provocandone l'affondamento nel giro di minuti."}
{"id": "3778516", "revid": "287204", "url": "https://it.wikipedia.org/wiki?curid=3778516", "title": "Sandor Zambo", "text": ""}
{"id": "3778528", "revid": "767487", "url": "https://it.wikipedia.org/wiki?curid=3778528", "title": "Lajos Kocsis", "text": ""}
{"id": "3778530", "revid": "300067", "url": "https://it.wikipedia.org/wiki?curid=3778530", "title": "Draft WNBA 2000", "text": "Il Draft WNBA 2000 fu il quarto draft tenuto dalla WNBA e si svolse in due fasi.\nNella prima (15 dicembre 1999) si tenne un \"expansion draft\", a vantaggio delle 4 squadre appena entrate nella lega. Nella seconda (25 aprile 2000) si svolse il draft vero e proprio."}
{"id": "3778535", "revid": "599013", "url": "https://it.wikipedia.org/wiki?curid=3778535", "title": "Emilio Fizel", "text": "Caratteristiche tecniche.\nGiocava come centravanti.\nCarriera.\nClub.\nFizel gioc\u00f2 la sua prima annata nel calcio professionistico con il Quilmes: in due stagioni in seconda serie gioc\u00f2 3 partite (rispettivamente 1 nel 1940 e 2 nel 1941). Nel 1944 pass\u00f2 al San Lorenzo, in massima serie: esord\u00ec il 7 maggio 1944 contro il Boca Juniors. Con la formazione rosso-blu tenne una elevata media realizzativa (0,63), giocando 19 partite nella Primera Divisi\u00f3n 1944. Nel 1946 fu ceduto al Gimnasia di La Plata, e torn\u00f2 dunque in seconda serie: con la nuova divisa esord\u00ec 6 aprile 1946 contro il Talleres realizz\u00f2 molte reti, 50 in due stagioni (di cui 5 contro il Tiro Federal il 29 settembre 1946), e contribu\u00ec alla vittoria in Primera B nel 1947. Fu poi acquistato dal River Plate: in tre stagioni, dal 1948 al 1950, scese in campo per 25 volte, segnando 15 gol. Dal River pass\u00f2 al Nacional di Montevideo: questa fu la sua prima esperienza all'estero. In Uruguay realizz\u00f2 7 gol. Lasciato il Nacional, giunse in Messico nel marzo 1954, firmando per l'Am\u00e9rica di Citt\u00e0 del Messico. In quello stesso anno si rese determinante per la vittoria in Copa M\u00e9xico, ottenuta ai tiri di rigore contro il Chivas di Guadalajara. Gioc\u00f2 anche in due edizioni del Campe\u00f3n de Campeones, la supercoppa del Messico, perdendo quella del 1954 e vincendo quella del 1955."}
{"id": "3778537", "revid": "767487", "url": "https://it.wikipedia.org/wiki?curid=3778537", "title": "Tibor F\u00e1bi\u00e1n", "text": ""}
{"id": "3778540", "revid": "287204", "url": "https://it.wikipedia.org/wiki?curid=3778540", "title": "Tibor Fabian", "text": ""}
{"id": "3778544", "revid": "729019", "url": "https://it.wikipedia.org/wiki?curid=3778544", "title": "Isola di Lamont", "text": "L'isola di Lamont (in russo: \u041b\u0430\u043c\u043e\u043d, \"Lamon\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Lamont \u00e8 la pi\u00f9 meridionale delle isole della Terra di Francesco Giuseppe; si trova nel mare di Barents, 12 km a sud dell'isola di Wilczek. Ha una lunghezza di 1,3 km e un'altezza massima di 21 m s.l.m.\nLe acque costiere raggiungono una profondit\u00e0 di 20 metri.\nStoria.\nL'isola prende il nome dall'esploratore scozzese James Lamont."}
{"id": "3778547", "revid": "1305887", "url": "https://it.wikipedia.org/wiki?curid=3778547", "title": "Duplex (disambigua)", "text": ""}
{"id": "3778550", "revid": "1442080", "url": "https://it.wikipedia.org/wiki?curid=3778550", "title": "Open di Zurigo 2001 - Singolare", "text": "Il singolare del torneo di tennis Open di Zurigo 2001, facente parte del WTA Tour 2001, ha avuto come vincitrice Lindsay Davenport che ha battuto in finale Jelena Doki\u0107 6-3, 6-1."}
{"id": "3778551", "revid": "287204", "url": "https://it.wikipedia.org/wiki?curid=3778551", "title": "Stark (romanzo)", "text": ""}
{"id": "3778558", "revid": "824274", "url": "https://it.wikipedia.org/wiki?curid=3778558", "title": "WTA Bratislava 2001 - Singolare", "text": "Il singolare del torneo di tennis WTA Bratislava 2001, facente parte del WTA Tour 2001, ha avuto come vincitrice Rita Grande che ha battuto in finale Martina Such\u00e1 6-1, 6-1."}
{"id": "3778559", "revid": "834", "url": "https://it.wikipedia.org/wiki?curid=3778559", "title": "The Sunbird", "text": ""}
{"id": "3778562", "revid": "729019", "url": "https://it.wikipedia.org/wiki?curid=3778562", "title": "Henry Blackwood", "text": "Biografia.\nI primi anni di servizio.\nBlackwood era il quarto figlio di Sir John Blackwood, II baronetto, di Ballyleidy (localit\u00e0 poi rinominata Clandeboye), Contea di Down, e di Dorcas Blackwood, I baronessa Dufferin e Claneboye. Nell'aprile 1781 egli entr\u00f2 nella Royal Navy come volontario a bordo della fregata HMS \"Artois\", con capitano John MacBride, e con essa fu presente alla Battaglia di Dogger Bank.\nPromosso luogotenente (3 novembre 1790), comandante (6 luglio 1794) e capitano (2 giugno 1795), venne quindi nominato alla fregata HMS \"Brilliant\", con 28 cannoni a carico. Gi\u00e0 all'inizio del 1798 la \"Brilliant\" venne inviata in mare aperto sotto la supervisione dell'ammiraglio Waldegrave verso le stazioni d'appoggio nel Nuovo Mondo ed il 26 luglio di quell'anno, mentre si trovava presso la baia di Santa Cruz, venne attaccata da due fregate francesi di maggiori dimensioni. Con ammirabile coraggio e prontezza d'animo oltre che destrezza ed esperienza militare, Blackwood riusc\u00ec a fugare lo scontro e a fuggire sebbene tale condotta fosse stata duramente criticata a quel tempo.\nGi\u00e0 all'inizio del 1799 la \"Brilliant\" fece nuovamente ritorno in Inghilterra e Blackwood venne nominato al comando della fregata HMS \"Penelope\", con 36 cannoni, con la quale dopo alcuni mesi di servizio nel Canale della Manica, venne inviato nel Mediterraneo a salvaguardare le coste dell'Isola di Malta.\nNella notte del 30 marzo 1800 la \"Guillaume Tell\", di 80 cannoni, grazie ad una leggera nebbia e alla grande oscurit\u00e0, riusc\u00ec a penetrare nell'area del porto. Superata la \"Penelope\", subito Blackwood diede l'ordine di inseguirla e raggiuntala le venne intimato di fermarsi. Proseguendo, ed avvalendosi della resistenza della \"Lion\", di 64 cannoni, e della \"Foudroyant\", di 80 cannoni, cerc\u00f2 di opporsi alle forze inglesi, dovendo per\u00f2 capitolare poco dopo. L'ammiraglio Horatio Nelson scriveva da Palermo (5 aprile 1800) a Blackwood in persona: 'Vi \u00e8 una simpatia che lega gli uomini insieme e cementa le loro amicizie senza che questi si conoscano? Se essa esiste (e io credi di si cos\u00ec come si manifesta tra voi e me), io penso di esservi amico prima di conoscervi. La vostra condotta e la fermezza del vostro carattere dimostrato nelle ultime gloriose azioni vi precedono. Grazie e dite tutto questo anche ai vostri ufficiali e marinai'.\nIl comando della HMS \"Euryalus\".\nNell'aprile del 1803 Blackwood venne nominato al comando della \"Euryalus\", di 36 cannoni. Durante i successivi due anni egli venne impiegato sulla costa dell'Irlanda e nel Canale della Manica e nel luglio del 1805 venne inviato come osservatore dei movimenti della flotta alleata di Pierre-Charles Villeneuve dopo la sua sconfitta da parte di Sir Robert Calder. Al suo ritorno con la notizia che Villeneuve si era recato a Cadice, egli si ferm\u00f2 a Londra per incontrare Nelson e insieme si recarono all'Ammiragliato per ricevere le istruzioni finali per prendere il comando della flotta senza esitazioni. Blackwood con \"Euryalus\", accompagn\u00f2 Nelson a Cadice e venne nominato a comando di uno squadrone con l'incarico di mantenere l'ammiraglio informato di qualsiasi movimento nemico. Gli venne offerta una nave di linea ma egli prefer\u00ec rimanere sulla \"Euryalus\". Blackwood vedendo le mosse del nemico non ebbe pi\u00f9 dubbi e la mattina della Battaglia di Trafalgar (21 ottobre), scrivendo alla moglie, aggiunse: 'Ho appena fatto il segnale alla \"Victory\".' Questo segnale venne inviato alle sei di mattina e da quel momento sino al mezzogiorno, Blackwood rimase a bordo per ricevere le ultime informazioni dell'ammiraglio assieme al capitano Hardy. Secondo le testimonianze Nelson disse allo stesso Blackwood. 'Dio vi benedica, Blackwood, potrei non potervi pi\u00f9 parlare'. Immediatamente dopo la battaglia che si tenne in seguito, Collingwood ospit\u00f2 le bandiere strappate al nemico a bordo della \"Queen\" e la \"Euryalus\" venne inviata in patria col dispaccio della vittoria dello scontro e con l'ammiraglio francese Pierre-Charles de Villeneuve fatto prigioniero. Blackwood sbarc\u00f2 a Falmouth e fu uno ei primi messaggeri a usare la Trafalgar Way per inviare dei dispacci all'Ammiragliato di Londra. Egli si trovava ancora in Inghilterra in occasione dei funerali di lord Nelson l'8 gennaio 1806, occasione nella quale venne chiamato a sostenere la bara dell'amico in vece dell'ammiraglio di flotta Sir Sir Peter Parker, ormai anziano.\nLa perdita della HMS \"Ajax\".\nNel 1807, mentre si trovava al comando della HMS \"Ajax\" presso lo stretto dei Dardanelli sotto il comando dell'ammiraglio Sir John Duckworth, il suo vascello accidentalmente prese fuoco, causano la perdita della nave e dei 252 marinai. Questa \u00e8 ancora oggi considerata una delle pi\u00f9 grandi tragedie della marina militare inglese nella sua storia. Blackwood riusc\u00ec a salvarsi galleggiando aggrappato ad un albero per un'ora prima di venire salvato dalla HMS \"Canopus\".\nIl comando della HMS \"Warspite\".\nPassato in giudizio per la perdita della HMS \"Ajax\" e dopo esserne uscito assolto per mancanza di colpa, Blackwood ottenne il comando della HMS \"Warspite\" a bordo della quale si trovava anche suo nipote Price Blackwood, IV barone Dufferin e Claneboye. Al comando della nuova imbarcazione egli navig\u00f2 nel Mare del Nord e successivamente nel Canale della Manica, ricevendo il comando di un piccolo squadrone durante il blocco di Tolone del 1810. La nave sub\u00ec alcuni danni ma torn\u00f2 in perfetta forma a partire dal 1812, ritornando a prestare servizio nella Manica oltre a supportare i blocchi di Brest e Rochfort durante un viaggio che tocc\u00f2 le tappe di Vlissingen, Paesi Bassi, Douarnenez, Francia, area basca, Francia, Cawsand e Cornovaglia.\nUno dei suoi sottoposti, James Cheape, descriveva in quel periodo Blackwood come un comandante amante della disciplina e dell'ordine. Ad ogni modo Cheape descrisse il conflitto tra Blackwood e lord Keith quando nel novembre del 1813, lord Melville aveva ordinato una linea di battaglia per le \"Western Islands\", e voleva che la \"Warspite\" venisse inclusa tra le navi delle operazioni. Lord Keith, ad ogni modo, avvis\u00f2 il capitano Blackwood \"che era impossibile inviarlo per non trascurare i suoi impegni\" e vi invi\u00f2 pertanto la nave del capitano West, suo amico. Il capitano Blackwood invi\u00f2 quindi una lettera privata a lord Keith ritenendo che la \"Warspite\" avesse la precedenza su qualsiasi altra nave. Questo caus\u00f2 le dimissioni immediate di Blackwood dal comando dopo sei anni di servizio continuo.\nLa nomina a Contrammiraglio e gli ultimi anni.\nIl 4 giugno 1814 Blackwood ottenne la promozione al rango di Contrammiraglio e nel settembre di quello stesso anno venne creato Baronetto \"della Marina\" per la sua brillante condotta che spinse molti reali d'Europa a rivolgere uno sguardo benevolo all'Inghilterra dopo la sconfitta di Napoleone. Nell'agosto del 1819 venne nominato Cavaliere Compagno dell'Ordine del Bagno e nominato comandante in capo nelle Indie Orientali pur subendo un naufragio nella \"Leander\" sulla via per raggiungere le coste di Madeira e facendo ritorno alla sua stazione nel dicembre del 1822. Nel maggio del 1825 divenne Vice Ammiraglio, e dal 1827 al 1830 fu comandante in capo della Nore.\nMor\u00ec di tifo o di scarlattina il 17 dicembre 1832 a Ballyleidy, gi\u00e0 residenza di suo fratello maggiore, il barone Dufferin e Clanboye.\nIn suo onore rimane ancora oggi il fiume Blackwood, in Australia."}
{"id": "3778563", "revid": "1782831", "url": "https://it.wikipedia.org/wiki?curid=3778563", "title": "Tarantula", "text": ""}
{"id": "3778565", "revid": "247222", "url": "https://it.wikipedia.org/wiki?curid=3778565", "title": "One Shot '90", "text": ""}
{"id": "3778572", "revid": "1442080", "url": "https://it.wikipedia.org/wiki?curid=3778572", "title": "Generali Ladies Linz 2001 - Singolare", "text": "Il singolare del torneo di tennis Generali Ladies Linz 2001, facente parte del WTA Tour 2001, ha avuto come vincitrice Lindsay Davenport che ha battuto in finale Jelena Doki\u0107 6-4, 6-1."}
{"id": "3778573", "revid": "287204", "url": "https://it.wikipedia.org/wiki?curid=3778573", "title": "Tarantula (fumetto)", "text": ""}
{"id": "3778574", "revid": "287204", "url": "https://it.wikipedia.org/wiki?curid=3778574", "title": "Tarantula (album)", "text": ""}
{"id": "3778575", "revid": "287204", "url": "https://it.wikipedia.org/wiki?curid=3778575", "title": "Tarantula (brano musicale)", "text": ""}
{"id": "3778577", "revid": "287204", "url": "https://it.wikipedia.org/wiki?curid=3778577", "title": "Fortis Championships Luxembourg 2001 - Singolare", "text": "Il singolare del torneo di tennis Fortis Championships Luxembourg 2001, facente parte del WTA Tour 2001, ha avuto come vincitrice Kim Clijsters che ha battuto in finale Lisa Raymond 6-2, 6-2."}
{"id": "3778580", "revid": "599013", "url": "https://it.wikipedia.org/wiki?curid=3778580", "title": "Birgit Eggert", "text": "Carriera.\nCon la ha disputato i Campionati mondiali del 1998 e tre edizioni dei Campionati europei (1995, 1997, 1999)."}
{"id": "3778581", "revid": "300067", "url": "https://it.wikipedia.org/wiki?curid=3778581", "title": "Birgit Menz", "text": ""}
{"id": "3778585", "revid": "599013", "url": "https://it.wikipedia.org/wiki?curid=3778585", "title": "Pattaya Women's Open 2001 - Singolare", "text": "Il singolare del torneo di tennis Pattaya Women's Open 2001, facente parte del WTA Tour 2001, ha avuto come vincitrice Patty Schnyder che ha battuto in finale Henrieta Nagyov\u00e1 6-0, 6-4."}
{"id": "3778586", "revid": "287204", "url": "https://it.wikipedia.org/wiki?curid=3778586", "title": "Tarantola (romanzo)", "text": ""}
{"id": "3778588", "revid": "599013", "url": "https://it.wikipedia.org/wiki?curid=3778588", "title": "Martina Kehrenberg", "text": "Carriera.\nCon la ha disputato i Campionati mondiali del 1998 e tre edizioni dei Campionati europei (1995, 1997, 1999)."}
{"id": "3778597", "revid": "1442080", "url": "https://it.wikipedia.org/wiki?curid=3778597", "title": "Thalgo Australian Women's Hardcourts 2000 - Singolare", "text": "Il singolare del torneo di tennis Thalgo Australian Women's Hardcourts 2000, facente parte del WTA Tour 2000, ha avuto come vincitrice Silvija Talaja che ha battuto in finale Conchita Mart\u00ednez 6-0, 0-6, 6-4."}
{"id": "3778599", "revid": "1305772", "url": "https://it.wikipedia.org/wiki?curid=3778599", "title": "Terzo grado", "text": ""}
{"id": "3778601", "revid": "88740", "url": "https://it.wikipedia.org/wiki?curid=3778601", "title": "Santulo", "text": "Agiografia e miracoli.\nSan Santulo \u00e8 un santo di cui parla San Gregorio Magno nel capitolo XXXVII del terzo libro del Dialogorum Libri.\nSantulo, prete di Norcia, conosceva personalmente Gregorio ed era solito recarsi presso di lui ogni anno.\nParlando di Santulo, Gregorio riferisce di tre miracoli.\nRiguardo al primo egli narra che, mentre dei Longobardi stavano spremendo olive per farne olio, nella contrada di Norcia, Santulo si present\u00f2 a loro con un otre vuoto affinch\u00e9 essi glielo riempissero, ma essi, che non erano riusciti in quel giorno a ricavare molto olio, lo trattarono con molta villania.\nMa Santulo rispose loro: \u201cCredetemi, fate ci\u00f2 che vi dico: riempitemi quest'otre e a voi ritorner\u00e0 in bene\u201d.\nTuttavia, poich\u00e9 i Longobardi continuavano a non ottenere olio e nonostante ci\u00f2 Santulo si mostrava insistente, essi lo trattarono in maniera ancor pi\u00f9 villana.\nAllora l'uomo di Dio Santulo, vedendo che da quelle ulive non usciva olio, fece portare dell'acqua e, dopo averla benedetta alla presenza di tutti, la vers\u00f2 nella pila in cui si frangevano le olive.\nSubito si ricav\u00f2 una quantit\u00e0 tale di olio che i Longobardi ne riempirono tutti i loro vaselli e l'otre di Santulo.\nRelativamente al secondo miracolo, Gregorio narra che Santulo, volendo riedificare la chiesa di San Lorenzo martire, la quale era stata disfatta dai Longobardi, condusse molti maestri e lavoratori a sue spese.\nAccadde che i lavoratori, non avendo di che mangiare, si lamentavano dicendo di non avere le forze per lavorare senza nutrirsi.\nSantulo rispose loro che avrebbe provveduto a trovargli di che mangiare.\nSantulo, giunto ad un forno della contrada ove delle donne avevano cotto del pane, guard\u00f2 dentro per vedere se vi fosse rimasto del pane.\nSantulo, vedendo un pane bianco estremamente grande lo prese e, dopo aver girato per la contrada chiedendo di chi fosse quel pane, essendosi accertato che non apparteneva a nessuno, si present\u00f2 ai suoi maestri ammonendoli di ringraziare Dio che aveva loro provveduto ed estrasse il pane.\nDopo che essi furono sazi, Santulo port\u00f2 via pi\u00f9 pezzi di pane di quanto non fosse stato il pane intero e il pane bast\u00f2 miracolosamente dieci giorni a tutti quei maestri.\nQuanto al terzo miracolo, Gregorio narra che i Longobardi avevano catturato un diacono e pensavano di ucciderlo.\nPertanto, giunta la sera, Santulo si present\u00f2 ai Longobardi e chiese loro di risparmiare la vita al diacono, ma essi si rifiutarono.\nCos\u00ec Santulo domand\u00f2 che gli consegnassero in guardia il suddetto diacono.\nEssi acconsentirono a patto che se il diacono fosse fuggito Santulo sarebbe morto in sua vece.\nVerso mezzanotte Santulo disse al diacono di fuggire e, poich\u00e9 egli, memore del patto di Santulo coi Longobardi, si rifiutava di scappare, profer\u00ec al diacono che i Longobardi avrebbero potuto fare a lui (a Santulo) quanto Dio avrebbe loro permesso.\nIl mattino seguente i Longobardi, dopo aver saputo della fuga del diacono, offrirono a Santulo di scegliere in quale modo morire.\nMa Santulo rispose: \u201dSono nelle mani di Dio: uccidetemi di quella morte che Dio vi permetter\u00e0\u201d.\nI Longobardi, poich\u00e9 Santulo era noto e godeva di grande reverenza, decisero di decapitarlo.\nTutti i Longobardi della contrada, come uomini crudeli che si dilettavano di veder spargere sangue, si recarono l\u00e0 per vedere la morte di Santulo.\nSantulo domand\u00f2 di poter pregare per un poco ed i Longobardi glielo concessero.\nTuttavia, poich\u00e9 egli si dilungava nelle orazioni pi\u00f9 di quanto essi volevano, lo percossero con calci e gli dissero di inginocchiarsi e difendersi il capo.\nSi diceva che Santulo, guardando la spada sguainata in mano a colui che lo doveva decapitare, or\u00f2:\u201dSan Giovanni, tienila\u201d.\nAllora, il carnefice rizz\u00f2 il braccio ma per divino miracolo non pot\u00e9 piegarlo.\nVedendo ci\u00f2, i Longobardi cominciarono ad avere grande reverenza e timore verso il servo di Dio Santulo.\nSantulo, poich\u00e9 i Longobardi lo pregavano di sanare il braccio di quel carnefice, rispose che avrebbe pregato per lui solo se egli avrebbe giurato di non uccidere mai pi\u00f9 alcun cristiano.\nQuando egli lo ebbe giurato, Santulo gli disse:\u201dInchina il braccio\u201d; ed egli lo pieg\u00f2; poi aggiunse:\u201drimetti la spada nel fodero\u201d.\nA questo punto i Longobardi incominciarono ad offrirgli molto bestiame che avevano rubato per la contrada.\nMa Santulo, sapendo che a Dio non piace sacrificio di rapina, rifiut\u00f2 la predetta offerta e chiese che fossero liberati i prigionieri che avevano catturato per la contrada.\nCi\u00f2 gli fu concesso.\nCos\u00ec per divina dispensazione avvenne che, offrendosi uno a morte, per uno molti furono liberati da morte.\n\u00c8 certo che il predetto Santulo venerabile non sapeva ancora ben leggere n\u00e9 molto sottilmente intendere i comandamenti della legge, ma per il fatto che la carit\u00e0 \u00e8 fine della legge come dice San Paolo, tutta la legge osserv\u00f2 amando il prossimo.\nCulto.\nRiguardo alla data della morte e alla collocazione delle reliquie, il Patrizi Forti, storiografo nursino, scrive:\u201d Santolo placidamente spirava in questa citt\u00e0 a 15 dicembre dell'anno 600 circa dell'E.C., e credesi che il suo corpo trovisi sepolto nella chiesa di S.Giovanni, gi\u00e0 cattedrale, in cui ebbe esercitato le sue funzioni sacerdotali\".\nQuanto al giorno della sua festa, nelle aggiunte del Molano ad Usuardo nel catalogo P. De Natalibus essa \u00e8 collocata al 15 dicembre.\nIconografia.\nNella concattedrale di Santa Maria Argentea in Norcia, vi \u00e8 una pala d'altare in cui Santulo \u00e8 rappresentato insieme ai santi Spes, Eutizio e Fiorenzo, opera di Cristoforo Roncalli, detto il Pomarancio.\nCuriosit\u00e0.\nGiacch\u00e9 ogni anno Santulo si incontrava col pontefice, ci si pu\u00f2 chiedere se fosse anche l'amministratore dei possedimenti situati nell'area di Norcia.\nDon Eusebio Severini, esperto del territorio nursino, ritiene che Gregorio Magno nel parlare di Santulo fa pensare che egli non fosse l'amministratore delle propriet\u00e0. Tuttavia il detto autore reputa che, nei colloqui, Santulo riferisse notizie relative al patrimonio."}
{"id": "3778602", "revid": "1442080", "url": "https://it.wikipedia.org/wiki?curid=3778602", "title": "ASB Classic 2000 - Singolare", "text": "Il singolare del torneo di tennis ASB Classic 2000, facente parte del WTA Tour 2000, ha avuto come vincitrice Anne Kremer che ha battuto in finale Cara Black 6-4, 6-4."}
{"id": "3778603", "revid": "1543377", "url": "https://it.wikipedia.org/wiki?curid=3778603", "title": "Henry de Beaumont, I conte di Warwick", "text": "Biografia.\nEnrico era il figlio pi\u00f9 giovane di Roger de Beaumont e di Adeline Meulan , figlia di Waleran I, conte di Meulan .\nGli venne data dal padre la modesta signoria di Le Neubourg, situata nel centro della Normandia.\nSuccessivamente il re Guglielmo II d'Inghilterra, come ricompensa per averlo aiutato a sedare la ribellione del 1088 lo nomin\u00f2 conte di Warwick .\nPer formare la contea, vennero fatte confluire per la maggior parte le terre del Warwickshire. Ricevette anche molte tenute reali a Rutland e la foresta reale di Sutton, che divenne Sutton Chase .\nPoco si sa infatti della sua carriera prima del 1088. Tuttavia egli assunse un ruolo leader nel conciliare il Conquistatore con il figlio maggiore Robert Curthose nel 1081. Nel 1088 fu tra gli agenti reali che arrestarono e processarono per tradimento il vescovo di Durham Guglielmo di Saint-Calais .\nHenry divenne compagno e amico di Enrico I d'Inghilterra, rimanendogli fedele anche durante il tentativo dei baroni di togliergli il trono. Per la sua fedelt\u00e0 ottenne la signoria di Gower in Galles nel 1107. Costru\u00ec un castello a Swansea, che venne attaccato senza successo dai gallesi nel 1113. Costru\u00ec altri castelli a Penrhys, Oystermouth, Loughor, Llanrhidian e Swansea nel 1120.\nPrima di morire, entr\u00f2 nella comunit\u00e0 dell'abbazia di San Pietro di Les Pr\u00e9aux dove mor\u00ec come monaco il 20 giugno 1119.\nMatrimonio e discendenza.\nSpos\u00f2 prima del 1100 Margaret, figlia di Goffredo II di Perche e Beatrice d'Montdidier dalla quale ebbe, ed ebbe cinque figli:"}
{"id": "3778604", "revid": "1745361", "url": "https://it.wikipedia.org/wiki?curid=3778604", "title": "John Dudley, II conte di Warwick", "text": "Verso il vertice della corte.\nJohn Dudley nacque da John Dudley, I duca di Northumberland e da Jane Dudley, duchessa di Northumberland, figlia di Edward Guildford (1474 circa-1534). John fu il terzo di tredici fratelli e quando nacque attorno al 1528 suo padre era appena un giovane cavaliere su cui incombeva l'ombra del padre Edmund Dudley (fra il 1461 ed il 1472-17 agosto 1510) processato con l'accusa di aver tradito la corona intascando illegalmente delle forti somme e per questo condannato a morte. Questo per\u00f2 non sembr\u00f2 fermare la carriera di John Dudley che divent\u00f2 nel 1537 Lord dell'Ammiragliato (Regno Unito) o di ricevere dalla madre Elizabeth Grey, Viscontessa di Lisle il titolo di Visconte di Lisle nel 1542.\nJohn Dudley e la moglie Jane, come si evince dalle loro lettere, dovevano essere una coppia felice che si muoveva all'interno dei circoli della Riforma protestante fin dall'inizio del decennio del 1530 e che educarono i loro figli secondo i principi dell'Umanesimo con istitutori come Roger Ascham, John Dee e Thomas Wilson (1524-1581). Di tutti i fratelli John sembr\u00f2 essere quello con le maggiori attitudini per gli studi e sono diverse le opere a lui dedicate come il \"Cantarbrigienses\" di Walter Haddon. John stesso aveva una nutrita biblioteca di testi in francese e italiano oltre a grammatiche greche e latine.\nQuando nel 1544 suo fratello Henry mor\u00ec durante l'assedio a Boulogne John divenne l'erede del padre, il secondogenito era morto nell'infanzia, e quando Edoardo VI d'Inghilterra fu incoronato nel 1547 fu creato cavaliere dell'Ordine del Bagno. Il nuovo re non port\u00f2 meno onori del precedente, sia lui che suo padre facevano parte del Consiglio privato e mentre suo padre fu creato conte di Warwick a John venne ceduto quello di Visconte di Lisle. Sia John che i fratelli minori Ambrose Dudley, III conte di Warwick e Robert Dudley, I conte di Leicester erano molto presenti nella vita di corte con feste e giostre. Il 3 giugno 1550 John spos\u00f2 Anne Seymour (1538-1588), figlia maggiore di Edward Seymour, I duca di Somerset ex Lord Protettore di Edoardo. La cerimonia si tenne, alla presenza del giovane re, presso il Palace of Placentia e secondo le cronache il sovrano si divert\u00ec molto a vedere le finte battaglie ed i Masque (genere teatrale) ed anche il banchetto fu all'altezza dell'occasione. Questo matrimonio, con John sui ventidue anni ed Anne di dieci pi\u00f9 giovane, avrebbe dovuto essere il simbolo della pace fra i due padri che erano politicamente rivali, ma questo nuovo status non dur\u00f2 a lungo. La nuova guerra fra John Dudley ed Edward Seymour si concluse con la morte di quest'ultimo, il primo convinse infatti il re del tradimento del Lord Protettore ed il sovrano lo condann\u00f2 a morte facendolo giustiziare il 22 gennaio 1552. Da quel momento i Dudley governarono fino alla loro morte poco pi\u00f9 di un anno dopo.\nNel 1551 Edoardo aveva donato a John Dudley il titolo di Duca di Northumberland e John era quindi divenuto conte di Warwick e nel gennaio del 1553 fu chiamato in Parlamento perch\u00e9 presenziasse nella Camera dei Lord, tuttavia non appare chiaro se gli altri Lords lo lasciarono mai davvero partecipare ai loro dibattiti. Nell'aprile del 1552 John fu nominato \"Master of Horse\" un posto di rilievo all'interno della gerarchiare della casa reale che di solito veniva riservato a uomini di maggiore esperienza. Sempre nello stesso periodo ci fu un altro onore, quello di investitura dell'Ordine della Giarrettiera.\nNel febbraio del 1553 la principessa Maria I d'Inghilterra visit\u00f2 Londra e venne accolta da John, da suo padre e da altri nobili con grande riguardo, quasi come una regina, come riportarono le cronache.\nJohn, nonostante i titoli e gli onori, era ancora privo di un'entrata propria, cosa che lo aveva gi\u00e0 messo in difficolt\u00e0 nel 1551 e nel marzo del 1553 ricevette la custodia del suo giovane cognato Edward Seymour, I conte di Hertford (22 maggio 1539-6 aprile 1621).\nNegli abissi della Torre di Londra.\nNel gennaio del 1553 Edoardo VI cadde malato ed entro giugno fu chiaro che non si sarebbe ripreso. Gi\u00e0 da un anno l'ambasciatore spagnolo si era convinto che John Dudley stesse meditando di prendere la corona per s\u00e9 e cercando indizi in questo senso gli arriv\u00f2 la voce che intendesse far divorziare John per farlo sposare ad Elisabetta I d'Inghilterra allora ventenne. Intanto per\u00f2 il figlio di John, Guilford Dudley, aveva sposato la giovane Jane Grey e l'importanza di questo matrimonio sfugg\u00ec all'ambasciatore spagnolo. Secondo il testamento del defunto Edoardo, a lui non sarebbero dovute succedere nessuna delle due sorelle e John Dudley era uno dei tanti nobili firmatari del testamento che ora miravano a portare Jane Grey al trono. La scelta di Jane Grey come moglie per il giovane Guildford non era stata casuale, la ragazza era infatti la figlia di Frances Brandon che era a sua volta figlia di Maria Tudor, sorella del defunto Enrico VIII d'Inghilterra. Jane Grey sal\u00ec quindi al trono il 10 luglio.\nIntanto la principessa Maria non rimase certo a guardare e quando radun\u00f2 un esercito John e suo padre fecero altrettanto. I due passarono una settimana inattiva presso Cambridge ed il 20 luglio seppero che il Consiglio aveva scelto Maria come regina, fu dunque John Dudley, in ottemperanza formale ai propri doveri a proclamarla sovrana dalla piazza del mercato di Cambridge.\nQuando John e suo padre erano arrivati in citt\u00e0 l'accoglienza che gli era stata riservata, ma ora con Jane Grey tratta in arresto divennero d'un tratto desiderosi di compiacere la nuova regina ed i due vennero arrestati. Al contrario del padre John cerc\u00f2 di resistere all'arresto, al mattino seguente chiese di poter fare una cavalcata e ne approfitt\u00f2 per scappare, la sua fuga per\u00f2 fu breve perch\u00e9 venne quasi subito ricatturato. Quando John ed il padre arrivarono a Londra cavalcando fianco a fianco i loro carcerieri dovettero proteggerli dalla popolazione ostile.\nIn breve tutti gli uomini Dudley vennero arrestati, il 18 giugno John, suo padre e William Parr, I marchese di Northampton (14 agosto 1513-28 ottobre 1571) vennero processati dentro il Palazzo di Westminster il 18 agosto.\nA differenza di tutti gli altri John si dichiar\u00f2 colpevole ed accett\u00f2 la sentenza di morte che doveva essere eseguita il 21, quel giorno per\u00f2 la sentenza venne cancellata e John fu trattenuto in carcere.\nSuo padre il giorno 21 and\u00f2 alla Chiesa di San Pietro ad Vincula dove prese la Comunione, poich\u00e9 Maria aveva ripristinato il cattolicesimo, sconfessando la sua fede protestante, quest'azione, di grande peso politico visto il cambio di religione appena effettuato non gli port\u00f2 nulla ed, in assenza del perdono reale, venne giustiziato il giorno seguente.\nPoco prima della morte di suo padre anche John and\u00f2 nella stessa cappella per ricevere il medesimo Sacramento, tornando poco dopo alla propria cella.\nDalla met\u00e0 di settembre a John fu permesso di avere visite dalla moglie. Nel 1554 la ribellione di Thomas Wyatt (1521-11 aprile 1554), port\u00f2 alla decapitazione di Jane Grey e del marito Guildford, mentre John insieme ai fratelli Robert ed Ambrose rimase agli arresti, in quel periodo John incise sul muro il proprio nome, scritta ancora visibile e fu loro permesso di camminare un poco all'aria aperta.\nIntanto all'esterno Jane, la madre di John, era molto impegnata insieme al cognato Henry Sidney (1529-5 maggio 1586) a stringere relazioni con il nuovo re consorte, Filippo II di Spagna. In ottobre John insieme ai due fratelli venne rilasciato, tuttavia la prigionia gli aveva minato la salute ed egli mor\u00ec il 21 dello stesso mese nella casa di Sidney nel Kent a circa ventisette anni."}
{"id": "3778608", "revid": "300067", "url": "https://it.wikipedia.org/wiki?curid=3778608", "title": "Yomiuri Football Club 1991-1992", "text": "Questa voce raccoglie le informazioni riguardanti lo Yomiuri Football Club nelle competizioni ufficiali della stagione 1991-1992.\nStagione.\nNella sua ultima stagione da squadra dilettantistica, lo Yomiuri difese il proprio titolo di campione del Giappone imponendosi senza particolari difficolt\u00e0 in un torneo in cui riport\u00f2 una sola sconfitta e concluse a +8 dalla seconda. La squadra ebbe inoltre occasione di giocarsi le coppe fino all'ultimo atto: se nell'ultima edizione della Japan Soccer League Cup lo Yomiuri riusc\u00ec ad affermarsi al termine di una finale ricca di reti e decisa da una rete di Kitazawa a tempo scaduto, in Coppa dell'Imperatore la squadra fu sconfitta ai tiri di rigore nella finale contro i rivali del Nissan Motors. Poco degna di nota fu infine la prestazione della squadra nel Campionato d'Asia per club, dal quale si ritir\u00f2 dopo aver superato in rimonta il primo turno.\nMaglie e sponsor.\nLe maglie della squadra, prodotte dalla Puma, recano sulla parte anteriore la scritta Yomiuri."}
{"id": "3778609", "revid": "1305772", "url": "https://it.wikipedia.org/wiki?curid=3778609", "title": "Third Degree", "text": ""}
{"id": "3778610", "revid": "1442080", "url": "https://it.wikipedia.org/wiki?curid=3778610", "title": "Adidas International 2000 - Singolare femminile", "text": "Il singolare femminile del torneo di tennis Adidas International 2000, facente parte del WTA Tour 2000, ha avuto come vincitrice Am\u00e9lie Mauresmo che ha battuto in finale Lindsay Davenport 7-6(2), 6-4."}
{"id": "3778612", "revid": "834", "url": "https://it.wikipedia.org/wiki?curid=3778612", "title": "3rd Degree", "text": ""}
{"id": "3778614", "revid": "287204", "url": "https://it.wikipedia.org/wiki?curid=3778614", "title": "G\u0142\u00f3wny Urz\u0105d Statystyczny", "text": "Il G\u0142\u00f3wny Urz\u0105d Statystyczny (GUS) \u00e8 un ente di ricerca pubblico polacco. Fu istituito nel 1918 da Ludwik Krzywicki.\nLe attivit\u00e0 del GUS comprendono:\nL'ente si trova a Varsavia, al numero civico 208 di Aleja Niepodleg\u0142o\u015bci, CAP 00-925. Il presidente \u00e8 Janusz Witkowski."}
{"id": "3778617", "revid": "1305772", "url": "https://it.wikipedia.org/wiki?curid=3778617", "title": "Il terzo segreto", "text": ""}
{"id": "3778618", "revid": "1305772", "url": "https://it.wikipedia.org/wiki?curid=3778618", "title": "Person of Interest", "text": ""}
{"id": "3778619", "revid": "1442080", "url": "https://it.wikipedia.org/wiki?curid=3778619", "title": "Tasmanian International 2000 - Singolare", "text": "Il singolare del torneo di tennis Tasmanian International 2000, facente parte del WTA Tour 2000, ha avuto come vincitrice Kim Clijsters che ha battuto in finale Chanda Rubin 2-6, 6-2, 6-2."}
{"id": "3778620", "revid": "834", "url": "https://it.wikipedia.org/wiki?curid=3778620", "title": "The Third Secret", "text": ""}
{"id": "3778624", "revid": "1442080", "url": "https://it.wikipedia.org/wiki?curid=3778624", "title": "Toray Pan Pacific Open 2000 - Singolare", "text": "Il singolare del torneo di tennis Toray Pan Pacific Open 2000, facente parte del WTA Tour 2000, ha avuto come vincitrice Martina Hingis che ha battuto in finale Sandrine Testud 6-3, 7-5."}
{"id": "3778625", "revid": "834", "url": "https://it.wikipedia.org/wiki?curid=3778625", "title": "The Angels Weep", "text": ""}
{"id": "3778626", "revid": "834", "url": "https://it.wikipedia.org/wiki?curid=3778626", "title": "The Burning Shore", "text": ""}
{"id": "3778627", "revid": "28592", "url": "https://it.wikipedia.org/wiki?curid=3778627", "title": "Gubernja di Tambov", "text": ""}
{"id": "3778628", "revid": "767487", "url": "https://it.wikipedia.org/wiki?curid=3778628", "title": "Juan Williams Rebolledo", "text": "Dopo aver ricoperto diversi ruoli all'interno della marina, nel 1890 divent\u00f2 Comandante Generale. Tuttavia, dopo la ribellione della Marina cilena che segn\u00f2 l'inizio della guerra civile cilena del 1891, si dimise e scelse di rimanere fedele al presidente Jos\u00e9 Manuel Balmaceda."}
{"id": "3778629", "revid": "287204", "url": "https://it.wikipedia.org/wiki?curid=3778629", "title": "Treasure (album)", "text": ""}
{"id": "3778630", "revid": "287204", "url": "https://it.wikipedia.org/wiki?curid=3778630", "title": "Governatorato di Ufa", "text": "La Gubernija di Ufa (\"\u0423\u0444\u0438\u043c\u0441\u043a\u0430\u044f \u0433\u0443\u0431\u0435\u0440\u043d\u0438\u044f\" in russo, \"\u04e8\u0444\u04e9 \u0433\u0443\u0431\u0435\u0440\u043d\u0430\u04bb\u044b\" in baschiro) era una gubernija dell'Impero Russo. Venne istituita nel 1865 con sul territorio prima appartenente alla Gubernija di Orenburg, esistette fino al 1919 ed aveva come capoluogo Ufa.\nPopolazione.\nSecondo i dati del 1865 abitavano nel governatorato 1.291.018 persone. Nel 1897 la popolazione era aumentata a 2.220.497; di questi, il 48.9% abitava nei centri urbani. I Baschiri erano il 41% del totale della popolazione, i Russi il 38%, i Tartari 8.4%, i Mari il 3.7%, i Ciuvasci il 2.8% e i Mordvini il 1.7%."}
{"id": "3778633", "revid": "31886", "url": "https://it.wikipedia.org/wiki?curid=3778633", "title": "Francesco Luigi di Lorena", "text": " Fu conte di Harcourt, conte di Rieux, Rochefort e Montlaur. Fu anche marchese di Maubec oltre che barone d'Aubenas.\nBiografia.\nFrancesco Luigi nacque da Carlo di Lorena, Duca d'Elbeuf e da sua moglie Caterina Enrichetta di Borbone, \"L\u00e9gitim\u00e9e de France\", figlia legittimata di Enrico IV di Francia e Gabrielle d'Estr\u00e9es. Era il terzo figlio maschio della coppia. Durante la sua giovent\u00f9, fu designato principe di Harcourt.\nMembro del \"Casato di Guisa\" fondato da Claudio I di Guisa, era un \"Principe di Lorena\" come discendente in linea maschile di Renato II di Lorena. A corte, egli, come i membri della famiglia Lorena, deteneva il rango di \"prince \u00e9tranger\", un rango che era immediatamente sotto a quello della Famiglia Reale e i Principi del Sangue.\nI suoi cugini di primo grado includono lo Chevalier de Lorraine (amante di Filippo I, Duca d'Orl\u00e9ans) e il Conte d'Armagnac; i cugini materni includono Luigi XIV di Francia \"ed\" il summenzionato Duca d'Orl\u00e9ans.\nSpos\u00f2 Anne d'Ornano, \"comtesse de Montlaur\" e \"marquise de Maubec\" per proprio diritto. La coppia si spos\u00f2 al Palais-Royal a Parigi nel luglio 1645. Il loro figlio maggiore, Fran\u00e7ois, era nato prima del loro matrimonio, ma fu riconosciuto legittimo nel 1694. La coppia ebbe sei figli in tutto, due dei quali ebbero a loro volta figli. La figlia maggiore, Marie Ang\u00e9lique, spos\u00f2 il portoghese Duca di Cadaval e mor\u00ec di parto. L'altra figlia, Marie Anne, fu badessa di Montmartre dal 1685 fino alla morte. Gli succedette come Conte di Harcourt il suo secondogenito maschio, Alphonse Henri.\nFrancesco Luigi mor\u00ec nel gennaio 1694, all'et\u00e0 di 69 anni; sua moglie gli sopravvisse di un anno."}
{"id": "3778639", "revid": "28592", "url": "https://it.wikipedia.org/wiki?curid=3778639", "title": "Gubernija di Ufa", "text": ""}
{"id": "3778641", "revid": "1305772", "url": "https://it.wikipedia.org/wiki?curid=3778641", "title": "The Clinic", "text": ""}
{"id": "3778644", "revid": "767487", "url": "https://it.wikipedia.org/wiki?curid=3778644", "title": "A Sister's Burden", "text": "A Sister's Burden \u00e8 un cortometraggio muto del 1915 diretto da Robert G. Vignola. Prodotto dalla Kalem Company, il film fu interpretato da Henry Hallam, Alice Hollister, Anna Q. Nilsson, Harry F. Millarde.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film usc\u00ec nelle sale cinematografiche USA il 10 maggio 1915."}
{"id": "3778648", "revid": "1305772", "url": "https://it.wikipedia.org/wiki?curid=3778648", "title": "The Last Don", "text": ""}
{"id": "3778652", "revid": "446353", "url": "https://it.wikipedia.org/wiki?curid=3778652", "title": "Croce commemorativa per operazioni militari", "text": ""}
{"id": "3778653", "revid": "1305772", "url": "https://it.wikipedia.org/wiki?curid=3778653", "title": "The Narrows", "text": ""}
{"id": "3778659", "revid": "729019", "url": "https://it.wikipedia.org/wiki?curid=3778659", "title": "Isola di Litke", "text": "L'isola di Litke (in russo: \u041e\u0441\u0442\u0440\u043e\u0432 \u041b\u0438\u0442\u043a\u0435, \"ostrov Litke\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Litke si trova nella parte sud-orientale della Terra di Francesco Giuseppe; ha una forma circolare con un diametro massimo di circa 3\u00a0km; la superficie \u00e8 di circa 14\u00a0km\u00b2; la sua altezza massima \u00e8 di 85 m s.l.m.\nLa calotta polare ricopre quasi totalmente l'isola, con altezze che variano dagli 85\u00a0m dell'entroterra ai 25\u00a0m della costa; nel nord-ovest esiste una piccola zona rocciosa libera dal ghiaccio.\nLo stretto di Fram (\u043f\u0440\u043e\u043b\u0438\u0432 \u0424\u0440\u0430\u043c), largo circa 3,5\u00a0km, la separa dall'isola di Salm a nord-ovest.\nStoria.\nL'isola prende il nome dall'esploratore e geografo russo F\u00ebdor Petrovi\u010d Litke principale finanziatore e promotore della spedizione."}
{"id": "3778660", "revid": "1305772", "url": "https://it.wikipedia.org/wiki?curid=3778660", "title": "The Natural", "text": ""}
{"id": "3778661", "revid": "729019", "url": "https://it.wikipedia.org/wiki?curid=3778661", "title": "Opitero Verginio Tricosto Esquilino", "text": "Biografia.\nOpitero Verginio apparteneva alla \"Gens\" Verginia e portava, come il nipote, Lucio Verginio Tricosto Esquilino, tribuno consolare nel 402 a.C., l\"'agnomen\" di Esquilino perch\u00e9 viveva sul colle omonimo. Nel 478 a.C. divenne, in sostituzione di Gaio Servilio Strutto Ahala, \"consul suffectus\" al fianco del collega Lucio Emilio Mamercino ma, come Gaio Servilio, anche lui sarebbe morto prima della fine del suo mandato.\nNel suo \"Ab urbe condita libri\" Tito Livio indica Opitero Verginio, anzich\u00e9 Vopisco Giulio Iullo, come collega di Lucio Emilio Mamercino durante il consolato dell'anno 473 a.C., confondendosi probabilmente col mandato precedente di Lucio Emilio."}
{"id": "3778666", "revid": "122560378", "url": "https://it.wikipedia.org/wiki?curid=3778666", "title": "Tristan Sturrock", "text": "Nato e cresciuto in Cornovaglia, dove tuttora ha una casa che condivide con la compagna, anch'ella attrice, Katy Carmichael e i tre figli, ha fatto parte dal 1986 del Kneehigh Theatre, sempre in Cornovaglia.\nAttore prettamente conosciuto per le numerose apparizioni teatrali e televisive, ha lavorato poco per il cinema, prendendo parte ad un solo film, \"L'erba di Grace\" nel 2000.\nLa carriera televisiva inizi\u00f2 due anni prima con una piccola parte in \"Robin Hood\", per poi raggiungere ruoli stabili in serie come \"Doc Martin\", \"Bad Girls\" e \"The Bill\"."}
{"id": "3778669", "revid": "1305772", "url": "https://it.wikipedia.org/wiki?curid=3778669", "title": "The Physician", "text": ""}
{"id": "3778675", "revid": "481666", "url": "https://it.wikipedia.org/wiki?curid=3778675", "title": "The Web", "text": ""}
{"id": "3778680", "revid": "767487", "url": "https://it.wikipedia.org/wiki?curid=3778680", "title": "Viaggio nell'isola misteriosa", "text": "Viaggio nell'isola misteriosa (\"Journey 2: The Mysterious Island\") \u00e8 un film del 2012 diretto da Brad Peyton.\n\u00c8 il seguito del film del 2008 \"Viaggio al centro della Terra\" e, come il suo predecessore, \u00e8 liberamente tratto da un romanzo di Jules Verne: \"L'isola misteriosa\".\nTrama.\nOttawa, Canada. A notte fonda, il giovane Sean Anderson \u00e8 impegnato a scappare, a bordo della sua moto, da alcuni poliziotti, che tentano di fermarlo in quanto ha violato una struttura di polizia attrezzata per le comunicazioni satellitari e per ricevere un misterioso messaggio. Sean finisce anche nella piscina di una casa privata e solo l'intervento del suo muscoloso patrigno, Hank Parsons (con cui Sean non \u00e8 mai stato in ottimi rapporti), gli evita di essere mandato in riformatorio. Tornato a casa, Sean riesce a decifrare il messaggio criptato in codice Morse insieme a Hank (diventato esperto in decrittazione negli anni trascorsi in marina militare): esso dice che la famosa Isola Misteriosa di cui raccontava Jules Verne esiste veramente e che la relativa mappa, con le coordinate geografiche, secondo le quali l'isola si trova al largo delle Palau, si ottiene unendo nel modo corretto le mappe presenti in tre libri, che parlano tutti di un'isola: \"L'isola misteriosa\" di Jules Verne, \"L'isola del tesoro\" di Robert Louis Stevenson e \"I viaggi di Gulliver\" di Jonathan Swift. Sean intuisce subito che il messaggio gli \u00e8 stato mandato da suo nonno, Alexander Anderson, scomparso due anni prima proprio durante una spedizione nell'oceano Pacifico alla ricerca dell'Isola Misteriosa; Hank convince quindi la madre di Sean a lasciar partire il figlio per le Palau insieme a lui.\nArrivati alle Palau i due non trovano nessuno disposto ad aiutarli, fino a quando incontrano Gabato, un polinesiano desideroso di denaro, che si offre di portarli alla ricerca dell'Isola solo in cambio di 3000 dollari, e sua figlia Kailani, dalla quale Sean rimane subito affascinato. I quattro, a bordo dell'elicottero di Gabato (che lui usa per compiere voli turistici nei quali fa da guida), volano nel bel mezzo del Pacifico e, quando raggiungono le coordinate indicate dalla mappa, si ritrovano all'interno di una violenta tempesta, al cui centro c'\u00e8 un immenso ciclone che li risucchia tragicamente. L'elicottero viene distrutto e i protagonisti precipitano su una spiaggia abbandonata, dove \u00e8 presente una grotta che conduce nel cuore dell'Isola Misteriosa. Tutto \u00e8 incredibilmente come i tre scrittori lo descrivevano nei loro romanzi secoli prima: gli animali piccoli diventano grandi e quelli grandi piccoli. Attraversando l'isola, i quattro si trovano a passare sopra quelle che sembrano rocce, ma che poi scoprono essere le uova di una lucertola gigante, che, svegliatasi, li attacca e li insegue nella foresta, e proprio quando sembra che stia per sbranarli viene stordita proprio da Alexander, che arriva in quel momento e la colpisce con un tronco. Alexander conduce il gruppo nella sua casa sull'albero (costruita con i pezzi della nave usata per la spedizione in cui era stato dato per morto), dove si scopre una triste realt\u00e0: per poter usare la radio di Alexander per chiedere soccorso si dovr\u00e0 attendere che un satellite si fermi in una posizione appropriata, cosa che accadr\u00e0 dopo 2 settimane.\nIl mattino successivo Alexander porta il gruppo nella citt\u00e0 perduta di Atlantide, dove Hank nota che il terreno sta sprofondando a causa del misterioso fenomeno tipico a causa del quale l'isola ha un ciclo di 140 anni e trascorre la met\u00e0 di questo tempo sprofondando sott'acqua, rimanendo a galla nella restante met\u00e0. L'unica soluzione consiste nel recarsi alla tomba del capitano Nemo e trovare il suo diario, nel quale si potr\u00e0 trovare scritto dove si trova il suo sottomarino, il Nautilus, che il gruppo potr\u00e0 usare per scappare prima che l'isola affondi. Il diario viene trovato e letto e da esso risulta che il sottomarino \u00e8 situato in una grotta dalla parte opposta dell'isola.\nDopo aver attraversato molti paesaggi, il gruppo scopre che il vulcano dell'isola erutta oro liquido. Sean sembra interessato a controllare ma Hank gli ricorda che devono lasciare al pi\u00f9 presto l'isola. In seguito, per attraversare il fiume, il gruppo vola su alcune api giganti, venendo poi inseguito da cuculi giganti che tentano di mangiare le api: Sean, tentando di sfuggirvi, cade malamente dall'ape e si sloga una caviglia; fortunatamente il nonno riesce a fargli rientrare la slogatura. Mentre Hank suona l'ukulele e canta per tirare Sean su di morale, Gabato promette a sua figlia che la mander\u00e0 al college.\nIl mattino seguente i protagonisti si svegliano e notano che il livello dell'acqua \u00e8 salito e che Gabato non \u00e8 con loro. Kailani comprende che il padre \u00e8 andato al vulcano ed il gruppo si separa: Sean e Hank vanno verso il Nautilus, mentre Kailani e Alexander cercano Gabato. \nUna volta arrivati, Sean e Hank si rendono conto che il Nautilus si trova sott'acqua, in quanto il livello del mare si \u00e8 alzato a tal punto da sommergere totalmente la grotta, quindi si immergono con delle sacche d'aria di fortuna e trovano il sottomarino, ma devono vedersela con una colossale anguilla elettrica.\nNel frattempo Kailani e Alexander trovano Gabato intenzionato a recuperare un enorme pezzo d'oro, nell'intenzione di trovare il denaro necessario per mandare la figlia al college, come le aveva promesso, ma Kailani dice al padre che l'unica ricchezza che desidera \u00e8 quella che potr\u00e0 avere rimanendo uniti. \nHank e Sean riescono a mettere in moto il Nautilus grazie all'energia emessa dall'anguilla elettrica (le batterie di bordo, vecchie 150 anni, non funzionavano) e, proprio nel momento pi\u00f9 pericoloso, Gabato, Kailani e Alexander vengono salvati. Durante il viaggio, davanti al Nautilus si trovano delle grosse rocce, allora Hank fa sedere Gabato ai comandi e va ad inserire un siluro nei dispositivi di lancio, che poi Sean fa uscire lanciandolo contro le rocce, per eliminarle. Il gruppo fa dunque ritorno verso casa.\nPassano sei mesi. Sean si fidanza con Kailani, che si \u00e8 iscritta al college seguendo il volere del padre; Gabato, dal canto suo, diventa una guida turistica ricca e usa il Nautilus per il suo lavoro. Proprio nel giorno del compleanno di Sean, Alexander lo va a trovare, regalandogli un libro, un altro romanzo di Jules Verne, \"Dalla Terra alla Luna\", lasciando intendere che ha in progetto un nuovo viaggio da intraprendere con il nipote e tutta la famiglia.\nDurante i titoli di coda si vedono degli elefanti di piccole dimensioni, visti precedentemente dal gruppo sull'isola, nuotare sott'acqua verso la sommersa ma parzialmente intatta citt\u00e0 di Atlantide.\nProduzione.\nVisto il successo del primo film, nel marzo 2009 la Walden Media e la New Line Cinema acquistarono la sceneggiatura scritta da Richard Outten, intitolata \"Mysterious Travels: The Lost Map of Treasure Island\", per utilizzarla come base per un seguito. Il film \u00e8 costato 79 milioni di dollari.\nPromozione.\nIl teaser trailer fu pubblicato il 9 novembre 2011, l'11 la locandina americana e il 25 il trailer internazionale. Il 29 novembre \u00e8 stata presentata la locandina italiana. Il 1\u00ba dicembre sono state distribuite cinque nuove locandine americane ritraenti i personaggi, mentre il trailer italiano del film \u00e8 stato diffuso il 27 dicembre.\nAccoglienza.\nIncassi.\nIl film negli Stati Uniti ha incassato nel primo weekend di programmazione 27.335.363$. In totale in America ha incassato 103.860.290$, e nel resto del mondo 231.400.000$, per un totale di 335.260.290$.\nCritica.\nIl film ha ricevuto recensioni miste da parte della critica. Il sito aggregatore di recensioni Rotten Tomatoes riporta che il 44% delle 131 recensioni professionali ha dato un giudizio positivo sul film, con un voto medio di 4,92 su 10. Il consenso critico del sito recita: \"Aggressivamente non ambizioso, \"Viaggio nell'isola misteriosa\" potrebbe entusiasmare gli spettatori adolescenti, ma la maggior parte degli altri lo trover\u00e0 troppo intenso per il pubblico giovane e troppo noioso per gli adulti.\" Su Metacritic, il film detiene un punteggio del 41 su 100, basato sul parere di 27 critici.\nSequel cancellato.\nNel 2012, poco dopo l'uscita del film, venne subito annunciato il desiderio di produrre altri due sequel, ispirati sempre ai romanzi di Jules Verne.\nNell'agosto del 2014 venne annunciato che Carey Hayes e Chad Hayes stessero lavorando sullo script per un terzo capitolo, ispirato al romanzo \"Dalla Terra alla Luna\" di Jules Verne; nel 2015 furono scelti Brad Peyton e Dwayne Johnson per dirigere il sequel.\nIl 2 gennaio 2018, tramite un tweet, Johnson ha affermato che il progetto \u00e8 stato del tutto abbandonato, a causa di problemi sull'adattamento del romanzo."}
{"id": "3778687", "revid": "1305772", "url": "https://it.wikipedia.org/wiki?curid=3778687", "title": "This Is My Blood", "text": ""}
{"id": "3778693", "revid": "2033069", "url": "https://it.wikipedia.org/wiki?curid=3778693", "title": "Mr. Novak", "text": "Mr. Novak \u00e8 una serie televisiva statunitense in 60 episodi trasmessi per la prima volta nel corso di 2 stagioni dal 1963 al 1965.\nTrama.\nJohn Novak \u00e8 un idealista e insegnante di inglese alla Jefferson High School di Los Angeles, spesso coinvolto nella vita personale dei suoi studenti e dei colleghi insegnanti. I presidi dell'istituto sono due: nel primo anno \u00e8 Albert Vane, nella seconda stagione \u00e8 Martin Woodridge. Nel primo episodio, il professor Novak deve convincere uno dei suoi studenti, che ha messo su un negozio di ricambi auto, a non lasciare gli studi. Nel secondo episodio, una studentessa non vedente, Julie Dean, si innamora di John.\nProduzione.\nLa serie fu prodotta da MGM Television e girata negli studios della Metro-Goldwyn-Mayer a Culver City in California.\nIl preside Albert Vane \u00e8 interpretato da Dean Jagger, che fu nominato per un Emmy Award nel 1964 e nel 1965 per il ruolo. Quando Jagger lasci\u00f2 la serie nel 1964, Burgess Meredith entr\u00f2 nel cast nel ruolo del preside Martin Woodridge.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1963 al 1965 sulla rete televisiva NBC.\nAlcune delle uscite internazionali sono state:"}
{"id": "3778695", "revid": "1305772", "url": "https://it.wikipedia.org/wiki?curid=3778695", "title": "Tobacco Road", "text": ""}
{"id": "3778697", "revid": "1305772", "url": "https://it.wikipedia.org/wiki?curid=3778697", "title": "Top of the Heap", "text": ""}
{"id": "3778698", "revid": "729019", "url": "https://it.wikipedia.org/wiki?curid=3778698", "title": "Conde de Casal (metropolitana di Madrid)", "text": "Conde de Casal \u00e8 una stazione della linea 6 della metropolitana di Madrid. Si trova sotto la Calle Doctor Esquerdo, nel distretto Retiro.\nStoria.\nLa stazione \u00e8 stata inaugurata l'11 ottobre 1979 insieme alle stazioni comprese tra quelle di Pac\u00edfico e Cuatro Caminos.\nAccessi.\nIngresso Conde de Casal\nIngresso Doctor Esquerdo Aperto dalle 6:00 alle 21:40 \"meccanizzazione permanente\""}
{"id": "3778701", "revid": "869733", "url": "https://it.wikipedia.org/wiki?curid=3778701", "title": "Torment", "text": ""}
{"id": "3778715", "revid": "92723", "url": "https://it.wikipedia.org/wiki?curid=3778715", "title": "Mar\u00eda Ana Mogas Fontcuberta", "text": "Biografia.\nNata da una famiglia di condizioni agiate, dopo la morte dei genitori si trasfer\u00ec da una zia a Barcellona.\nNel 1850 fugg\u00ec di casa e si un\u00ec a un gruppo di cappuccine costrette ad abbandonare il loro monastero a causa della politica ecclesiastica dei governi spagnoli del tempo: sotto la direzione di Josep Tous Soler, le donne diedero inizio alla congregazione delle suore Cappuccine della Madre del Divin Pastore.\nLa Mogas Fontcuberta fu la prima superiora generale della congregazione.\nNel 1868 si trasfer\u00ec con alcune sue suore a Madrid per assumere la direzione di un asilo: per dare un'organizzazione pi\u00f9 stabile al suo istituto, la Mogas Fontcuberta si pose sotto la direzione dell'arcivescovo di Toledo, il minore osservante Cirilo de Alameda y Brea, che fece mutare il loro abito e il loro nome.\nLe suore rimaste in Catalogna non accettarono la nuova situazione e non riconobbero pi\u00f9 Mar\u00eda Ana Mogas Fontcuberta come superiora.\nLa Mogas Fontcuberta mor\u00ec a Fuencarral nel 1886.\nIl culto.\nLa causa di canonizzazione fu introdotta il 11 giugno 1977; il 15 dicembre 1994 papa Giovanni Paolo II ha proclamato l'eroicit\u00e0 delle sue virt\u00f9 riconoscendole il titolo di venerabile.\n\u00c8 stata beatificata in Piazza San Pietro a Roma il 6 ottobre 1996."}
{"id": "3778723", "revid": "119408964", "url": "https://it.wikipedia.org/wiki?curid=3778723", "title": "Konstantin Vladimirovi\u010d Rodzaevskij", "text": "Biografia.\nIl fascismo nell'Estremo Oriente.\nRodzaevskij nacque a Blagove\u0161\u010densk, nella Siberia pi\u00f9 orientale, da una famiglia della classe media. Nel 1925, all'et\u00e0 di 18 anni, fugg\u00ec dall'Unione Sovietica per recarsi in Manciuria. Ad Harbin si iscrisse all'Accademia di Legge e ader\u00ec alla neonata Organizzazione Fascista Russa fondata dal Professor N.I. Nikiforov. Essa raccolse numerosi emigrati giunti dall'URSS.\nIl 26 maggio 1931 Rodzaevskij divenne Segretario Generale di una nuova formazione politica, il Partito Fascista Russo. Nel 1934, a seguito di un incontro a Tokyo con Anastasij Vonsjackij, la cosiddetta \"Organizzazione Fascista Panrussa\" fondata da quest'ultimo l'anno precedente ed il Partito Fascista Russo si fusero in un solo movimento, con a capo lo stesso Rodzaevskij. Tuttavia, appena un anno dopo, i due partiti si separarono nuovamente a causa di profondi dissidi interni.\nIl principale modello politico di Rodzaevskij fu Benito Mussolini e, in genere, il fascismo italiano. A testimonianza di ci\u00f2, i militanti del partito indossavano \"camicie nere\" come i fascisti italiani, anche se, nello stesso tempo, uno dei simboli adottati dal movimento fu la svastica, utilizzata dai nazionalsocialisti. Altri emblemi ricorrenti negli ambienti del partito furono quelli tipici della tradizione dell'Impero russo. Come motto ufficiale si opt\u00f2 per\n\"\"Dio, Nazione, Lavoro!\". Il partito si dot\u00f2 anche di due organi di stampa, il \"Na\u0161 Put\" (\"La Nostra Via\") e il \"Nacija\" (\"Nazione\"). In questi due giornali Rodzaevskij scrisse anche degli articoli di contenuto antisemita.\nIl movimento fu fornito di armi da parte dell'Esercito Imperiale Giapponese e istitu\u00ec un'organizzazione internazionale, con sede centrale ad Harbin, allo scopo di riunire i simpatizzanti e gli appartenenti all'Armata Bianca. Ci\u00f2 consent\u00ec a Rodzaevskij di costruire una rete di collegamenti in 26 nazioni del mondo, compresi gli USA. Fu cos\u00ec che il partito arriv\u00f2 a contare militanti, con 600 sezioni sparse per il mondo.\nIl Manciuku\u00f2 e la Seconda guerra mondiale.\nA seguito della fondazione del Manciuku\u00f2, Rodzaevskij fece parte di un selezionato gruppo di ospiti che rese omaggio all'Imperatore Hirohito del Giappone, durante le celebrazioni del 2.600\u00ba anniversario della nascita dell'Impero del Sol Levante.\nLa trasformazione della Manciuria in uno Stato satellite giapponese, diede a Rodzaevskij un impulso ancora pi\u00f9 aggressivo nei confronti dell'odiata Unione Sovietica. Egli ordin\u00f2 che venisse installata una grande luce a neon a forma di svastica nei pressi di Manzhouli, a circa 3 chilometri dal confine sovietico. Essa avrebbe dovuto rappresentare una dimostrazione di forza antibolscevica e, a questo scopo, fu tenuta accesa giorno e notte.\nQuello in cui sperava Rodzaevskij era la creazione di un fronte antisovietico composto da fascisti, uomini dell'Armata Bianca come il generale Vladimir Kislicyn e giapponesi, che fosse in grado di liberare la Russia dal dominio comunista. Questo proposito sembr\u00f2 potersi concretizzare con la formazione del cosiddetto Distaccamento Asano, una forza speciale di soli russi interna all'Armata del Kwantung, organizzata per compiere azioni di sabotaggio antisovietico nel caso di invasione giapponese della Siberia. Tuttavia, allo scoppio della seconda guerra mondiale furono proprio i giapponesi a limitarne le azioni di sabotaggio. Sul finire del conflitto, il Partito Fascista Russo cess\u00f2 di esistere.\nIl ritorno in Russia e la morte.\nAlla fine della guerra, forse come tentativo disperato di evitare l'esecuzione nel caso in cui fosse stato catturato dall'Armata Rossa, Rodzaevskij inizi\u00f2 a sostenere che l'Unione Sovietica di Stalin si stesse trasformando in un regime nazionalista. Il 22 agosto 1945 si consegn\u00f2 alle autorit\u00e0 sovietiche con questa lettera:\nTornato in URSS, dove gli fu promessa la libert\u00e0 ed un lavoro presso un giornale sovietico, fu viceversa arrestato (assieme al compagno di partito Lev Okhotin), processato e condannato a morte. Il 30 agosto 1946 fu fucilato alla Lubjanka.\nNel 2001 \u00e8 stato ripubblicato un suo libro dal titolo \"L'ultima volont\u00e0 di un fascista russo\"\" (\u0417\u0430\u0432\u0435\u0449\u0430\u043d\u0438\u0435 \u0420\u0443\u0441\u0441\u043a\u043e\u0433\u043e \u0444\u0430\u0448\u0438\u0441\u0442\u0430, \"Zave\u0161\u010danie russkogo fa\u0161ista\")."}
{"id": "3778726", "revid": "298055", "url": "https://it.wikipedia.org/wiki?curid=3778726", "title": "Vivian McArthur", "text": ""}
{"id": "3778728", "revid": "80598", "url": "https://it.wikipedia.org/wiki?curid=3778728", "title": "Perduto amore (in cerca di te)/La balabanca", "text": "Perduto amore (in cerca di te) / La balabanca \u00e8 un disco 78 giri inciso da Nella Colombo e da Gigi Beccaria, pubblicato nel 1945 dalla Cetra.\nIl disco fu inciso a Torino, negli studi della Cetra il 7 luglio 1945, con l'orchestra di Beppe Mojetta.\nPerduto amore (in cerca di te).\nPerduto amore (in cerca di te) \u00e8 una canzone scritta da Gian Carlo Testoni per il testo e da Eros Sciorilli per la musica, edita dalle edizioni musicali Metron.\nIl brano era stato lanciato nel 1944 da Natalino Otto ottenendo un notevole successo.\nLa balabanca.\nLa balabanca \u00e8 una canzone a tempo di rumba, scritta da Alfredo Bracchi e Giovanni D'Anzi, sia per il testo che per la musica, edita dalle edizioni musicali Curci e incisa da Gigi Beccaria lo stesso giorno di Perduto amore, il 7 luglio 1945.\nL'orchestra \u00e8 arrangiata e diretta da Pippo Barzizza."}
{"id": "3778733", "revid": "599013", "url": "https://it.wikipedia.org/wiki?curid=3778733", "title": "Milo\u0161 Vemi\u0107", "text": "Gioca nel ruolo di schiacciatore nel ."}
{"id": "3778734", "revid": "1305772", "url": "https://it.wikipedia.org/wiki?curid=3778734", "title": "My Living Doll", "text": "My Living Doll \u00e8 una serie televisiva statunitense in 26 episodi trasmessi per la prima volta nel corso di una sola stagione dal 1964 al 1965.\nTrama.\nIl Dr. Bob McDonald \u00e8 uno psicologo per la US Air Force che ha in cura Rhoda Miller, un'androide (interpretata da Julie Newmar) sotto forma di una donna sexy creata da uno scienziato, Carl Miller, che non vuole che Rhoda cada nelle mani dei militari. Il vero nome di Rhoda \u00e8 AF 709 ed \u00e8 un robot prototipo costruito da Miller per la US Air Force. Bob ha il compito di completare l'educazione del sofisticato (ma ingenuo) robot. Il lavoro principale di Bob \u00e8 quello di insegnare a Rhoda come essere una donna \"perfetta\" e come tenere segreta la sua identit\u00e0 dal mondo.\nIl robot viene poi \"affidato\" a Peter Robinson (un vicino di casa di Bob un po' lascivo che vede Rhoda come la donna dei suoi sogni e resta deluso quando scopre la vera identit\u00e0 di Rhoda) nel 22\u00ba episodio quando Bob viene trasferito in Pakistan.\nTra i membri del cast regolare vi sono Irene (sorella di Bob, che decide di trasferirsi a casa sua per assicurarsi che nulla di inappropriato possa succedere) e la governante di Peter, Mrs. Moffat\nProduzione.\nLa serie fu prodotta da Jack Chertok Television Productions e girata negli studios della Desilu a Culver City in California. Tra i registi della serie \u00e8 accreditato Ezra Stone (25 episodi, 1964-1965).\nLa serie fu prodotta in collaborazione con il network televisivo CBS e fu acquistata dalla rete senza un episodio pilota formale (su richiesta del presidente della CBS, James T. Aubrey), grazie al successo della serie precedente \"My Favorite Martian\" (1963-1966).\nBob Cummings (che interpreta lo psicologo) fu inizialmente messo sotto contratto per 21 episodi ma, dopo aver chiesto di essere liberato a causa degli indici di rating iniziali molto poveri, gli sceneggiatori fecero trasferire il suo personaggio in Pakistan, nel 22\u00ba episodio. In questo episodio Peter, un vicino di Bob, scopre il segreto di Rhoda e assume la posizione dello psicologo nel ruolo di balia dopo la richiesta dello scienziato Miller. Nora Marlowe appare in diversi episodi finali come governante di Peter, Mrs. Moffat.\nDistribuzione.\nLa serie fu trasmessa negli Stati Uniti dal 1964 al 1965 sulla rete televisiva CBS."}
{"id": "3778750", "revid": "287204", "url": "https://it.wikipedia.org/wiki?curid=3778750", "title": "Nazionale di pallacanestro femminile della Repubblica Democratica Tedesca", "text": "La nazionale tedesca orientale femminile di pallacanestro ha rappresentato la Repubblica Democratica Tedesca nelle competizioni internazionali di basket.\nLa squadra non si qualific\u00f2 mai alle Olimpiadi, partecip\u00f2 ai Mondiali del 1967, mentre agli Europei il miglior risultato fu il 3\u00ba posto conquistato nel 1966."}
{"id": "3778752", "revid": "768068", "url": "https://it.wikipedia.org/wiki?curid=3778752", "title": "Sporran", "text": "Lo sporran (, in gaelico scozzese l'equivalente dell'inglese \"purse\", piccola borsa usata di solito anche per trasportare denaro) \u00e8 un accessorio tradizionalmente indossato con il kilt scozzese, in posizione anteriore."}
{"id": "3778755", "revid": "339392", "url": "https://it.wikipedia.org/wiki?curid=3778755", "title": "Konstantin Vladimirovich Rodzaevsky", "text": ""}
{"id": "3778756", "revid": "729019", "url": "https://it.wikipedia.org/wiki?curid=3778756", "title": "Isole di Bisernye", "text": "Le isole di Bisernye (in russo: \u041e\u0441\u0442\u0440\u043e\u0432\u0430 \u0411\u0438\u0441\u0435\u0440\u043d\u044b\u0435, \"ostrova Bisernye\") \u00e8 un gruppo di isole russe nell'Oceano Artico che fanno parte dell'arcipelago della Terra di Francesco Giuseppe.\nGeografia.\nLe isole di Bisernye si trovano nella parte sud-orientale della Terra di Francesco Giuseppe, lungo la costa meridionale dell'Isola di Salm; sono 7 isolotti che non superano i cento metri di lunghezza. Tra la pi\u00f9 occidentale e la pi\u00f9 orientale ci sono circa 2,5\u00a0km.\nPer la loro disposizione e forma (come grani di un rosario), \u00e8 stato loro dato questo nome. In russo, \u0411\u0438\u0441\u0435\u0440\u043d\u044b\u0435 (\"Bisernye\") \u00e8 un derivato di \u0411\u0438\u0441\u0435\u0440 (\"Biser\"), che significa appunto \"grano\" o \"dalla forma di grano\"."}
{"id": "3778758", "revid": "126257", "url": "https://it.wikipedia.org/wiki?curid=3778758", "title": "Legnano A 6/8 HP", "text": ""}
{"id": "3778759", "revid": "767487", "url": "https://it.wikipedia.org/wiki?curid=3778759", "title": "The Knife (film 1918)", "text": "The Knife \u00e8 un film muto del 1918 diretto da Robert G. Vignola. Il soggetto \u00e8 tratto da \"The Knife\" di Eugene Walter, un lavoro teatrale andato in scena al Bijou Theatre di Broadway dal 12 aprile al giugno 1917.\nTrama.\nCresciuta in una piantagione del Sud, Kate Tarleton si fidanza con il suo tutore, il dottor Robert Manning, famoso chirurgo. In visita a New York insieme alla sorellina Mary Lou e a Robert, che vi vuole condurre per studio alcuni esperimenti medici, Kate, che \u00e8 una ragazza superstiziosa, si reca dall'indovina Stella Hill per farsi leggere il destino. Stella, la cui principale attivit\u00e0 \u00e8 in realt\u00e0 quella della tratta delle bianche, droga e rapisce Kate che viene nascosta in un bordello gestito dalla stessa Stella e da Jimmy Bristol, il suo socio. L\u00ec, Kate contrae la sifilide e diventa pazza. Robert - che la sta cercando con il detective Ellis e l'avvocato Meredith - riesce a trovarla. La giovane recupera le proprie facolt\u00e0 mentali ma l'orrore che ha vissuto ha cancellato dalla memoria tutto quello che le \u00e8 successo durante il periodo in cui \u00e8 stata tenuta in schiavit\u00f9. Robert prende Stella e Jimmy come cavie per i propri esperimenti, ma viene indagato dal procuratore distrettuale che non \u00e8 convinto della bont\u00e0 delle sue ricerche. Quando per\u00f2 Kate vede Jimmy, riconosce in lui il proprio persecutore. Riaffiorano i ricordi e lei, ricostruendo la storia che ha vissuto, porta con la sua testimonianza all'arresto dei suoi due carcerieri.\nProduzione.\nIl film fu prodotto dalla Select Pictures Corporation. Venne girato in Florida, alla Emerson Plantation a Jacksonville.\nDistribuzione.\nDistribuito dalla Select Pictures Corporation, il film usc\u00ec nelle sale cinematografiche statunitensi nel febbraio 1918."}
{"id": "3778762", "revid": "126257", "url": "https://it.wikipedia.org/wiki?curid=3778762", "title": "FIAL A 6/8 HP", "text": ""}
{"id": "3778763", "revid": "126257", "url": "https://it.wikipedia.org/wiki?curid=3778763", "title": "FIAL 6/8 HP", "text": ""}
{"id": "3778764", "revid": "126257", "url": "https://it.wikipedia.org/wiki?curid=3778764", "title": "FIAL Tipo A", "text": ""}
{"id": "3778765", "revid": "126257", "url": "https://it.wikipedia.org/wiki?curid=3778765", "title": "FIAL A", "text": ""}
{"id": "3778776", "revid": "647919", "url": "https://it.wikipedia.org/wiki?curid=3778776", "title": "Secante di Cesena", "text": ""}
{"id": "3778784", "revid": "1305772", "url": "https://it.wikipedia.org/wiki?curid=3778784", "title": "Claudio Capponi", "text": "Biografia.\nClaudio Capponi \u00e8 un musicista italiano. \u00c8 violista, compositore e produttore musicale. Ha studiato presso il Conservatorio Santa Cecilia a Roma, diplomandosi con il massimo dei voti e la lode. \u00c8 stato prima viola solista nelle pi\u00f9 importanti orchestre italiane, tra cui l'Orchestra dell'Accademia Nazionale di Santa Cecilia, l'orchestra del Teatro dell'Opera di Roma, l'orchestra del Teatro di San Carlo di Napoli, suonando con illustri direttori quali Leonard Bernstein, Claudio Abbado, Lorin Maazel, Riccardo Muti, Carlo Maria Giulini e Giuseppe Sinopoli.\nCome camerista, ha suonato con I Musici, I Virtuosi di Roma, il Complesso da camera di Santa Cecilia, l'Orchestra da camera di Santa Cecilia, il Quartetto Filarmonico di Roma e ha partecipato a numerose tourn\u00e9e internazionali nei teatri pi\u00f9 famosi, quali l'Accademia Musicale Chigiana a Siena e il Mozarteum di Salisburgo, con solisti come Mstislav Leopol'dovi\u010d Rostropovi\u010d e Uto Ughi.\n\u00c8 compositore di colonne sonore per il cinema e la televisione.\n\u00c8 produttore di musica commerciale per TV, commercials, etc.\nHa inciso per le etichette Deutsche Grammophon, EMI, Philips, Sony e BMG.\nIn Italia ha insegnato presso i Conservatori di Roma, Pescara e Terni.\nHa inoltre preso parte a numerose tourn\u00e9e rock/pop nazionali e internazionali con Angelo Branduardi (La Carovana del Mediterraneo), Riccardo Cocciante, Richie Havens e Stephen Stills.\nPerpetuando una tradizione familiare di liutai, nel 2014 fonda LIUTALY, start-up dedicata all'ideazione e produzione dei Violini \"iV\" e Violoncelli \"iC\", strumenti ad arco di nuova concezione che integrano e interagiscono con recenti tecnologie, smartphone e tablet, per la produzione di sonorit\u00e0 alternative.\nFilmografia.\nNel mondo del cinema, Claudio Capponi ha composto le colonne sonore dei seguenti film:\nTeatro.\nLa sua carriera teatrale comprende le musiche originali per \"Sei personaggi in cerca d'autore\", regia di Franco Zeffirelli.\nTelevisione.\nClaudio Capponi \u00e8 l'autore delle sigle di numerosi cortometraggi, jingle e spot quali Telecom Italia, Enel e Alfa Romeo."}
{"id": "3778788", "revid": "287204", "url": "https://it.wikipedia.org/wiki?curid=3778788", "title": "Geraldine Brooks", "text": ""}
{"id": "3778790", "revid": "24443", "url": "https://it.wikipedia.org/wiki?curid=3778790", "title": "Gruppo del Monte Granero", "text": ""}
{"id": "3778791", "revid": "126257", "url": "https://it.wikipedia.org/wiki?curid=3778791", "title": "Oldsmobile Curved Dash Runabout", "text": ""}
{"id": "3778794", "revid": "36426", "url": "https://it.wikipedia.org/wiki?curid=3778794", "title": "Chiesa di Santa Maria Assunta (Lerici)", "text": "La chiesa di Santa Maria Assunta \u00e8 un luogo di culto cattolico situato nella frazione di San Terenzo, in via della Vittoria, nel comune di Lerici in provincia della Spezia. La chiesa \u00e8 sede della parrocchia omonima del vicariato della Media Val di Magra della diocesi della Spezia-Sarzana-Brugnato.\nStoria e descrizione.\nSecondo le fonti storiche la costruzione del primo impianto della chiesa sarebbe risalente al XVII secolo. Rimaneggiata nel 1740, fu ulteriormente oggetto di rinnovamento tra il 1919 e il 1922.\nLa struttura dell'edificio \u00e8 ad aula rettangolare con cappelle laterali e transetto, lo stile degli interni \u00e8 tardo barocco.\nTra le opere artistiche un altorilievo ritraente i \"Santi Fabiano, Rocco e Sebastiano\" del XVI secolo."}
{"id": "3778805", "revid": "22356", "url": "https://it.wikipedia.org/wiki?curid=3778805", "title": "Protornis glarniensis", "text": "Il protornite (Protornis glarniensis) \u00e8 un uccello estinto, appartenente ai coraciformi. Visse nell'Oligocene inferiore (circa 33 milioni di anni fa) e i suoi resti fossili sono stati ritrovati in Svizzera. \u00c8 considerato il primo rappresentante degli odierni motmot.\nDescrizione.\nQuesto uccello era di piccole dimensioni, leggermente inferiore all'attuale motmot \"Hylomanes momotula\". Il becco era relativamente largo e piatto; i rami della mandibola si univano in una struttura (sinfisi) a forma vagamente di spatola, e il becco in questo modo era simile a quello dei motmot e dei todi. La mandibola, in particolare, ricordava quella dei generi attuali \"Electron\" e \"Hylomanes\", ma pi\u00f9 corta. Anche la struttura del tarsometatarso richiamava quella dei motmot.\nClassificazione.\n\"Protornis\" venne descritto per la prima volta da Hermann von Meyer nel 1839, sulla base di un fossile proveniente dalla Glarner Fischschiefer in Svizzera (cantone di Glarona). L'esemplare venne denominato nel 1844 e inizialmente considerato risalente addirittura al Cretaceo superiore. In seguito gli scisti in cui sono stati ritrovati i fossili sono stati riconsiderati dell'Eocene superiore e ulteriori studi (Peyer, 1957) li attribuirono all'Oligocene inferiore.\nIl fossile tipo di \"Protornis\" consta di alcune ossa sparse, tra cui tutti e quattro gli arti, il cinto pettorale, una mandibola completa, l'osso quadrato e alcune vertebre e costole. Al tempo degli studi di von Meyer queste ossa non erano del tutto esposte nella lastra, ma vennero messe in luce tramite successive preparazioni da parte di Peyer. In seguito vennero scoperti altri fossili frammentari.\nInizialmente \"Protornis\" venne considerato un rappresentante primitivo dei passeriformi (Lambrecht, 1933), mentre Peyer (1957) lo attribu\u00ec agli Alcedinidae (i martin pescatore), con particolari affinit\u00e0 ai kookaburra (gen. \"Dacelo\"). Uno studio di Olson (1976) ha invece riconosciuto \"Protornis\" come un rappresentante basale dei motmot (Momotidae), nell'ambito dei coraciformi. Secondo lo studio, \"Protornis\" differisce dalle forme attuali per una sinfisi mandibolare pi\u00f9 corta e per il processo sternocoracoidale del coracoide pi\u00f9 alto ed espanso.\nUn'altra presunta specie di \"Protornis\", \"P. blumeri\", \u00e8 basata su un fossile frammentario e attualmente \u00e8 considerato un \"nomen dubium\".\n\"Protornis\" \u00e8 la prova che la famiglia dei motmot, attualmente confinata nel Nuovo Mondo, ebbe in realt\u00e0 origine nel Vecchio Mondo."}
{"id": "3778806", "revid": "767487", "url": "https://it.wikipedia.org/wiki?curid=3778806", "title": "Dwars door Vlaanderen 2007", "text": "La Dwars door Vlaanderen 2007, sessantaduesima edizione della corsa e valida come evento dell'UCI Europe Tour 2007 categoria 1.1, si svolse il 28 marzo 2007 su un percorso di 200\u00a0km. Fu vinta dal belga Tom Boonen che giunse al traguardo con il tempo di 4h45'22\", alla media di 41,812.\nAll'arrivo 130 ciclisti tagliarono il traguardo."}
{"id": "3778818", "revid": "125436792", "url": "https://it.wikipedia.org/wiki?curid=3778818", "title": "Che Dio ci aiuti", "text": "Che Dio ci aiuti \u00e8 una serie televisiva italiana trasmessa su Rai 1 dal 15 dicembre 2011. \u00c8 stata annunciata nelle ultime scene dell'ultimo episodio di \"Don Matteo 8\" l'8 dicembre 2011.\nTrama.\nSuor Angela, insieme alle sue consorelle, gestisce un convitto che ospita ragazze e persone provenienti da scenari diversi. Qui si trova anche un bar, l\"'Angolo Divino\", un punto di ritrovo comune che porta il loro tranquillo convento ad essere frequentato da diversi personaggi ogni episodio. Questo fa s\u00ec che suor Angela entri in contatto con le loro vicende quotidiane e venga coinvolta nei loro problemi.\nPrima stagione.\nSuor Angela, ex carcerata che ha cambiato completamente vita, dimora nel convento degli Angeli di Modena, che rischia di chiudere per mancanza di vocazioni e per una serie di difficolt\u00e0 economiche. Decide allora di trasformare il convento in un convitto, con all'interno un bar. Questa nuova situazione porta nuova linfa al convento, che diventa un luogo in cui si ritrovano vari tipi di persone. Suor Angela si lega in particolar modo a tre giovani ragazze: Giulia, Azzurra e Margherita, dai caratteri e dai problemi completamente opposti. La prima \u00e8 una giovane ragazza madre, la seconda una ragazza viziata che vive un rapporto conflittuale col padre, la terza un'ingenua e dolce studentessa alla sua prima esperienza lontano da casa. Il passato, per\u00f2, bussa nuovamente alla sua porta: Eleonora Provasi, moglie dell'uomo che \u00e8 rimasto ucciso nel corso della rapina a cui ha preso parte da ragazza, prima di morire la perdona e le chiede di prendersi cura dell'ispettore Marco Ferrari, il figlio che, rimasta vedova, non ha avuto la forza di allevare. Il compito non \u00e8 per niente facile: l'uomo, cresciuto in un istituto, \u00e8 molto scontroso e non riesce mai a instaurare una relazione duratura con una donna. Ne sa qualcosa Giulia, che in passato ha avuto una storia con lui. Da questa relazione \u00e8 nata Cecilia, anche se Marco non sa di esserne il padre. Suor Angela riesce a convincere l'ispettore ad andare a vivere al convitto, cos\u00ec da potergli stare vicino e intromettersi nelle sue indagini. Nel corso del tempo Azzurra, con l'aiuto della suora, impara a non interessarsi solo di s\u00e9 e comprende che l'universit\u00e0 non fa per lei, decidendo quindi di andare a lavorare per mantenersi da sola. Margherita invece impara a cavarsela da sola e a seguire le proprie ambizioni. La suora, dopo diversi tentennamenti, riesce a rivelare la verit\u00e0 sul suo passato a Marco, il quale, dopo un iniziale allontanamento, decide di perdonare la donna che si \u00e8 presa cura di lui nei mesi in cui \u00e8 stato ospitato in convento. L'uomo, compreso il vero motivo per il quale \u00e8 stato abbandonato dalla madre, pu\u00f2 chiudere i conti col passato e riavvicinarsi a Giulia, che accetta di sposarlo e lo informa di essere il padre della bambina che lui ha imparato col tempo ad amare.\nSeconda stagione.\nDopo che Giulia, Marco e Cecilia hanno lasciato il convento, suor Angela accoglie nel convento due nuove ragazze, Nina e Chiara, due aspiranti avvocato che vivono nel convitto con Azzurra e Margherita, rimaste a vivere nel convento. Il proprietario dell'immobile dove ha sede convitto aumenta l'affitto del convento di 5000 euro, sostenuto anche dal potente notaio Leonardi (padre di Azzurra); per fortuna, grazie al rettore Giorgio Alfieri, amico ed ex-docente di Suor Angela, il convitto si salva dalla chiusa perch\u00e9 viene parzialmente trasformato in residenza universitaria. Proprio per questo, in convitto arriva anche Guido Corsi, un professore universit\u00e0 retta da Giorgio lavora come tutor degli studenti l\u00ec ridente; convinto da Suor Angela, Guido prende in custodia Davide, il figlio di 7 anni che l'ex moglie ha avuto da una relazione extraconiugale e che ha affidato alle cure di suor Angela in punto di morte. \nGuido accetta a fatica l'affidamento del bambino e suor Angela con uno stratagemma propone Azzurra come tata: quest'ultima, mentre si occupa del piccolo Davide, si fidanza con Gianandrea, un suo conoscente dei tempi del liceo, ora illustre diplomatico e i due a fare le pubblicazioni per il matrimonio, in modo da ottenere in adozione il piccolo Davide e permettere a Guido di accettare l'offerta ricevuta per una cattedra universitaria a Berlino. Successivamente, per\u00f2, Azzurra si rende conto di essere innamorata di Guido e ci\u00f2 fa collassare la relazione con Gianandrea appena prima del matrimonio di cui avevano fatto le pubblicazioni. \nNel frattempo Suor Angela, su richiesta della defunta madre di Davide, tace a Guido la notizia che il padre biologico del bambino si trovava in carcere in Thailandia e che una volta uscito non si avevano pi\u00f9 tracce, in modo da far affezionare Davide all'unico uomo che sua madre ha veramente amato. Solo quando Paolo Marino, il vero padre di Davide, si presenta al convitto, Guido capisce l'importanza e all'amore che il bambino e Azzurra provano rispettivamente per lui e, sempre pi\u00f9 attratto dalla stessa Azzurra, si dichiara disposto a rinunciare alla cattedra universitaria di Berlino: lo stesso Paolo Marino capisce che Davide considera Guido come vero padre e rinuncia a portarsi via il bambino. \nMargherita, intanto, lavora in ospedale come medico e s\u2019innamora del suo primario, che poi scopre essere sposato. Successivamente conosce e prepara le nozze con un suo paziente, Emilio, un ex corridore che ha bisogno di un trapianto di cuore: dopo il trapianto, Margherita ed Emilio decidono di sposarsi e il giorno stesso Guido dichiara il suo amore ad Azzurra, che lo ricambia.\nDurante queste vicende, Nina comincia a relazionarsi amichevolmente con le altre ragazze del convitto, mentre Chiara, dopo aver perso un bambino, rifiuta la proposta di matrimonio del fidanzato Riccardo perch\u00e9 ha ricevuto la \"chiamata\" e vuole farsi suora.\nTerza stagione.\nDopo essere state sfrattate da Modena, le suore si trasferiscono a Fabriano, dove suor Angela comincia a insegnare in un liceo. Intanto arrivano Davide, Azzurra e Guido, pronti a sposarsi, e Margherita ed Emilio, in attesa della nascita della loro figlia, Anna. Nina, essendo stata licenziata, si trasferisce anche lei a Fabriano, dove incomincer\u00e0 a insegnare nello stesso liceo di suor Angela e incontrer\u00e0 Alice, adolescente lasciata sola dalla madre. Da qui la pace conquistata da suor Costanza verr\u00e0 interrotta dai problemi delle ragazze. Azzurra tradisce Guido, e la loro storia finir\u00e0 definitivamente quando arriver\u00e0 Rosa, sorella naturale di Azzurra e alla ricerca del padre che le ha rovinato la vita. Margherita partorisce ma poco dopo il cuore di Emilio smette di battere, non prima di aver preso in braccio per la prima e ultima volta sua figlia. Azzurra si fidanza con Dario, l'uomo per il quale ha tradito Guido, inizialmente solo per farlo ingelosire, ma con cui incomincer\u00e0 una relazione seria solo dopo aver capito che \u00e8 innamorato di Rosa. Nina incontra Gregorio, un professore molto legato agli studenti e con comportamenti simili ai loro. S'innamoreranno, ma Gregorio partir\u00e0 per l'Africa, inizialmente volendo portare con s\u00e9 Nina ma partendo alla fine da solo. Margherita, inizialmente in difficolt\u00e0 con Anna, torner\u00e0 al lavoro, dove trover\u00e0 un avversario, Carlo, per il posto di ricercatore a Bruxelles. I due s'innamora, ma faticheranno ad accorgersene, fino a quando Carlo superer\u00e0 una crisi, grazie a Margherita, in seguito alla rottura con la sua fidanzata e da allora cercher\u00e0 di confessarglielo. Nel frattempo arriva Achille Gentileschi, che si presenta come patrigno di Paolo Marino e di conseguenza nonno di Davide, volendoselo riprendere, ma decider\u00e0 di lasciarlo con Guido e andarlo a trovare tutti i giorni. Azzurra lascer\u00e0 Dario quando scoprir\u00e0 che l'ha presa in giro per allontanarla dal convento. Guido capir\u00e0 di non aver mai smesso di amare Azzurra e, dopo aver lasciato Rosa, si dichiarer\u00e0, ma proprio in quel momento gli verr\u00e0 rivelato che Azzurra e Rosa sono sorelle. Rosa si rifiuter\u00e0 di lasciare andare Guido, fingendo di essere incinta nonostante un test di gravidanza negativo e causando la partenza di Azzurra verso Seattle con Davide e Achille, il quale si sottoporr\u00e0 a un intervento rischioso per tornare a camminare. Poco prima di partire Azzurra verr\u00e0 raggiunta da Rosa che le dir\u00e0 la verit\u00e0. Guido, suor Angela, suor Costanza, Nina, Gregorio, Margherita e Carlo raggiungeranno il campo volo venendo cos\u00ec a conoscenza della situazione, credendo che Azzurra sia partita e che sia troppo tardi; si scopre invece essere rimasta a terra e si riappacificher\u00e0 con Guido.\nQuarta stagione.\nCon il matrimonio di Azzurra e Guido, il convento si svuota momentaneamente: Margherita e Carlo partono per Bruxelles, Rosa parte per Milano per lavoro, Nina \u00e8 in Africa per aiutare Gregorio, infine Guido e Davide vanno a Londra poich\u00e9 l\u00ec l'uomo ha ricevuto un\u2019importante cattedra come professore di diritto. Tuttavia molti volti nuovi hanno bisogno dell'aiuto di suor Angela. Tra questi troviamo Valentina, \"\"escort\" per scelta\" con una difficile storia familiare, e Monica, nipote acquisita di suor Angela, che si \u00e8 ritrovata a occuparsi di Edo, figlio del marito Luca con il quale si \u00e8 frettolosamente sposata pochi giorni prima che lui sparisse. Anche due uomini si trasferiranno in convento: Nico, un amico di Guido e anche lui avvocato che si ritrova a prendere il suo posto, e Gabriele, un medico che incomincer\u00e0 una relazione con Valentina. Nico e Monica si ameranno segretamente, ma in realt\u00e0 i due si conoscono bene, poich\u00e9 il ragazzo la prendeva sempre in giro per il suo aspetto fisico ai tempi del liceo. Azzurra, invece, incontrer\u00e0 Emma, una ragazza dell'orfanotrofio che scoprir\u00e0 essere sua figlia, abbandonata quando lei era ancora un'adolescente. La ragazza fa fatica a essere amica di Azzurra e la considera una stupida, ma poi imparer\u00e0 a volerle bene. Nico e Monica, intanto, fanno fatica a capire che sono innamorati: Nico incomincia quindi una relazione con Asia, una ragazza reduce da un incidente in cui ha perso la memoria, mentre Monica si fidanzer\u00e0 con Martino, un neurologo dell'ospedale; nonostante ci\u00f2, i due sono gelosi l'uno dell'altra. La donna creder\u00e0 che Asia stia fingendo di aver perso la memoria, e Nico sospetter\u00e0 che Martino abbia un'amante. In effetti, i loro sospetti sono fondati: Asia si \u00e8 ricordata tutto e Martino ha un'amante, Laura. Asia e Martino li lasceranno e se ne andranno. Monica e Nico si dichiareranno e si fidanzeranno, ma non fanno in tempo a dirsi di volere una famiglia con Edo perch\u00e9 la storia prender\u00e0 una piega inaspettata. Azzurra, invece, confesser\u00e0 a Emma che \u00e8 sua madre. All'inizio Emma non la prender\u00e0 bene e si arrabbier\u00e0 molto, ma poi accetter\u00e0 Azzurra come madre e preferir\u00e0 lei a un'altra famiglia adottiva. Valentina, dopo una serie di difficolt\u00e0 causate dal suo precedente \"lavoro\", conquista l'affetto delle ragazze e delle suore, soprattutto di suor Costanza, e l'amore di Gabriele; tuttavia, il ritorno di suo padre, che \u00e8 venuto a conoscenza del suo passato e non vuole pi\u00f9 rivederla per questo motivo, porter\u00e0 la ragazza a rivalutare tutto e a decidere di lasciare Gabriele e il convento.\nQuinta stagione.\nA un anno dalla fine della quarta stagione, l\"'Angolo Divino\" nel convento degli Angeli \u00e8 stato chiuso. Azzurra, avendo ereditato l'intero edificio, vi torna reduce da un evento luttuoso: suo marito Guido e il piccolo Davide sono morti in un incidente stradale, proprio nel giorno in cui Guido aveva chiesto un figlio ad Azzurra, cos\u00ec decide di vendere l'immobile per dimenticare i ricordi dolorosi. Nico \u00e8 in partenza per Milano dopo essere stato lasciato da Monica, che \u00e8 ritornata con il marito portando con s\u00e9 Edo: il ragazzo, per paura di soffrire ancora dopo aver perso quella che considerava la donna della sua vita e l\u2019unica per la quale era disposto a cambiare e ad impegnarsi seriamente, \u00e8 tornato ad essere lo scapestrato dell'inizio totalmente disinteressato all'amore e dedito ad avere con le donne solo relazioni puramente occasionali. Tuttavia, il trasferimento viene posticipato quando scopre di aver avuto un figlio, Mattia, dalla sua ex fidanzata Asia, la quale decide di affidarlo alle sue cure: seppur riluttante, Nico accetta di occuparsi del bambino grazie a Suor Angela, che gli fa credere che Asia sarebbe tornata sei mesi pi\u00f9 tardi per riprenderlo con s\u00e9. Intanto, in convento arrivano due ragazze: Ginevra, novizia tutta d'un pezzo che non si abituer\u00e0 facilmente alla frenetica vita del convento, e la nipote atea ed anticonformista di Suor Costanza, Maria, la quale, a causa dei suoi burrascosi rapporti con il padre, che la ritiene colpevole del fatto che la madre sia morta per complicazioni durante il parto, ha una visione dei rapporti sentimentali molto simile a quella del \u201cvecchio\u201d Nico. I due, cos\u00ec, decidono di intrecciare una relazione inizialmente fatta di uscite clandestine senza implicazioni sentimentali, ma, poi, Maria capisce di voler provare ad intraprendere con lui una storia seria e Nico \u00e8 allora costretto ad affrontare la sua paura delle relazioni stabili una volta per tutte e decide di provare ad impegnarsi con la ragazza. La vicinanza di Ginevra, per\u00f2, gli fa capire di essere invece attratto da lei, perci\u00f2 sceglie, con non poche difficolt\u00e0, di troncare con Maria per non prolungare oltre una storia destinata a finire ugualmente, mentre la novizia, segnata da un tragico passato in cui, da bambina, ha dovuto vivere le violenze domestiche del padre verso la madre e la morte di lei proprio per mano di lui, fatica ad accettare che anche a lei piace Nico e che la sua vocazione \u00e8 in realt\u00e0 solamente un rifugio che ha trovato per non dover affrontare la realt\u00e0, da cui \u00e8 troppo spaventata. Azzurra, intanto, si lega ad Athos, ipotetico acquirente del convento, nonch\u00e9 suo primo fidanzato e padre biologico di Emma, finch\u00e9 non lo lascia improvvisamente in quanto colta da quella che sembra essere la vocazione religiosa agli occhi di Suor Angela: Azzurra deve quindi riflettere sulla strada che vuole davvero intraprendere. Valentina, invece, perde l'uso delle gambe a seguito di un incidente e, per questo, \u00e8 costretta sulla sedia a rotelle: si trova, cos\u00ec, a dover affrontare la sua nuova condizione di disabile. Gabriele le sta vicino, cercando di conciliare il rapporto con la sua ex con la relazione instaurata con una nuova compagna, Teodora, madre single di due gemelle, Daniela e Silvia. Suor Angela, invece, supera una crisi di fede, supportata dall'amico oncologo Pietro, divenuto un punto di riferimento fondamentale per la religiosa, dall'amore di Azzurra e Suor Costanza e di tutte le persone che le sono vicine, e riesce a convincere definitivamente Nico a prendersi cura del figlioletto. Alla fine, Valentina riesce a ritrovare il lato positivo della vita grazie ad una piccola paziente oncologica di nome Eugenia, curata proprio da Pietro, ed alla vicinanza di Gabriele, Azzurra, Suor Costanza e Suor Angela e capisce di non aver mai smesso di amare Gabriele, che prova gli stessi sentimenti: i due, finalmente, tornano insieme e si sposano a fine stagione, coronando il sogno d\u2019amore che li lega, tra alti e bassi, fin da quando si sono conosciuti. Ginevra, invece, una volta affrontati i suoi fantasmi, rinuncia al noviziato perch\u00e9, grazie soprattutto a Suor Angela, che le apre gli occhi, riesce a comprendere che la vita religiosa non \u00e8 la sua vera strada e decide, allora, di ascoltare il suo cuore e di essere semplicemente s\u00e9 stessa: lei e Nico, cos\u00ec, si mettono insieme. Maria, invece, capisce che suo padre \u00e8 troppo importante per lei, cos\u00ec i due, finalmente, riescono a chiarirsi sui fatti del passato e decidono di ricominciare. Infine, Suor Angela e Suor Costanza scoprono di doversi trasferire ad Assisi.\nSesta stagione.\nLa sesta stagione si apre con l'arrivo ad Assisi dei protagonisti, che si sono stabiliti nel nuovo convento, dove giunge anche un nuovo personaggio, Erasmo, un giovane venuto per cercare sua madre, che lo abbandon\u00f2 appena nato proprio in quel convento, dove Suor Angela svolgeva, all\u2019epoca, il proprio noviziato: la religiosa, dopo l\u2019incontro col ragazzo, inizia ad avere dei ricordi confusi, che lei aveva rimosso, dei giorni in cui Erasmo venne abbandonato e che le fanno capire di essere in qualche modo legata a lui. Nel frattempo, Nico e Ginevra, ora fidanzati, sono indaffarati con i preparativi del loro matrimonio, mentre torna, dopo una stagione di assenza, Monica, che \u00e8 stata abbandonata dal marito Luca, scappato con il figlio Edo in Messico dopo averle prosciugato il conto in banca. La ragazza arriva insieme ad una bambina di nome Penelope (soprannominata Penny), rimasta orfana di entrambi i genitori a causa di un incidente e che, per via di questo trauma, ha smesso di parlare. Ha anche un'altra particolarit\u00e0, molto rilevante per Azzurra: tempo prima, a causa di una malformazione cardiaca, \u00e8 stata sottoposta ad un intervento di trapianto di cuore, il cui donatore era Davide, scomparso all\u2019inizio della precedente stagione. Per questo, proprio per Azzurra, che intanto ha deciso di abbracciare la fede ed iniziare il percorso di noviziato, la bimba diventa come una figlia da amare e proteggere e a cui restituire la felicit\u00e0 che ha perduto: perci\u00f2, la nuova prova che l\u2019aspetta \u00e8 ora capire se sia pi\u00f9 forte il desiderio di diventare la mamma adottiva di Penny oppure la sua vocazione. Intanto, il ritorno di Monica, l\u2019unica donna, tra le tante che ha avuto, che Nico ha davvero amato, mette in crisi Ginevra, che diventa gelosa e non si sente all\u2019altezza della \u201crivale\u201d, che invece \u00e8 ben disposta nei confronti della neo coppia e non \u00e8 affatto tornata per fare da terzo incomodo: per lei, la storia con Nico, ormai, \u00e8 acqua passata ed ora hanno entrambi la propria vita. Nonostante questo, Ginevra ne combina una delle sue: dopo essere andata in un bar ad ubriacarsi, si ritrova a baciare Erasmo, il nuovo arrivato, totalmente ignaro di chi lei sia. Intanto, Suor Angela, per capire di pi\u00f9 su Erasmo, si convince ad andare a trovare suo padre Primo, che abita proprio ad Assisi, pur non avendo con lui un buon rapporto n\u00e9 alcun contatto da tanti anni: la suora scopre cos\u00ec che l\u2019uomo ha urgente bisogno di un trapianto di rene perch\u00e9 \u00e8 molto malato, mentre del ragazzo dice di non sapere nulla. Nel frattempo, Ginevra e Nico iniziano ad avere sempre pi\u00f9 incomprensioni: prima perch\u00e9 lui scopre del bacio e si infuria con la fidanzata, poi perch\u00e9 la ex novizia inizia a sentirsi trattata come una bambina, mentre vorrebbe dimostrare al fidanzato di essere una donna matura ed indipendente. In convento, intanto, arriva anche una nuova barista di nome Carolina, mentre Nico e Ginevra, a causa delle loro frizioni, si rendono conto che hanno bisogno di passare un po' di tempo separati per fare un percorso di crescita personale prima del grande passo del matrimonio. Monica, invece, scopre di essere in menopausa precoce e, desiderosa di avere un figlio, decide di optare per l\u2019inseminazione artificiale, supportata soprattutto da Nico, che le sta molto vicino: i due ritrovano la sintonia di un tempo, seppur in una nuova veste di amici e confidenti. Intanto, Carolina, che all'inizio rifiuta la compagnia delle altre ragazze, inizia piano piano ad integrarsi nel gruppo, soprattutto grazie all'aiuto di Suor Costanza, mentre Erasmo e Ginevra si avvicinano molto e Nico capisce che fra di loro c'\u00e8 molta complicit\u00e0 ed inizia a preoccuparsi. Monica, invece, decide di dare una possibilit\u00e0 ad un suo collega, lo psichiatra Emiliano, innamorato di lei, e di uscire con lui, mentre Suor Angela arriva addirittura a temere che Erasmo possa essere suo figlio, ma i buchi di memoria continuano a tormentarla e, dopo aver avuto conferma che nemmeno la sorella Elisa \u00e8 la madre di Erasmo, la suora arriva ad un'ultima possibilit\u00e0: il ragazzo potrebbe essere suo fratello. Parlando con il padre, Suor Angela scopre che egli aveva avuto una relazione con l'infermiera della defunta moglie, Vanessa Novak, e che quindi la possibilit\u00e0 che fosse nato un figlio ci potrebbe essere, anche se lui dice di non sapere altro: Suor Angela cerca allora di rintracciare Vanessa Novak, scoprendo che \u00e8 morta anni prima e trovando, per\u00f2, una sua amica. Cos\u00ec, finalmente, la verit\u00e0 viene a galla: Erasmo \u00e8 figlio di Vanessa e Primo. Anche il ragazzo, che con Carolina ha portato avanti delle indagini per conto suo ed \u00e8 riescito autonomamente a risalire a Vanessa, arriva alla verit\u00e0, rimanendone sconvolto. Nel frattempo, Monica ed Emiliano si mettono insieme e Ginevra ed Erasmo si baciano nuovamente perch\u00e9 sempre pi\u00f9 attratti l\u2019uno dall\u2019altra, mentre Azzurra capisce che Penny merita una madre che pensi solo a lei, cos\u00ec cerca di avvicinarla a Monica. La dottoressa, alla fine, decide di lasciare Emiliano e capisce di amare ancora Nico, mentre Ginevra, sempre pi\u00f9 confusa sui suoi sentimenti e per non dover affrontare le conseguenze delle sue azioni, decide di chiudere con l\u2019avvocato, senza, per\u00f2, dirgli nulla di Erasmo e senza dargli alcuna spiegazione per paura di ammettere le sue colpe: spronata da Suor Angela, che le fa capire che Nico non merita di essere trattato cos\u00ec, la ex novizia capisce che deve assumersi le sue responsabilit\u00e0 e decide di dirgli la verit\u00e0. Le cose, per\u00f2, degenerano perch\u00e9 Nico, arrabbiato e deluso dalla fidanzata, si infuria con Ginevra non solo per il bacio con Erasmo, ma anche perch\u00e8 lei gli ha mentito: la lite finisce tragicamente perch\u00e9 lui, dopo aver chiesto pi\u00f9 volte alla ragazza, che continuava insistentemente a cercare contatto fisico con lui implorandolo di perdonarla, di lasciarlo stare e di andarsene dopo aver saputo la verit\u00e0, perde il controllo e la spinge via, facendola cadere, cos\u00ec lei, ricordando le violenze che la madre subiva dal padre, si alza, scappa sconvolta e ha un incidente in auto, finendo in ospedale. Nico \u00e8 distrutto e logorato dai sensi di colpa, pensando di essere stato violento, e si confida solo con Monica, con la quale il rapporto \u00e8 divenuto ancora pi\u00f9 forte che in passato perch\u00e9 i due sono maturati ed ora si aiutano e si sostengono a vicenda in ogni situazione, divenendo un punto di riferimento l\u2019uno per l\u2019altra. Ginevra, fortunatamente, si riprende e Nico, ancora profondamente scosso, le chiede nuovamente di sposarlo addossandosi la colpa di tutto ci\u00f2 che \u00e8 successo e pensando che un matrimonio \u201criparatore\u201d avrebbe cancellato la distanza ormai creatasi tra loro: la ragazza accetta, con grande dolore di Monica (che ama Nico) ed Erasmo (che invece, nel frattempo, ha capito di amare Ginevra). Intanto, le condizioni di Primo peggiorano: l\u2019uomo necessita urgentemente del trapianto ed il donatore compatibile si rivela essere proprio Erasmo. Mentre entrambi sono in sala operatoria, Suor Angela, per\u00f2, mette insieme gli ultimi pezzi del puzzle: i vuoti di memoria che ha sono dovuti ad un incidente stradale che lei ebbe tornando da casa del padre dopo che questi, che sapeva di avere un altro figlio, le disse chiaramente di non volerne sapere. La suora \u00e8 sconvolta e non sa se dirlo o no al povero Erasmo, poich\u00e9 il ragazzo si \u00e8, intanto, molto affezionato al padre. Si scopre, invece, che Carolina vive sotto falsa identit\u00e0: la ragazza, in realt\u00e0, si chiama Sara ed \u00e8 costretta continuamente a scappare cambiando nome a causa del marito violento che la perseguita. Intanto, ripartono i preparativi per il matrimonio fra Nico e Ginevra, mentre Carolina, seppur a malincuore, decide di scappare nuovamente, nonostante in convento abbia trovato per la prima volta delle persone che le vogliono bene, mentre Erasmo, ancora in ospedale in convalescenza, viene a sapere la dolorosa verit\u00e0 sul padre da Suor Angela e Azzurra, invece, scopre che Monica andr\u00e0 avanti con l\u2019inseminazione artificiale e che non vuole adottare Penny perch\u00e9 ha troppa paura di perdere anche lei dopo Edo: la ragazza \u00e8 molto delusa dal comportamento dell\u2019amica e anche le stessa Penny, che intanto aveva legato tantissimo con Monica e sperava, a sua volta, che potesse essere lei la sua mamma adottiva, \u00e8 molto arrabbiata. Mentre il matrimonio \u00e8 alle porte, invece, Primo rivela definitivamente la pessima persona che \u00e8: adesso che ha ottenuto il rene, ha deciso di andarsene e non vuole pi\u00f9 avere contatti con nessuno dei suoi figli. Nico e Ginevra, invece, continuano ad avere sempre pi\u00f9 dubbi sul loro rapporto e sul matrimonio: lui perch\u00e9 ha ricominciato a pensare sempre di pi\u00f9 a Monica ed al nuovo rapporto fatto di stima e fiducia reciproche che hanno costruito, mentre lei, nonostante cerchi di convincersi di essersi tolta Erasmo dalla testa, non ci sta riuscendo affatto. Nessuno dei due, per\u00f2, in parte per senso del dovere e in parte per paura, riesce a tirarsi indietro, nonostante l\u2019infelicit\u00e0 degli sposi sia ormai sugli occhi di tutti e ognuno, chi in un modo chi nell\u2019altro, cerchi di mostrarla anche a loro. Alla fine, appena inizia la cerimonia, \u00e8 Erasmo stesso, gi\u00e0 disperato a causa del padre, a dare il \u201ccolpo di grazia\u201d, entrando in chiesa e dichiarando il suo amore a Ginevra, a cui chiede di andare via con lui, ma lei, seppur molto turbata e commossa dalle sue parole, continua a pensare, ingenuamente, che non sia giusto seguirlo e lo rifiuta. A quel punto, per\u00f2, la situazione ormai \u00e8 precipitata ed \u00e8 lo stesso Nico, profondamente colpito dalla dichiarazione di Erasmo, a capire che la cerimonia deve finire l\u00ec, perch\u00e9 lui per Ginevra non prova affatto (e forse non ha mai provato) gli stessi sentimenti di Erasmo, ma ha ormai riscoperto il profondo amore che da sempre lo lega a Monica, mentre lei, in realt\u00e0, ricambia ci\u00f2 che prova Erasmo. Intanto, Monica ha deciso, proprio per non vedere Nico, il suo grande amore da sempre, sposarsi con un\u2019altra, di partire alla volta di Barcellona per procedere con l\u2019inseminazione artificiale il giorno stesso del matrimonio, perci\u00f2 si reca in aeroporto, cos\u00ec come Erasmo, che, dopo essere andato via dalla chiesa ed aver subito il rifiuto anche di Ginevra, pensa che ormai la sua vita non abbia pi\u00f9 senso e vuole parlare un\u2019ultima volta col padre, che sta partendo a sua volta, e poi togliersi la vita. Suor Angela e Ginevra, per\u00f2, raggiungono il ragazzo in tempo e riescono a fermarlo: la ex novizia, ora che il matrimonio \u00e8 saltato, non ha pi\u00f9 motivi per trattenersi e gli confessa di ricambiare i suoi sentimenti, cos\u00ec i due si mettono insieme. Monica, invece, alla fine, decide di restare e, con grande gioia e stupore, viene raggiunta da Nico, che, dopo anni passati a rincorrersi a vicenda, le dichiara i suoi sentimenti: il loro amore \u00e8 stato pi\u00f9 forte di tutto e finalmente i due, dopo tanto tempo, sono liberi di viverlo. La mattina seguente, Monica e Nico tornano in convento perch\u00e9 lei ha deciso di affrontare le sue paure e di prendere in affido Penny, che, per la prima volta, risponde \u201cs\u00ec\u201d a voce e finalmente torna a parlare per la gioia di tutti, soprattutto di Azzurra, che cos\u00ec pu\u00f2 riconciliarsi con Monica. \nLa stagione si conclude con tutti i protagonisti che, felici per aver avuto ognuno il proprio lieto fine, salutano il pubblico.\nProduzione.\nQuesta serie \u00e8 stata presentata al pubblico attraverso un breve \"crossover\" con un'altra fiction a sfondo religioso, \"Don Matteo\": infatti, nell'episodio \"Don Matteo sotto accusa\" dell'ottava stagione, Elena Sofia Ricci e Valeria Fabrizi hanno interpretato suor Angela e suor Costanza in un cameo dove incontrano il prete-detective, il quale suggerisce loro di chiamare il bar in costruzione a Modena \"L'Angolo Divino\", rivolgendosi poi, sul finire dell'episodio, alla telecamera, bucando la quarta parete e pronunciando il titolo della prossima fiction.\nProdotta da Lux Vide di Luca Bernabei per Rai Fiction, \"Che Dio ci aiuti\" nacque inizialmente come una fiction orientata soprattutto al genere giallo, senza disdegnare sfumature di commedia. Del cast tecnico, oltre al regista Francesco Vicario (\"I Cesaroni\"), fa parte anche lo sceneggiatore Elena Bucaccio (\"Tutti pazzi per amore\"). L'idea della fiction \u00e8 di Carlotta Ercolino, la quale ha firmato il soggetto di serie insieme con Bucaccio, Mauro Graiani e Andrea Valagussa.\nL'esordio della serie ha riscosso un grande successo di pubblico, tanto che nell'aprile del 2012 sono partite le riprese della seconda stagione, con gran parte dei protagonisti confermati eccetto Massimo Poggio e Serena Rossi, mentre volti nuovi sono quelli di Luca Capuano, Laura Glavan, Rosa Diletta Rossi e Lino Guanciale. La seconda stagione segna anche un netto cambio di rotta per quanto concerne il genere, che abbandona il giallo per abbracciare in toto la commedia.\nAlla fine del 2013 \u00e8 stata confermata la realizzazione di una terza stagione, le cui riprese hanno avuto inizio il 7 aprile dell'anno seguente a Fabriano. Tra i nuovi protagonisti ci sono Ivano Marescotti, Tommaso Ramenghi, Davide Silvestri, Irene Ferri, Riccardo Alemanni, Sofia Panizzi, Francesco Castiglione, Andr\u00e9s Gil e Neva Leoni.\nAl termine dell'ultimo episodio della terza stagione \u00e8 stato mostrato un breve trailer annunciante la produzione di una quarta stagione, ufficializzata il 28 giugno 2016 durante la presentazione dei palinsesti autunnali Rai. Guanciale rimane come \"recurring\", mentre tra i nuovi protagonisti ci sono Diana Del Bufalo, Gianmarco Saurino, Cristiano Caccamo, Arianna Montefiori, Bianca Di Veroli e Christian Monaldi.\nNell'aprile 2018 cominciano le riprese della quinta stagione, che vede l'uscita dal cast di Guanciale e Del Bufalo, e l'ingresso di Raniero Monaco di Lapio, Laura Adriani e Simonetta Columbu.\nA gennaio 2020, viene annunciata la produzione della sesta stagione. Tale stagione vede l'addio di Cristiano Caccamo e Arianna Montefiori e il ritorno di Diana Del Bufalo. New entry sono Erasmo Genzini, Pierpaolo Spollon e Isabella Mottinelli. Le riprese iniziano a giugno 2020 e finiscono a febbraio 2021 e va in onda dal 7 gennaio all\u201911 marzo 2021.\nIl 12 marzo 2021 viene annunciato il rinnovo per la settima stagione.\nLuoghi delle riprese.\nLa serie \u00e8 ambientata per le prime due stagioni a Modena. La sede della Polizia di Stato \u00e8 nella realt\u00e0 l'arcivescovado situato di fronte al duomo cittadino \u2013 sul cui balcone \u00e8 stata apposta l'insegna del corpo e rimossi gli stemmi dell'arcivescovo e del papa, normalmente posti fra il balcone stesso e il portone. L'ingresso delle prigioni, invece, \u00e8 quello del palazzo dei Musei sito in via Emilia centro.\nCon la terza stagione, la serie si sposta a Fabriano. L'entrata del nuovo convento \u00e8 l'entrata dell'Oratorio della Carit\u00e0, mentre il nuovo \"Angolo Divino\" si trova nel loggiato San Francesco, che si affaccia sulla piazza del Comune. Alcune scene sono state inoltre girate all'interno dei giardini Regina Margherita e dell'ospedale Engles Profili. L'edificio che nella fiction \u00e8 la sede dell'azienda di Achille Gentileschi \u00e8, nella realt\u00e0, uno dei due edifici che ospitano il municipio.\nLa sesta stagione \u00e8 invece ambientata ad Assisi.\nLa maggior parte degli interni sono invece girati, per tutte le stagioni, a Roma. L'atrio dell'universit\u00e0 \u00e8 un vero ambiente universitario, ma si tratta della facolt\u00e0 di Lettere e Filosofia di Tor Vergata. Il convento degli Angeli di Modena si trova sempre nella capitale, nel rione Trastevere, presso la chiesa di San Giovanni Battista dei Genovesi.\nCitazioni e riferimenti.\nIl dipinto con i due ingranaggi rossi, al quale l'ispettore Ferrari \u00e8 particolarmente legato e che ricorre spesso nei vari episodi, \u00e8 realizzato dal pittore Marcello Toma ed \u00e8 intitolato \"Paolo e Francesca\"."}
{"id": "3778820", "revid": "253269", "url": "https://it.wikipedia.org/wiki?curid=3778820", "title": "Geraldine Brooks (attrice)", "text": "Biografia.\nLa sua trentennale carriera di attrice \u00e8 culminata con le nomination per un Emmy Award nel 1962 e un Tony Award nel 1970. Era sposata con l'autore Budd Schulberg."}
{"id": "3778824", "revid": "1924342", "url": "https://it.wikipedia.org/wiki?curid=3778824", "title": "International Love", "text": "International Love \u00e8 il quarto singolo estratto da \"Planet Pit\", album di Pitbull. \u00c8 stato estratto a novembre 2011, e raffigura la collaborazione del cantante Chris Brown. La canzone parla della bellezza delle donne di tutto il mondo. Pitbull, infatti dice: \"Ho girato posti nel mondo che non so pronunciare/Sono stato in posti sul pianeta che non sapevo esistessero\", un chiaro riferimento al suo Tour Mondiale, dove ha potuto conoscere, appunto, \"le donne di tutto il mondo\".\nVideo musicale.\nL'8 dicembre 2011 \u00e8 stato pubblicato il trailer del video ufficiale, mentre il video completo \u00e8 uscito il giorno seguente. Esso raffigura i due cantanti girare per il mondo (grazie al Chroma key). Mentre cantano, sullo sfondo vengono proiettate delle immagini di diverse citt\u00e0 del pianeta. Comprende alcune scene riprese in alcuni concerti di Pitbull. Il video comprende anche una strofa inedita, cantata da\nPitbull nella parte iniziale della canzone.\n\u00c8 uno dei video che ha ottenuto la certificazione Vevo.\nEsecuzioni live.\nI due cantanti hanno eseguito il brano al Premio Lo Nuestro il 16 febbraio 2012. Il 26 febbraio 2012 si sono esebiti con \"International Love\" in una medley di canzoni, durante lo show della fine del primo tempo agli NBA All-Star Game."}
{"id": "3778827", "revid": "247222", "url": "https://it.wikipedia.org/wiki?curid=3778827", "title": "More Music From 8 Mile", "text": ""}
{"id": "3778832", "revid": "39884", "url": "https://it.wikipedia.org/wiki?curid=3778832", "title": "Roald Eingelbert Amundsen", "text": ""}
{"id": "3778840", "revid": "363629", "url": "https://it.wikipedia.org/wiki?curid=3778840", "title": "Witchcraft", "text": "Witchcraft (che in inglese significa stregoneria) pu\u00f2 riferirsi a:"}
{"id": "3778849", "revid": "22356", "url": "https://it.wikipedia.org/wiki?curid=3778849", "title": "Protornis", "text": ""}
{"id": "3778852", "revid": "1543377", "url": "https://it.wikipedia.org/wiki?curid=3778852", "title": "Rover Scarab", "text": "La Scarab \u00e8 un'autovettura prodotta dalla Rover nel 1931. Non entr\u00f2 mai in produzione di serie.\nContesto.\nEra una torpedo quattro posti, e l'obiettivo della Rover era di venderla a 85 sterline.\nPossedeva un motore a due cilindri a V di soli 839 cm\u00b3 di cilindrata, che era montato posteriormente. Nonostante la posizione del motore, la Scarab aveva un finto radiatore montato anteriormente. \nLe altre vetture contemporanee che possedevano il propulsore installato posteriormente, avevano invece montata una parte anteriore spiovente senza neppure la calandra. Tra di esse, c'erano il prototipo Porsche Typ 12, le vetture di prova Mercedes-Benz 120, 130, 150 e 170 H, il prototipo Tatra V570, ed i modelli T77, 77A, T87 e T97, sempre prodotti dalla Tatra, oltre che la KdF-Wagen.\nSolo pochi esemplari di Scarab vennero prodotti, ed alcuni esempi furono presentati al pubblico nel 1931 al salone dell'automobile di Londra ed al salone dell'automobile di Scozia."}
{"id": "3778864", "revid": "1888309", "url": "https://it.wikipedia.org/wiki?curid=3778864", "title": "Antonio Centelles", "text": "Biografia.\nFiglio di Gilberto de Centelles, che segu\u00ec re Martino I dalla Catalogna alla Sicilia, e di Costanza di Ventimiglia, contessa di Collesano, fu inizialmente forte sostenitore del Re Alfonso V d'Aragona, con cui condivise anche la prigionia a Milano. Nominato camerlengo della corte sovrana, ebbe nel 1437 la carica di vicer\u00e9 della Calabria, compito a cui assolse egregiamente.\nA Catanzaro.\nVenne incaricato dal Re di trattare il matrimonio della contessa di Catanzaro Enrichetta, appartenente alla famiglia Ruffo ed ultima (e unica) erede del ramo principale della famiglia (e perci\u00f2 ricchissima), con Innico d'Avalos che, per aver sostenuto l'aragonese, aveva perduto i propri feudi in Castiglia; il matrimonio era quindi un modo per risarcire il fedele d'Avalos. Ma il Centelles, allettato dalla pingue eredit\u00e0 (e forse anche dall'avvenenza della contessina), prese per s\u00e9 Enrichetta, contando sul perdono del Re. Alle minacce regali, seguite al matrimonio, il Centelles si chiuse in Cotrone dichiarando che avrebbe resistito anche contro lo stesso re che, venuto in Calabria, conquist\u00f2 Cir\u00f2 e la stessa Cotrone (nel dicembre 1444), assediando infine lo stesso marchese in Catanzaro il quale, nel 1445, fu costretto a sottomettersi chiedendo la clemenza reale. Il Re gli tolse i feudi, lasciandogli per\u00f2 i beni mobili, e lo costrinse a soggiornare a Napoli. Da qui in seguito fugg\u00ec, ponendosi al servizio prima della Repubblica di Venezia e poi di Milano.\nA Milano.\nNel 1449 Francesco Sforza lo invi\u00f2 a Cant\u00f9. Alla fine dell'anno e nel gennaio del 1450 venne sconfitto in due scontri con i Veneziani. In seguito al sospetto che volesse cambiare ancora bandiera (\u00abper evidenti sentori di maliziosa astuzia\u00bb), venne fatto imprigionare da Francesco Sforza prima a Lodi e poi nel castello di Pavia.\nVenne poi liberato su richiesta di re Alfonso.\nA Napoli.\nAlla morte del Re cospir\u00f2 contro l'erede Ferrante d'Aragona (il futuro Ferdinando I) per dare la successione al Principe di Viana; quando questo disegno fall\u00ec si rifugi\u00f2 presso il Principe di Taranto Giovanni Antonio Orsini Del Balzo (suo consuocero) il quale ottenne dal Re la restituzione dei feudi al Centelles. Il Marchese, poco fiducioso nelle promesse reali, si trasfer\u00ec per\u00f2 in Calabria da dove organizz\u00f2 una nuova rivolta. I seguaci del Centelles vennero per\u00f2 battuti dal Conte di Campobasso e da Alfonso d'Avalos a Cropani, nel dicembre 1458, e a Belcastro, subendo il 7 giugno 1459 una sanguinosa sconfitta presso Maida; la venuta del Re, che conquist\u00f2 e fece bruciare Castiglione, caus\u00f2 lo sbandamento finale dei baroni e dei paesi che seguivano il Centelles. A causa di ci\u00f2 il Marchese si present\u00f2 presso il \"Campo del Piano del Lago\", tra Cosenza e Nicastro, dove si trovava il Re; inizialmente vi fu bene accolto ma dopo tre giorni fu arrestato e tradotto nei castelli di Martirano e di Cosenza per finire poi a Napoli nella prigione di Castelnuovo da dove riusc\u00ec ad evadere il 23 aprile 1460.\nRipar\u00f2 inizialmente a Marigliano, terra del Principe di Taranto, recandosi quindi al campo angioino (Giovanni d'Angi\u00f2 stava infatti combattendo contro il Re aragonese) passando in Puglia per ritornare quindi in Calabria a seminare nuovamente ribellione. Qui fu inseguito dall'esercito regio alla cui testa vi era Roberto Sanseverino e ottenne anche qualche successo ma alla venuta di Mase Barrese, che esercit\u00f2 una repressione spietata, fu obbligato di nuovo a scendere a patti con il Re che perdon\u00f2 il Centelles e la moglie la ribellione e ogni altra cosa, \u00abtiam di falsa moneta, incend\u00ee, correrie, rapine\u00bb, restituendogli tutti i suoi beni, alcuni dei quali il Centelles scambi\u00f2 con il Barrese, ottenendo anche dal Re il titolo di Principe di Santa Severina nonch\u00e9 una rendita di mille ducati sulle \"salina di Neto\".\nDa questo momento in avanti il Marchese milit\u00f2 per la Casa d'Aragona al fianco del Duca di Calabria, partecipando all'assedio di Motta Accomera, di Motta Rossa e ancora al campo di Fiumara dove il Duca gli affid\u00f2 il comando supremo dell'esercit\u00f2. Nel 1465 la figlia Polissena spos\u00f2 Enrico d'Aragona, figlio naturale del Re (secondo alcuni autori contemporanei Polissena in realt\u00e0 fu figlia del cugino Antonio Ventimiglia, Marchese di Irache e cont\u00e9 di Geraci). Poco dopo il matrimonio, forse per essere tornato a cospirare contro gli Aragonesi, fu fatto arrestare a Santa Severina dallo stesso genero e venne detenuto in Castelnuovo, non se ne ebbero pi\u00f9 notizie."}
{"id": "3778865", "revid": "1377738", "url": "https://it.wikipedia.org/wiki?curid=3778865", "title": "La canzone di Marinella (brano musicale)", "text": "La canzone di Marinella \u00e8 un brano musicale scritto e composto nel 1962 dal cantautore Fabrizio De Andr\u00e9 con l'arrangiamento musicale di Gian Piero Reverberi, pubblicato la prima volta sul singolo \"Valzer per un amore/La canzone di Marinella\" del 1964 dallo stesso autore. \u00c8 uno dei brani di De Andr\u00e9 pi\u00f9 conosciuti.\nStoria e ispirazione.\nLa canzone, scritta nel 1962, fu ispirata da un fatto di cronaca, che l'autore aveva letto su un quotidiano.\nSecondo lo psicologo astigiano Roberto Argenta, un appassionato di De Andr\u00e9 che nel 2012 ha pubblicato un libro con la ricerca di quello che potrebbe essere l'episodio pi\u00f9 plausibile per l'ispirazione della canzone, l'evento sarebbe stato la lettura di una notizia di cronaca, apparsa sulla \"Gazzetta del Popolo\" del 29 gennaio 1953, relativa a un fatto realmente accaduto ad una certa Maria, uccisa e gettata nel fiume Olona.\nNel dettaglio si tratterebbe del ritrovamento nel fiume Olona tra Rho e Milano del corpo crivellato di colpi d'arma da fuoco di una ballerina/prostituta, all'anagrafe Maria Boccuzzi. Il caso, tuttora irrisolto, tenne banco sulla cronaca nera dei quotidiani dell'epoca per diverse settimane. Nata l'8 ottobre 1920 nel piccolo centro calabrese di Radicena (frazione dalla cui unione con i villaggi di San Martino di Taurianova e Jatrinoli \u00e8 nato nel 1926 l'attuale comune di Taurianova), in una povera famiglia di braccianti agricoli, all'et\u00e0 di nove anni, Maria emigr\u00f2 con la famiglia a Milano in cerca di una sistemazione migliore. Nel 1934 inizi\u00f2 a lavorare e sul luogo di lavoro conobbe uno studente universitario spiantato, Mario, di cui s'innamor\u00f2. Il rapporto, visto di cattivo grado dalla famiglia di lei, la port\u00f2 a licenziarsi e a scappare con Mario. Le difficolt\u00e0 economiche e l'impossibilit\u00e0 di riallacciare i rapporti con la famiglia portarono velocemente alla fine del rapporto amoroso e, dopo appena un anno, i due si lasciarono. Senza dimora e senza lavoro, Maria Boccuzzi decise di intraprendere la strada di ballerina di avanspettacolo di variet\u00e0 col nome d'arte di Mary Pirimp\u00f2 e conobbe Luigi Citti detto \"Jimmy\", noto frequentatore di locali notturni meneghini, di cui divenne l'amante. Questi la \"cedette\" dopo breve tempo a Carlo Soresi, conosciuto come \"Carlone\" e di professione protettore, che l'avvi\u00f2 alla prostituzione. Da quel momento, la vita di Maria divenne un susseguirsi di umiliazioni, minacce e percosse. Inizi\u00f2 a prostituirsi in una casa chiusa a San Salvario (Torino), poi a Firenze, per approdare a Milano e lungo i viali dell'Olona, dove venne anche schedata dalla Polizia. La notte del 28 gennaio 1953 Maria Boccuzzi fu uccisa a revolverate e spinta nell'Olona forse ancora agonizzante. Vennero indagati per l'omicidio i gi\u00e0 citati Soresi e Citti, ma non ci furono sufficienti prove a loro carico per un'incriminazione. Emerse, tra le altre, la testimonianza di un metronotte che vide, la notte del delitto e sulla riva del fiume presso cui poi venne ritrovato il cadavere della Boccuzzi, un'auto al cui interno una ragazza urlava e si dimenava, cercando di divincolarsi dall'uomo alla guida, ma non si pot\u00e9 mai risalire all'identit\u00e0 di questo presunto aggressore.\nMusica e testo.\nL'orchestrazione, un ritmo lento di bolero del maestro Reverberi, musicalmente scarna ma contemporaneamente austera e solenne, sostiene un testo semplice e disarmante, che con un linguaggio quasi arcaico racconta con straordinaria abilit\u00e0 poetica la favola della protagonista, una ragazza che dopo aver trovato l'amore, va incontro alla morte in circostanze misteriose.\nI toni sono lievi, pieni di immagini e colori, quasi romantici e propri di una musica fatta quasi per gioco; apparentemente distanti dal tipico realismo dell'autore, che in carriera si orienter\u00e0 decisamente verso stili e atmosfere differenti.\nInterviste e commenti.\nQuesta la risposta di De Andr\u00e9 alla domanda di un giornalista incuriosito dal fatto che i fan ritenessero il brano \u00abuna canzone bruttina, un prodotto spurio..\u00bb\nPur cos\u00ec atipica nei toni rispetto alle altre composizioni del cantautore, tuttavia il brano segna innegabilmente la svolta per De Andr\u00e9 in fatto di popolarit\u00e0: l'interpretazione della ballata da parte di Mina nel 1967, ben tre anni dopo la prima incisione della canzone, lo porta finalmente alla notoriet\u00e0 a livello nazionale.\nTuttavia De Andr\u00e9 deluder\u00e0 le aspettative di quanti avrebbero preferito vederlo impegnato a continuare a scrivere canzoni leggere e commerciali, motivando banalmente le sue scelte.\nIl destino vede comunque De Andr\u00e9 indissolubilmente legato a questa canzone, infatti la versione cantata in duetto proprio con Mina nel 1997, sar\u00e0 la traccia inedita inserita nell'antologia \"Mi innamoravo di tutto\", l'ultima pubblicata dal cantautore prima della sua prematura scomparsa.\nVersioni di Mina.\nIl grande successo arriva con la decisione di Mina di incidere e inserire la canzone, prima nell'album \"Dedicato a mio padre\" (dicembre 1967) e successivamente nel 45 giri \"La canzone di Marinella/I discorsi\" (1 febbraio 1968).\nDuetto.\nIl duetto con Mina del 1997 \u00e8 stato inserito dal cantautore, nello stesso anno, come traccia inedita della raccolta \n\"Mi innamoravo di tutto\" (l'ultima pubblicata prima della sua morte) ed estratto come singolo. \u00c8 stato poi pubblicato anche dalla cantante nella raccolta \"In duo\" del 2003. Tale versione \u00e8 stata pubblicata da Mina anche nel 2017 all'interno dell'omonimo 45 giri \"La canzone di Marinella\", vinile arancione in edizione limitata a 3.000 copie.\nVersione di Fabrizio De Andr\u00e9.\nNel 1964 De Andr\u00e9 pubblica la prima versione del brano nel singolo \"Valzer per un amore/La canzone di Marinella\"."}
{"id": "3778869", "revid": "652096", "url": "https://it.wikipedia.org/wiki?curid=3778869", "title": "Sl\u0105sk Wroc\u0142aw", "text": ""}
{"id": "3778873", "revid": "767487", "url": "https://it.wikipedia.org/wiki?curid=3778873", "title": "Dwars door Vlaanderen 2009", "text": "La Dwars door Vlaanderen 2009, sessantaquattresima edizione della corsa e valida come evento dell'UCI Europe Tour 2009 categoria 1.1, si svolse il 25 marzo 2009 su un percorso di 200\u00a0km. Fu vinta dal belga Kevin Van Impe che giunse al traguardo con il tempo di 4h52'55\", alla media di 40,967.\nAll'arrivo 37 ciclisti tagliarono il traguardo."}
{"id": "3778876", "revid": "367445", "url": "https://it.wikipedia.org/wiki?curid=3778876", "title": "Linea S13 (servizio ferroviario suburbano di Milano)", "text": ""}
{"id": "3778877", "revid": "729019", "url": "https://it.wikipedia.org/wiki?curid=3778877", "title": "Isole di Ljuriki", "text": "Le isole di Ljuriki (in russo: \u041e\u0441\u0442\u0440\u043e\u0432\u0430 \u041b\u044e\u0440\u0438\u043a\u0438, \"ostrova Ljuriki\") sono un gruppo di isole russe nell'Oceano Artico che fanno parte dell'arcipelago della Terra di Francesco Giuseppe.\nGeografia.\nLe isole di Ljuriki si trovano nella parte meridionale della Terra di Francesco Giuseppe, a 900\u00a0m dalla costa sud dell'Isola di McClintock; sono 2 isolotti di forma allungata che non superano i cento metri di lunghezza. Non sono presenti rilievi di alcuna importanza."}
{"id": "3778878", "revid": "131358", "url": "https://it.wikipedia.org/wiki?curid=3778878", "title": "Zalaegerszegi Torna Egylet", "text": ""}
{"id": "3778887", "revid": "599013", "url": "https://it.wikipedia.org/wiki?curid=3778887", "title": "Heike Roth", "text": "Carriera.\nCon la ha disputato i Campionati mondiali del 1998 e tre edizioni dei Campionati europei (1995, 1997, 1999)."}
{"id": "3778888", "revid": "1031941", "url": "https://it.wikipedia.org/wiki?curid=3778888", "title": "Matilde T\u00e9llez Robles", "text": "Biografia.\nNata da una famiglia della media borghesia (il padre era notaio), si distinse fin dalla giovinezza per la devozione verso l'Eucaristia e la sollecitudine verso i poveri e gli ammalati (fu ispettrice delle dame della San Vincenzo).\nA causa dell'opposizione del padre non le fu possibile abbracciare presto la vita religiosa; vinta l'ostilit\u00e0 del genitore, su consiglio del suo direttore spirituale oratoriano, il 19 marzo 1875 assieme a una compagna fond\u00f2 una nuova congregazione, detta poi delle Figlie di Maria Madre della Chiesa.\nCon le sue suore, si dedic\u00f2 per il resto della sua vita alla cura degli orfani e all'assistenza agli ammalati, anche in occasione di un'epidemia di colera: fond\u00f2 numerosi ospedali per poveri.\nMor\u00ec nel 1902.\nIl culto.\nIl 23 aprile 2002 papa Giovanni Paolo II ha proclamato l'eroicit\u00e0 delle sue virt\u00f9 riconoscendole il titolo di venerabile.\n\u00c8 stata beatificata in Piazza San Pietro a Roma il 21 marzo 2004."}
{"id": "3778891", "revid": "287204", "url": "https://it.wikipedia.org/wiki?curid=3778891", "title": "Avery Hopwood", "text": "Biografia.\nNato a Cleveland, James Avery Hopwood si laure\u00f2 all'Universit\u00e0 del Michigan nel 1905. Inizi\u00f2 a lavorare per un giornale di Cleveland come corrispondente da New York. Nel contempo, scriveva per il teatro. Un suo lavoro, \"Clothes\", venne prodotto nel 1906 a Broadway. Conosciuto come \"The Playboy Playwright\", Hopwood si specializz\u00f2 in commedie e farse, alcune delle quali considerate a quel tempo piuttosto os\u00e9. Una delle sue commedie, \"The Demi-Virgin\", nel 1921, fu portata in tribunale per alcune scene, tra cui una dove le showgirl giravano tra il pubblico vestite con indosso la sola biancheria.\nMolti dei suoi lavori furono adattati per lo schermo. Tra questi, \"Fair and Warmer\" che, nel 1919, fu interpretato da Madge Kennedy; la commedia musicale \"The Gold Diggers\" che ebbe diverse trasposizioni cinematografiche come anche \"The Bat\", famoso mystery scritto in collaborazione con Mary Roberts Rinehart; \"Ladies' Night\" del 1920 fu filmato nel 1928; \"Getting Gertie's Garter\" venne portato sullo schermo nel 1927 e nel 1945.\nAbile e intelligente, il suo stile di scrittura incontrava i gusti del pubblico. La sua pubblicizzata relazione con la danzatrice e coreografa Rose Rolanda si rivel\u00f2, alla fine, una trovata pubblicitaria per nascondere la sua omosessualit\u00e0 confermata in seguito da un suo grande amico, il fotografo Carl Van Vechten. Rolanda si sarebbe sposata in seguito con il caricaturista Miguel Covarrubias.\nMor\u00ec prematuramente il 1\u00ba luglio 1928 a soli 46 anni a causa di un infarto mentre nuotava a Juan-les-Pins sulla Costa azzurra.\nFu sepolto al Riverside Cemetery di Cleveland, in Ohio, accanto a sua madre."}
{"id": "3778915", "revid": "767487", "url": "https://it.wikipedia.org/wiki?curid=3778915", "title": "When Betty Bets", "text": "When Betty Bets \u00e8 un cortometraggio muto del 1917. Il nome del regista non viene riportato. La protagonista (e produttrice) del film, Marie Cahill, era una famosa cantante di vaudeville dei palcoscenici di Broadway.\nProduzione.\nIl film fu prodotto dalla Cahill Productions.\nDistribuzione.\nDistribuito dalla Mutual Film, il film usc\u00ec nelle sale cinematografiche USA il 14 maggio 1917."}
{"id": "3778917", "revid": "83531", "url": "https://it.wikipedia.org/wiki?curid=3778917", "title": "E3 Prijs Vlaanderen 2005", "text": "Il E3 Prijs Vlaanderen 2005, quarantasettesima edizione della corsa e valida come evento del circuito UCI Europe Tour 2005 categoria 1.1, fu disputata il 26 marzo 2005, per un percorso totale di 200\u00a0km. Fu vinta dal belga Tom Boonen, al traguardo con il tempo di 4h42'54\" alla media di 42,418\u00a0km/h.\nPartenza con 187 ciclisti di cui 46 portarono a termine il percorso."}
{"id": "3778920", "revid": "169919", "url": "https://it.wikipedia.org/wiki?curid=3778920", "title": "Filippo Webb", "text": ""}
{"id": "3778922", "revid": "2145227", "url": "https://it.wikipedia.org/wiki?curid=3778922", "title": "Mar\u00eda Guadalupe Garc\u00eda Zavala", "text": "Biografia.\nFiglia di un commerciante, poco prima del suo matrimonio ruppe il fidanzamento e fond\u00f2 una congregazione religiosa per l'assistenza ospedaliera agli ammalati. Continu\u00f2 la sua opera anche durante gli anni della persecuzione condotta da Plutarco El\u00edas Calles contro i cristiani: in quel periodo, nascose nel suo ospedale anche il futuro arcivescovo di Guadalajara, Jos\u00e9 Francisco Orozco y Jim\u00e9nez. Mor\u00ec nel 1963, all'et\u00e0 di 85 anni.\nIl processo di canonizzazione ed il culto.\nIl 1\u00ba luglio 2000 papa Giovanni Paolo II ha proclamato l'eroicit\u00e0 delle sue virt\u00f9 riconoscendole il titolo di venerabile. \u00c8 stata beatificata in Piazza San Pietro il 25 aprile 2004 da Giovanni Paolo II e successivamente canonizzata da papa Francesco domenica 12 maggio 2013."}
{"id": "3778928", "revid": "1543377", "url": "https://it.wikipedia.org/wiki?curid=3778928", "title": "Pocono Raceway", "text": "Il Pocono Raceway (precedentemente denominato Pocono International Raceway), conosciuto anche come Tricky Triangle, \u00e8 un autodromo dal tracciato ovale caratterizzato da altissime velocit\u00e0 di percorrenza. \u00c8 situato a Long Pond, in Pennsylvania, negli Stati Uniti d'America.; in quanto di lunghezza uguale o superiore alle 2,5 miglia, rientra nella categoria delle \"superspeedway\". \nStoria.\nL'impianto fu inaugurato nel 1968 con un ovale di soli \"3/4 di miglio\" con due curve (oramai soppiantato dal \"paddock\", ma gi\u00e0 nel 1971 l'USAC disput\u00f2 sul circuito ridisegnato e allungato a 2,5 miglia la prima \"Pocono 500\" per monoposto, mentre la NASCAR vi disput\u00f2 la prima \"Pocono 500\" per Stock car nel 1974.\nIl tracciato.\nIl disegno del circuito \u00e8 particolare, in quanto ognuna delle tre curve si rif\u00e0 a curve preesistenti in altri tracciati: la \"Curva 1\" (inclinazione trasversale di 14\u00b0) \u00e8 presa dal dismesso \"Trenton Speedway\", la \"Curva 2\" (chiamata anche \"The Tunnel Turn\" - inclinazione trasversale di 9\u00b0) \u00e8 uguale a quelle dell'Indianapolis Motor Speedway, mentre la \"Curva 3\" (inclinazione trasversale di 6\u00b0) \u00e8 simile a quelle di \"The Milwaukee Mile\", l'ovale di Milwaukee.\nIl Pocono Raceway potrebbe essere definito un \"tri-ovale\", in quanto \u00e8 dotato di sole tre curve anzich\u00e9 le solite quattro della maggior parte degli ovali, ma le sue curve sono molto pi\u00f9 marcate di quelle di altri \"tri-ovali\" pi\u00f9 convenzionali (come ad esempio quello di Daytona) e il disegno rassomiglia molto a quello di un triangolo, con curve che rassomigliano ai \"tornanti\" di un classico tracciato stradale. Un ulteriore elemento di disturbo \u00e8 dato dalla diversa inclinazione trasversale di ogni curva (considerabilmente inferiore a quella di molti altri ovali di pari lunghezza) e dalla diversa lunghezza dei tre rettilinei.\nSebbene la pista sia lunga ben 4\u00a0km (2,5 miglia - tanto quanto l'Indianapolis Motor Speedway), la particolarit\u00e0 delle sue curve tende a mantenere basse le velocit\u00e0 medie rispetto a piste di pari lunghezza, pertanto la NASCAR non impone l'uso di Air restrictor su questo circuito."}
{"id": "3778930", "revid": "1428919", "url": "https://it.wikipedia.org/wiki?curid=3778930", "title": "Arvid E. Gillstrom", "text": "Biografia.\nDal 1915 al 1934, diresse oltre un centinaio di cortometraggi e alcuni lungometraggi. In molti dei suoi film appaiono attori come Billy West e Oliver Hardy."}
{"id": "3778931", "revid": "729019", "url": "https://it.wikipedia.org/wiki?curid=3778931", "title": "Isole di Borisjak", "text": "Le isole di Borisjak (in russo: \u041e\u0441\u0442\u0440\u043e\u0432\u0430 \u0411\u043e\u0440\u0438\u0441\u044f\u043a\u0430, \"ostrova Borisjaka\") sono un gruppo di isole russe nell'Oceano Artico che fanno parte dell'arcipelago della Terra di Francesco Giuseppe.\nGeografia.\nLe isole di Borisjak si trovano nella parte meridionale della Terra di Francesco Giuseppe, a 900\u00a0m dalla costa sud dell'Isola di McClintock; sono 8 isolotti posti a poca distanza l'uno dall'altro; le due isole maggiori sono lunghe rispettivamente 1,5\u00a0km e 900\u00a0m, mentre le rimanenti 6 non superano i cento metri di lunghezza. Non sono coperte di ghiaccio. Il rilievo pi\u00f9 alto si trova sull'isola maggiore e raggiunge i 41 m s.l.m.\nL'isola \u00e8 stata cos\u00ec chiamata dal nome del paleontologo e geologo russo Aleksej Borisjak."}
{"id": "3778936", "revid": "1149807", "url": "https://it.wikipedia.org/wiki?curid=3778936", "title": "Il mio amico marziano", "text": "Il mio amico marziano (\"My Favorite Martian\") \u00e8 una serie televisiva statunitense in 107 episodi trasmessi per la prima volta nel corso di tre stagioni dal 1963 al 1966.\nTrama.\nUn extraterrestre dalle sembianze umane precipita con la sua astronave vicino a Los Angeles. L'alieno \u00e8 un antropologo proveniente da Marte e resta bloccato sulla Terra. Tim O'Hara, un giovane giornalista del \"The Los Angeles Sun\", \u00e8 sulla strada di casa di ritorno dalla da una base militare (dove era andato a fare un servizio) quando vede l'astronave precipitare.\nTim prende il marziano in casa e lo fa passare come suo zio Martin. Zio Martin si rifiuta di rivelare agli altri la sua vera identit\u00e0 per evitare il panico e Tim si impegna a mantenere il segreto mentre lui tenta di riparare la sua nave. Zio Martin ha diversi poteri: pu\u00f2 alzare dalla sua testa due antenne retrattili e diventare invisibile; \u00e8 telepatico e pu\u00f2 leggere e influenzare le menti; pu\u00f2 far levitare gli oggetti con il movimento di un dito; pu\u00f2 comunicare con gli animali e pu\u00f2 velocizzare le sue azioni (o quelle degli altri).\nMartin costruisce anche diversi dispositivi avanzati, come una macchina del tempo che pu\u00f2 trasportare Tim ed egli stesso in altri tempi e luoghi, quali il Medioevo in Inghilterra, St. Louis nel 1849, i primi giorni di Hollywood, oppure portare personaggi storici nel presente, come Leonardo da Vinci e Jesse James. Un altro dispositivo che costruisce \u00e8 un \"separatore molecolare\" in grado di smontare le molecole di un oggetto fisico e riorganizzarle (uno scoiattolo viene trasformato in un essere umano). Un altro dispositivo pu\u00f2 conservare i ricordi in una pillola che pu\u00f2 essere somministrata in un secondo momento. Altri dispositivi sono in grado di creare duplicati temporanei o di far levitare gli altri senza la necessit\u00e0 della presenza di Martin.\nTim e zio Martin vivono nel garage di un appartamento di propriet\u00e0 della padrona di casa, la signora Lorelei Brown, che spesso si presenta nel garage quando non deve. Lei e Martin intrecciano una storia d'amore che Martin non fa arrivare oltre perch\u00e9 deve poi tornare su Marte. Lei in seguito intreccia una relazione con un ufficiale di polizia, il detective Bill Brennan, che non vede di buon occhio zio Martin ed \u00e8 molto sospettoso.\nProduzione.\nLa serie fu prodotta da Jack Chertok Television Productions e girata a Culver City e Los Angeles in California.\nNella sua prima stagione, \"My Favorite Martian\" fece molto bene nella classifica degli ascolti Nielsen, classificandosi al decimo posto. Tuttavia, entro la fine della seconda stagione, la serie fin\u00ec al ventiquattresimo posto ma fu comunque prorogata per una terza stagione.\nLe prime due stagioni furono filmate in bianco e nero (negli studios della Desilu), ma la stagione finale fu girata a colori con piccole modifiche nel set e nel \"format\" della serie. Oltre ai poteri extraterrestri, Martin nell'ultima stagione sembra essere in grado di fare molto di pi\u00f9, come stimolare la crescita istantanea di peli sul viso per offrire a lui e Tim con un travestimento veloce o levitare con il naso. Il capo della polizia, superiore del detective Brennan, viene coinvolto in molti episodi della terza stagione, generalmente per umiliare il detective troppo zelante.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1963 al 1966 sulla rete televisiva CBS. In Italia fu trasmessa solo la terza stagione nel 1983 con il titolo \"Il mio amico marziano\".\nAlcune delle uscite internazionali sono state:\nSeguiti.\nNel 1973 fu prodotta la serie d'animazione \"Il mio amico marziano\" (1973-1975) con Jonathan Harris che prest\u00f2 la voce al personaggio di zio Martin nella versione originale.\nLa Disney produsse poi un film derivante dalla serie nel 1999, \"Martin il marziano\", con Christopher Lloyd nel ruolo di zio Martin."}
{"id": "3778941", "revid": "767487", "url": "https://it.wikipedia.org/wiki?curid=3778941", "title": "Patsy's Partner", "text": "Patsy's Partner \u00e8 un cortometraggio muto del 1917. Il nome del regista non viene riportato.\nProduzione.\nLa pellicola fu prodotta dalla Cahill Productions, una piccola casa di produzione fondata da Marie Cahill, la protagonista del film, nota cantante e attrice di vaudeville che produsse solo tre film, tutti girati nel 1917.\nDistribuzione.\nDistribuito dalla Mutual Film, il film usc\u00ec nelle sale cinematografiche USA il 28 maggio 1917."}
{"id": "3778944", "revid": "599013", "url": "https://it.wikipedia.org/wiki?curid=3778944", "title": "My Favorite Martian", "text": ""}
{"id": "3778947", "revid": "2044650", "url": "https://it.wikipedia.org/wiki?curid=3778947", "title": "Kerry Condon", "text": "Carriera.\nEsordisce ne \"Le ceneri di Angela\", dove interpreta Theresa, una ragazza tisica di cui si innamora il protagonista Frank. Nel 2001, recita con ruoli da protagonista in due drammi teatrali prodotti dalla Royal Shakespeare Company: \"The Lieutenant of Inishmore\" di Martin McDonagh, nel ruolo di Maidread, e \"Amleto\", nel ruolo di Ofelia.\nNel 2003, torna a recitare sul grande schermo in \"Ned Kelly\", interpretando Kate Kelly, la sorella del protagonista Ned. Due anni dopo, interpreta Victoria in \"Danny the Dog\".\nNel 2005, viene scelta per interpretare Ottavia minore nella serie televisiva \"Roma\", fino al 2007. Nel 2009, ritorna ancora al cinema, nel ruolo di Masha in \"The Last Station\". Contemporaneamente, recita anche a teatro in \"The Cripple of Inishmaan\", sempre di McDonagh, ottenendo un Lucille Lortel Award e un Drama Desk Award.\nNel 2011, recita nel ruolo di Rachel in \"This Must Be the Place\" di Paolo Sorrentino e nella serie televisiva \"Luck\" nel ruolo di Rosie.\nDoppiatrici italiane.\nNelle versioni in italiano dei suoi film, Kerry Condon \u00e8 stata doppiata da:\nDa doppiatrice \u00e8 sostituita da:"}
{"id": "3778949", "revid": "126257", "url": "https://it.wikipedia.org/wiki?curid=3778949", "title": "Valvole d'aspirazione", "text": ""}
{"id": "3778950", "revid": "126257", "url": "https://it.wikipedia.org/wiki?curid=3778950", "title": "Valvole di scarico", "text": ""}
{"id": "3778953", "revid": "767487", "url": "https://it.wikipedia.org/wiki?curid=3778953", "title": "Gladys' Day Dreams", "text": "Gladys' Day Dreams \u00e8 un cortometraggio muto del 1917. Il nome del regista non viene riportato.\nProduzione.\nIl film fu il primo prodotto dalla Cahill Productions, una piccola casa di produzione fondata da Marie Cahill, nota cantante e attrice di vaudeville delle scene di Broadway. La compagnia produsse solo tre film, girati tutti nel 1917.\nDistribuzione.\nDistribuito dalla Mutual Film, il film usc\u00ec nelle sale cinematografiche USA il 30 aprile 1917."}
{"id": "3778956", "revid": "1003787", "url": "https://it.wikipedia.org/wiki?curid=3778956", "title": "Aleksandr \u0160efer", "text": "Professionista dal 1993 al 2003, conta la vittoria di un Giro dell'Appennino e di un Giro di Toscana. Dal 2007 \u00e8 direttore sportivo alla Astana.\nCarriera.\nDa dilettante vinse il Regio-Tour nel 1990 e partecip\u00f2 ai mondiali dello stesso anno. I principali successi da professionista furono due tappe alla Vuelta a Andaluc\u00eda (una nel 2001 e una nel 2002), il Giro dell'Appennino nel 2001 e il Giro di Toscana nel 2002. Partecip\u00f2 a sette edizioni del Giro d'Italia, quattro della Vuelta a Espa\u00f1a, due del Tour de France, due campionati del mondo e due edizioni dei Giochi olimpici. Dal 2007 \u00e8 direttore sportivo del Pro Team Astana."}
{"id": "3778958", "revid": "4106", "url": "https://it.wikipedia.org/wiki?curid=3778958", "title": "Alexander Shefer", "text": ""}
{"id": "3778959", "revid": "4106", "url": "https://it.wikipedia.org/wiki?curid=3778959", "title": "Aleksander Shefer", "text": ""}
{"id": "3778960", "revid": "4106", "url": "https://it.wikipedia.org/wiki?curid=3778960", "title": "Alexandre Shefer", "text": ""}
{"id": "3778964", "revid": "599013", "url": "https://it.wikipedia.org/wiki?curid=3778964", "title": "Dolores Cabanillas", "text": "Biografia.\nNata da un'agiata famiglia, in giovent\u00f9 si iscrisse al terz'ordine secolare francescano e si dedic\u00f2 alle opere di carit\u00e0. Dopo la morte dei genitori, tent\u00f2 di abbracciare la vita religiosa prima nel monastero delle carmelitane di Buenos Aires e poi in quello delle visitandine di Montevideo, ma le sue condizioni di salute la costrinsero ad abbandonare presto il chiostro.\nNel 1878, assieme a due compagne, fond\u00f2 una congregazione del terz'ordine regolare di san Francesco per l'istruzione e l'educazione delle ragazze povere.\nMor\u00ec nel 1885.\nIl culto.\nIl 25 giugno 1999 papa Giovanni Paolo II ha proclamato l'eroicit\u00e0 delle sue virt\u00f9 riconoscendole il titolo di venerabile.\n\u00c8 stata beatificata in Piazza San Pietro a Roma il 14 aprile 2002."}
{"id": "3778966", "revid": "122489328", "url": "https://it.wikipedia.org/wiki?curid=3778966", "title": "Mahmud Barzani", "text": "Biografia.\nLo \"Shaykh\" Ma\u1e25m\u016bd B\u0101rz\u0101nji, o Berzenji fu il leader che organizz\u00f2 numerose insurrezioni curde contro i britannici che avevano avuto dalla Societ\u00e0 delle Nazioni il mandato sulla Mesopotamia, come compenso della vittoria degli Alleati contro gli Imperi centrali e l'Impero ottomano.\nEra un \"shaykh\" della confraternita sufi della \"Qadiriyya\" e la sua famiglia era originaria di Sulaymaniyya, attualmente nel Kurdistan iracheno.\nPer due volte egli si proclam\u00f2 re del Kurdistan indipendente.\nLe rivolte di Mahmud.\nLo \"Shaykh\" Mahmud guid\u00f2 la prima insurrezione curda nel meridione del Kurdistan, controllato dal Regno Unito nel maggio del 1919. Poco prima, essendo stato nominato governatore di Sulaymaniyya, egli ordin\u00f2 l'imprigionamento di tutti i militari e i civili britannici presenti nella regione. Dopo aver preso il controllo dell'area, lo \"Shaykh\" Ma\u1e25m\u016bd B\u0101rz\u0101nji organizz\u00f2 una forza militare tra i suoi seguaci curdi iraniani e proclam\u00f2 se stesso \"sovrano di tutto il Kurdistan\".\nNon appena i britannici si accorsero del suo crescente potere politico e militare, risposero prontamente con la forza militare. Due brigate britanniche furono dispiegate nella regione ed esse riuscirono a sconfiggere i guerrieri di \"Shaykh\" Ma\u1e25m\u016bd a Darbandi Bazyan, vicino Sulaymaniyya, nel giugno del 1919. Lo \"Shaykh\" Ma\u1e25m\u016bd B\u0101rz\u0101nji fu infine arrestato ed esiliato nell'India nel 1921.\nI suoi guerrieri continuarono nondimeno ad opporsi ai britannici dopo il suo arresto. Il successo dei combattenti curdi obblig\u00f2 il Regno Unito a concedere l'autonomia al Kurdistan iracheno nel 1923.\nTornato nella regione nel 1922, lo \"Shaykh\" Ma\u1e25m\u016bd continu\u00f2 a promuovere incursioni contro le forze del Regno Unito, proclamandosi ancora una volta Re. Il 14 settembre 1922, i britannici riconobbero lo \"Shaykh\" Ma\u1e25m\u016bd B\u0101rz\u0101nji primo re del Kurdistan sotto loro Mandato.\nIl Regno del Kurdistan fin\u00ec nel 1924. Il Governo britannico aveva infine sconfitto \"Shaykh\" Ma\u1e25m\u016bd e aveva formalmente riconosciuto come re d'Iraq Faysal ibn al-Husayn e il suo governo a guida quasi interamente araba. \"Shaykh\" Ma\u1e25m\u016bd si rifugi\u00f2 nelle montagne e solo in seguito firm\u00f2 un accordo di pace col governo iracheno del nuovo Iraq nel 1932."}
{"id": "3778968", "revid": "767487", "url": "https://it.wikipedia.org/wiki?curid=3778968", "title": "Fair and Warmer", "text": "Fair and Warmer \u00e8 un film muto del 1919 diretto da Henry Otto. Il soggetto \u00e8 tratto dall'omonimo lavoro teatrale che aveva debuttato il 6 novembre 1915: commedia di grande successo scritta da Avery Hopwood, fu rappresentata per 377 volte sui palcoscenici di Broadway, contemporaneamente all'Eltinge 42nd Street Theatre e all'Harris Theatre. Sceneggiato da June Mathis e A.P. Younger, aveva come interpreti May Allison, Pell Trenton, Eugene Pallette, Christine Mayo, William Buckley, Effie Conley.\nProduzione.\nIl film fu prodotto dalla Screen Classics Inc..\nDistribuzione.\nDistribuito dalla Metro Pictures Corporation, il film usc\u00ec nelle sale cinematografiche degli Stati Uniti il 1\u00ba novembre 1919."}
{"id": "3778971", "revid": "521302", "url": "https://it.wikipedia.org/wiki?curid=3778971", "title": "Aleksandr Shefer", "text": ""}
{"id": "3778972", "revid": "74801", "url": "https://it.wikipedia.org/wiki?curid=3778972", "title": "Dave Gavitt", "text": "Carriera.\nGiocatore.\nGioc\u00f2 come guardia a livello di college con i Dartmouth Big Green.\nAllenatore.\nTerminati gli studi, intraprese la carriera di allenatore come vice alla Worcester Academy e successivamente (1962-1967) al Providence College. Dal 1967 al 1969 fu capo allenatore dei Dartmouth Big Green; vinse 18 incontri, perdendone 33. Dal 1969 al 1979 ha guidato Providence per un totale di 209 vittorie e 84 sconfitte. Nel 1980 ha allenato la nazionale statunitense; non riusc\u00ec tuttavia a disputare le Olimpiadi 1980 a causa del boicottaggio americano.\nDirigente.\nGavitt fu uno dei protagonisti della nascita della Big East Conference, una delle conference maggiori dello sport NCAA, di cui fu il primo \"commissioner\", rimanendo in carica dal 1979 al 1990.\nHa inoltre ricoperto l'incarico di presidente dell'USA Basketball, svolgendo un ruolo decisivo nell'accordo con la NBA per la creazione del Dream Team in occasione delle Olimpiadi 1992. Dal 1990 al 1994 \u00e8 stato vice presidente dei Boston Celtics, e dal 1995 al 2003 presidente del Naismith Memorial Basketball Hall of Fame."}
{"id": "3778975", "revid": "11959", "url": "https://it.wikipedia.org/wiki?curid=3778975", "title": "Mahmud Barzanji", "text": ""}
{"id": "3778978", "revid": "729019", "url": "https://it.wikipedia.org/wiki?curid=3778978", "title": "Isola di Aagaard", "text": "L'isola di Aagaard (in russo: \u041e\u0433\u043e\u0440\u0434, \"Ogord\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Aagaard si trova nella parte meridionale della Terra di Francesco Giuseppe, a 5,5 km dalla costa sud dell'Isola di McClintock; ha una forma quadrata irregolare con i lati di circa 1 km di lunghezza. Il rilievo pi\u00f9 alto, nel sud-est, raggiunge appena i 21 m s.l.m.\nL'isola \u00e8 stata cos\u00ec chiamata dal nome dell'esploratore polare norvegese Bjarne Aagaard."}
{"id": "3778980", "revid": "1924342", "url": "https://it.wikipedia.org/wiki?curid=3778980", "title": "Rajymbek batyr (metropolitana di Almaty)", "text": "Rajymbek batyr () \u00e8 una stazione della Linea 1, della Metropolitana di Almaty. \u00c8 stata inaugurata il 1\u00ba dicembre 2011."}
{"id": "3778986", "revid": "547034", "url": "https://it.wikipedia.org/wiki?curid=3778986", "title": "Tornei di tennis femminili nel 1961", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "3778997", "revid": "247222", "url": "https://it.wikipedia.org/wiki?curid=3778997", "title": "Songs from Instant Star Four", "text": ""}
{"id": "3778999", "revid": "247222", "url": "https://it.wikipedia.org/wiki?curid=3778999", "title": "Songs from Instant Star Three", "text": ""}
{"id": "3779000", "revid": "122084905", "url": "https://it.wikipedia.org/wiki?curid=3779000", "title": "Susanna Enrichetta di Lorena", "text": "Biografia.\nSusanna Enrichetta era la penultima figlia di Carlo di Lorena, Duca d'Elbeuf e della sua terza moglie Fran\u00e7oise de Navailles. I suoi due fratellastri maggiori, Henri ed Emmanuel Maurice furono successivamente Duchi d'Elbeuf. In quanto membro del casato di Lorena, era designata con il titolo di \"Altezza\" e qualche volta chiamata \"Principessa Susanna Enrichetta\".\nFerdinando Carlo Gonzaga, Duca di Mantova e Monferrato chiese la sua mano poich\u00e9 era membro della casa ducale. Si sposarono a Milano l'8 novembre 1704 e la sposa fu accompagnata da sua nonna Caterina Enrichetta di Borbone. Ai francesi, suo marito era noto come \"Charles de Gonzague\".\nIl Principe di Cond\u00e9 (figlio de \"Le Grand Cond\u00e9\") aveva proposto sua figlia Maria Anna, \"Mademoiselle de Montmorency\" come moglie di Ferdinando Carlo Gonzaga, che aveva perso la sua prima moglie Anna Isabella Gonzaga (e sua prima cugina) nell'agosto 1703 ed era senza figli. Ferdinando tuttavia aveva dei figli illegittimi dalla sua amante Eleonora Parma, una linea che si estinse a met\u00e0 del XVIII secolo e che non era in grado di ereditare Mantova.\nIl marito mor\u00ec quattro anni dopo le nozze, il 5 luglio 1708, lasciandola vedova ad appena 22 anni. Susanna Enrichetta, ritornata in Francia, fu coinvolta in un procedimento legale tra il Duca di Lorena e la Principessa di Cond\u00e9 riguardo all'eredit\u00e0 della fortuna dei Guisa. Residente a Parigi, mor\u00ec l\u00ec nel 1710 all'et\u00e0 di 24 anni. Fu sepolta nella chiesa del convento dei Giacobini a Parigi, nella cripta di suo nonno, il \"mar\u00e9chal de Navailles\". Saint-Simon disse di lei che era morta dopo una lunga malattia nel fiore degli anni e consider\u00f2 che fosse stata una bellezza del suo tempo. Disse anche che il suo \"bizzarro\" matrimonio era stata la causa della sua vita triste.\nLa mummia di Passerino Bonacolsi.\nDopo la presa del potere dei Gonzaga nel 1328 Rinaldo Bonacolsi detto \"Passerino\" fu ferito a morte. Stando ad un racconto del 1626 di un viaggiatore e naturalista tedesco, Joseph F\u00fcrttenbach, Passerino, a cavallo di un ippopotamo, sarebbe stato mummificato ed esposto come talismano nelle sale del Palazzo Ducale. La leggenda vuole che a disfarsi della mummia di Passerino fu l'ultima duchessa di Mantova la quale, stanca dell'inquietante spoglia, fece gettare il corpo nelle acque del lago. Si avver\u00f2 la profezia di una maga che previde la perdita del potere a chi si sarebbe sbarazzato della mummia: i Gonzaga caddero alcuni anni dopo, nel 1708."}
{"id": "3779001", "revid": "253269", "url": "https://it.wikipedia.org/wiki?curid=3779001", "title": "Wilford Brimley", "text": "Biografia.\nNacque a Salt Lake City, dove suo padre era un agente immobiliare. Prima di divenire un attore lavor\u00f2 nei rodei come cowboy, quindi fece il maniscalco e poi la guardia del corpo per Howard Hughes. Dopo aver a lungo ferrato i cavalli per film e spettacoli televisivi, inizi\u00f2 a lavorare in film western come stuntman su incoraggiamento del suo amico Robert Duvall.\nLa sua prima interpretazione come caratterista fu in \"Diritto di cronaca\" (1981), in cui interpret\u00f2 il ruolo dell'assistente del Procuratore federale James A. Wells. Brimley partecip\u00f2 alla popolare serie televisiva degli anni settanta \"Una famiglia americana\" nella parte di Horace Brimley, un abitante del Monte Walton, dal 1974 al 1977. \nDivenuto famoso per interpretazioni in film come \"Hotel New Hampshire\" (1984), \"Country\" (1984), \"La cosa\" (1982) di John Carpenter, \"Cocoon - L'energia dell'universo\" (1985) e \"Il socio\" (1993), nel 2001 partecip\u00f2 al film tv \"Fuoco incrociato\" insieme a Tom Selleck. Ebbe un ruolo importante nel film \"Sindrome cinese\" (1979). Spesso interprete di uomini burberi e anziani, come ad esempio nella serie TV degli anni ottanta \"Vita col nonno\", apparve anche in spot pubblicitari.\nSeguace della Chiesa dei Santi degli ultimi giorni, nel 1956 spos\u00f2 l'attrice Lynne Bagley, deceduta nel 2000, da cui ebbe quattro figli maschi: Bill, Jim, John e Lawrence Dean. Affetto da diabete mellito di tipo 1, sostenne la ricerca sulla malattia. Era politicamente vicino al partito repubblicano, in particolare a John McCain."}
{"id": "3779002", "revid": "100384313", "url": "https://it.wikipedia.org/wiki?curid=3779002", "title": "Ferenc Hepp", "text": "Considerato il \"padre della pallacanestro ungherese\", fu presidente della Federazione cestistica dell'Ungheria. Dal 1948 al 1956 \u00e8 stato uno dei membri della Commissione Tecnica della FIBA, e successivamente fu membro del \"Central Board\" e della \"Commission of Finances and Amateurism\" della stessa FIBA. Fece parte del Comitato Olimpico Ungherese.\nDagli anni trenta svolse la professione di arbitro di pallacanestro in Ungheria, divenendo anche arbitro internazionale (1946-1957)."}
{"id": "3779010", "revid": "729019", "url": "https://it.wikipedia.org/wiki?curid=3779010", "title": "St Hugh's College", "text": "Il St Hugh's College \u00e8 uno dei collegi costituenti l'Universit\u00e0 di Oxford. Fondato nel 1886 e inizialmente aperto solo alle donne, si trova a nord del centro di Oxford; gli uomini sono stati ammessi a partire dal 1986.\nIl collegio fu creato da Elizabeth Wordsworth, figlia del celebre poeta William Wordsworth, con la speranza di aiutare il crescente numero di studentesse che desideravano il livello di educazione garantito dalle prestigiose universit\u00e0 di Cambridge ed Oxford. Essa dedic\u00f2 il collegio ad uno dei predecessori di suo padre, Ugo di Lincoln. Il collegio si spost\u00f2 nella sua posizione attuale nel 1913. Durante la seconda guerra mondiale molti degli edifici vennero requisiti ad uso di ospedale."}
{"id": "3779011", "revid": "125493064", "url": "https://it.wikipedia.org/wiki?curid=3779011", "title": "Battaglione alpini paracadutisti &quot;Monte Cervino&quot;", "text": "Il Battaglione alpini paracadutisti \"Monte Cervino\" \u00e8 un reparto di forze speciali dell'Esercito italiano costituito nel 1996.\nHa origine dal \"Battaglione alpini sciatori \"Monte Cervino\"\", reparto alpino del Regio Esercito italiano con sede ad Aosta.\nStoria.\nLa grande guerra.\nIl Battaglione alpini \"Monte Cervino\" fu costituito nell'inverno del 1915 all'interno del 4\u00ba Reggimento alpini, e prese parte alla prima guerra mondiale venendo insignito di una medaglia d'argento al valor militare alla bandiera. Al termine di essa, fu sciolto nel 1919.\nBattaglione sciatori.\nIl Battaglione fu ricostituito nel 1940 nella Scuola centrale militare di alpinismo di Aosta, dalle ceneri del disciolto Battaglione \"Duca d'Aosta\", come Battaglione sciatori al comando del maggiore Gustavo Zanelli riprendendo il nome di un battaglione della grande guerra. Per essere ammessi nel battaglione era necessario essere volontari, scapoli e avere grande padronanza nell'uso degli sci.\nEra usato il migliore armamento ed equipaggiamento tra cui i nuovi scarponi con suola in Vibram e gli sci Persenico. Lo stesso valeva anche per i cappellani e il personale medico.\nIn Albania.\nIl 13 gennaio 1941 fu inviato subito in Albania per prendere parte alla campagna di Grecia dove assunse posizione sul Mali i Trebeshines in Albania nella congiuntura tra due unit\u00e0 pi\u00f9 grandi. Contro gli alpini del Monte Cervino si scaten\u00f2 subito durissimo l'urto del nemico che li impegn\u00f2 lungamente e per tre giorni senza poter ricevere viveri. Caddero in questi giorni i due comandanti di compagnia Brillarelli e Mautino. Per un certo periodo il comando fu assunto dal sottufficiale Giacomo Chiara che si trov\u00f2 a essere il pi\u00f9 alto in grado. Qui fu poi raggiunto dal gemello Battaglione \"Monte Rosa\". Dal 20 febbraio il \"\"Monte Cervino\" fu impiegato anche in duri contrattacchi finch\u00e9 i superstiti furono accorpati, insieme con il battaglione \"Bolzano\" dell'11\u00ba reggimento alpini e il battaglione \"Val Cismon\"\" nel nuovo \"Gruppo Signorini\" e posti a difesa del Mali Shendeli fino al termine del conflitto quando il \"Monte Cervino\" fu ritirato dal fronte e sciolto: degli alpini erano rimasti tra i sessanta e i sessantacinque\". Il reparto fu insignito della Medaglia d'argento al valor militare.\nIn Russia.\nNel novembre 1941 il battaglione fu ricostituito agli ordini del tenente colonnello Mario D'Adda e armato con l'armamento dell'anno precedente, in alcuni casi ulteriormente migliorato. Per il reclutamento incorpor\u00f2 i dieci migliori sciatori di ogni battaglione alpino purch\u00e9 fossero volontari e scapoli (tra questi c'erano il maestro di sci Gigi Panei e lo scrittore Mario Rigoni Stern). Pi\u00f9 di un terzo delle reclute si present\u00f2 volontario mentre per le altre si decise d'ufficio.\nIl 13 gennaio 1942, inquadrato nel CSIR, fu il primo reparto alpino a essere inviato sul fronte russo, a Jasinovataja lungo il fiume Don dove giunse il 21 febbraio. Il 2 marzo fu nuovamente spostato a Rykowo e a Ploskij in rinforzo alla \"\"Torino\" e alla \"Pasubio\"\" e impiegato per operazioni di ricognizione e pattugliamento.\nOlcovatka.\nIl 22 marzo il battaglione ebbe il battesimo del fuoco a Olcovatka. Alle dipendenze della \"Pasubio\" il \"Monte Cervino\" fu impiegato nell'attacco del piccolo centro abitato al fine di provocare la reazione avversaria e alleggerire di conseguenza la pressione russa nel settore di Izjum. La reazione russa provocata dall'attacco degli alpini fu a sua volta sottoposta al contrattacco dell'artiglieria della \"Torino\". L'attacco travolse le linee avanzate russe e provoc\u00f2 l'afflusso di rinforzi alleggerendo la pressione a Izjum in particolare sui bersaglieri del XVIII battaglione. Raggiunti gli obiettivi i reparti italiani rientrarono alle proprie linee.\nIl reparto fu spesso impiegato per tamponare le situazioni pi\u00f9 critiche. Gli alpini del \"Monte Cervino\" ottennero il rispetto dei sovietici dai quali furono soprannominati \"Satanas bjieli\" (\"Diavoli bianchi\"). Dopo un periodo di riposo ritorn\u00f2 in linea nell'estate.\nLa prima battaglia difensiva del Don.\nNel luglio 1942, con la costituzione dell'ARMIR, fu posto alle dipendenze del Comando dell'8\u00aa Armata italiana e il 22 agosto, fu inviato a Jagodnji al comando del XXXV Corpo d'Armata (ex CSIR) dove i bersaglieri erano stati investiti due giorni prima dalla Prima battaglia difensiva del Don. Gli alpini con un contrattacco aiutarono a ripristinare e a tappare le falle nella linea difensiva. Il 25 agosto la 3\u00aa Divisione Celere \"Principe Amedeo Duca d'Aosta\", investita da una nuova offensiva sovietica, ripieg\u00f2 ordinatamente sotto la protezione del \"\"Monte Cervino\". Arrestatasi l'offensiva sovietica il 28 agosto il \"Monte Cervino\" rilev\u00f2 le posizioni del XXV battaglione bersaglieri finch\u00e9 fu posto in riserva a Rosso\u0161'. Nel dicembre avvenne l'avvicendamento del colonnello D'Adda con il capitano Giuseppe Lamberti che ebbe il comando interinale.\nPochi giorni dopo, a seguito dell'attacco sovietico, incominci\u00f2 la Seconda battaglia difensiva del Don che in tre distinte fasi port\u00f2 al crollo dell'intero fronte italo-tedesco.\nCon l'operazione Urano croll\u00f2 il fronte retto dall'armata rumena mettendo in seria difficolt\u00e0 il dispositivo difensivo italo-tedesco che si ritrov\u00f2 accerchiato.\nA seguito di un nuovo sfondamento sovietico delle linee tenute dall'Asse del 16 dicembre 1942 il battaglione fu trasferito d'urgenza a Novo Kalitwa per sostenere la divisione \"Cosseria\" che stava tentando di costituire una linea difensiva, ma non riusc\u00ec a contrastare le colonne corazzate sovietiche in fase di rapidissima avanzata in profondit\u00e0 e, molto logorato, si attest\u00f2 tra il quadrivio di Selenj Jar e \u0130vanovka dove era gi\u00e0 presente un gruppo di soccorso formato dal battaglione \"L'Aquila\" e \"Tolmezzo\". Ivanovka fu raggiunta il 19 dai sovietici che dopo alcune ore entrarono nel piccolo centro mentre furono fermati all'altezza del quadrivio. La ritirata fu protetta dal \"Monte Cervino\"\". Il giorno seguente si attest\u00f2 allo snodo di Selenji Jar a protezione di Rosso\u0161'. Il giorno 20 l'offensiva sovietica fu fermata a prezzo di pesanti sacrifici e il 29 dicembre i reparti sovietici furono respinti grazie all'intervento della 11. Panzer-Division del generale Hermann Balck che nell'operazione si dissangu\u00f2 anch'essa. Il battaglione alpino rientr\u00f2 presso il comando Corpo d'Armata Alpino a Rosso\u0161' per una breve pausa.\nL'annientamento del \"Monte Cervino\".\nIl 12 gennaio 1943 scatt\u00f2 una nuova offensiva sovietica che travolse le linee italiane e port\u00f2 all'accerchiamento della citt\u00e0 di Rosso\u0161', qui il battaglione fu definitivamente annientato. Il 15 gennaio 1943 una ventina di carri armati sovietici penetrarono nella citt\u00e0 ma furono respinti subendo la perdita di dodici carri. Il 16 gennaio 1943 e i giorni seguenti nella difesa del comando Corpo d'Armata Alpino, il \"Monte Cervino\"\", completamente circondato ed esaurito il munizionamento, contrattacc\u00f2 con bottiglie Molotov e all'arma bianca. Gruppi sparsi di alpini continuarono a combattere cadendo o venendo fatti prigionieri quasi tutti. Di quelli presi prigionieri solamente quindici ritornarono dai campi di prigionia.\nNella primavera 1943 i superstiti del reparto furono rimpatriati in Italia. Giunti ad Aosta, il reparto fu insignito della Medaglia d'oro al valor militare e poi sciolto.\nNel dopoguerra.\nIl 1\u00ba aprile 1964 si costituisce la Compagnia Alpini Paracadutisti, con il personale dei disciolti plotoni alpini paracadutisti delle cinque Brigate alpine.\nNel 1990 la Compagnia alpini paracadutisti fu designata con il nome \"Monte Cervino\" in onore del Battaglione alpini sciatori \"Monte Cervino\".\nIl 14 luglio 1996 la compagnia \u00e8 inserita nel Battaglione Alpini Paracadutisti \"Monte Cervino\" di nuova formazione, al quale con decreto 28 novembre 1996 viene concessa la Bandiera di guerra.\nNel 1997 l'unit\u00e0 viene anche trasferita alla caserma \"Vittorio Veneto\" (la stessa che occupava alle origini, dal 1964 al 1970) a Bolzano, lasciando la caserma \"Mercanti\" di San Michele Appiano che aveva occupato solo dal 1992, anno in cui lasci\u00f2 la storica caserma \"Mignone\" situata in via Del Parco nel quartiere \"Oltrisarco\", sempre a Bolzano, occupata dal reparto fin dal 1970.\nIl Battaglione nel 1999 ricevette la qualifica \"Ranger\", e dal 25 settembre 2004 il battaglione entra nel ricostituito 4\u00ba Reggimento Alpini Paracadutisti, di cui \u00e8 la componente operativa, alle dipendenze del Comando delle forze speciali dell'Esercito."}
{"id": "3779014", "revid": "53240594", "url": "https://it.wikipedia.org/wiki?curid=3779014", "title": "TotalErg (azienda)", "text": ""}
{"id": "3779017", "revid": "125711528", "url": "https://it.wikipedia.org/wiki?curid=3779017", "title": "Antonio Malaschini", "text": "In precedenza \u00e8 stato Segretario Generale del Senato e Consigliere di Stato.\nBiografia.\nNato a Roma il 1\u00ba maggio 1947, si \u00e8 laureato in Giurisprudenza presso l\u2019Universit\u00e0 degli Studi di Roma \"La Sapienza\", vince una borsa di ricerca quadriennale in Diritto Pubblico, entra con concorso nei ruoli del Senato della Repubblica il 1\u00ba ottobre 1973.\nIl 1\u00ba giugno 1989 ha assunto l'incarico di direttore del Servizio di Segreteria e dell'Assemblea ed il 29 maggio 1992 quello di Vicesegretario Generale del Senato, e dal 6 novembre 2002 all'8 febbraio 2011 \u00e8 stato Segretario Generale del Senato.\nIl 9 febbraio 2011, giorno successivo alla pensione, viene nominato Consigliere di Stato. Dal 29 novembre 2011 \u00e8 stato sottosegretario ai rapporti con il Parlamento del Governo Monti. Si \u00e8 dimesso dal Consiglio di Stato il 1\u00ba ottobre 2013. \u00c8 avvocato cassazionista. \u00c8 stato, a titolo gratuito, Consigliere giuridico presso il Ministero dello Sviluppo Economico e Vice Capo di Gabinetto del Ministero dell\u2019Economia. \u00c8 attualmente, sempre a titolo gratuito, Consigliere giuridico del Ministro dell'Economia.\n\u00c8 autore di diversi libri e pubblicazioni su temi di diritto parlamentare e costituzionale, tra i quali \"Classi dirigenti: tra crisi della democrazia e sistemi autoritari\", Rubbettino ed. 2017; \"Come si governa la Cina: le istituzioni della Repubblica Popolare Cinese\", Rubbettino 2019; \"Diritti di libert\u00e0, controllo sociale e tecnologia informatica: gli sviluppi recenti del modello cinese\", in Percorsi Costituzionali, 2-3 2018. Ha pubblicato diversi lavori sugli effetti della pandemia da Covid-19 sull'attivit\u00e0 parlamentare, tra cui: \"Sulle concrete misure adottate dal Parlamento in occasione dell'emergenza Covid-19\", in Forum di Quaderni Costituzionali, 2, 2020; \"Partecipazione ai lavori a distanza da parte dei parlamentari\", con Michele Pandolfelli, in Forum di Quaderni Costituzionali, 4,2020; \"L'equilibrio Parlamento-Governo nelle trasformazioni dei Regolamenti delle Camere\", ne \"Il Filangieri\", Quaderno 2021; \"Parlamento, Coronavirus e riduzione dei parlamentari\", in Rassegna Parlamentare, 2, 2020; \"Crisi della legislazione: riorganizzazione parziale del procedimento legislativo o codificazione ordinaria ex post\",con Michele Pandolfelli, in Forum di Quaderni Costituzionali, 3, 2021; \"Parlamento-Governo nell'Esecutivo Draghi: rottura o ripartenza?\", in Paradoxa 4/2021. Nel volume collettaneo sulla Intelligenza Artificiale coordinato da Paola Severino (LUISS University Press, 2022) ha redatto la sezione di diritto comparato: \"Regolare l'Intelligenza Artificiale. Le risposte di Cina, Stati Uniti, Unione Europea, Regno Unito, Russia e Italia\""}
{"id": "3779020", "revid": "547034", "url": "https://it.wikipedia.org/wiki?curid=3779020", "title": "Tornei di tennis femminili nel 1960", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "3779027", "revid": "1543377", "url": "https://it.wikipedia.org/wiki?curid=3779027", "title": "Ed Hickox", "text": "Carriera.\nDal 1930 al 1948 fece parte del \"National Basketball Rules Committee\", di cui fu presidente dal 1945 al 1948. Fu segretario esecutivo del Naismith Memorial Basketball Hall of Fame dal 1949 al 1963. Membro della National Association of Basketball Coaches, ne divenne presidente dal 1944 al 1946.\nFu tra coloro che per primi vennero ammessi nel Basketball Hall of Fame, nel 1959."}
{"id": "3779028", "revid": "729019", "url": "https://it.wikipedia.org/wiki?curid=3779028", "title": "Marine imp\u00e9riale", "text": "La Marine imp\u00e9riale fu la marina militare francese durante il Primo Impero. Questa marina si form\u00f2 con le navi della Marina Rivoluzionaria francese, gi\u00e0 del Regno di Francia spazzato via dalla Rivoluzione francese, ma non riusc\u00ec mai a vincere il confronto in mare con la Royal Navy inglese. Il nome venne poi riutilizzato durante il Secondo Impero francese di Napoleone III.\nStoria.\nLe guerre napoleoniche.\nLa Rivoluzione Francese aveva colpito pesantemente gli uomini della \"Royale\", come veniva chiamata la Marina reale francese, epurati in base a criteri di fedelt\u00e0 all'idea rivoluzionaria piuttosto che alla competenza tecnica, e del resto molti degli ufficiali in servizio all'atto della Rivoluzione erano nobili, per cui vennero in buona parte rimossi dai loro incarichi. La necessit\u00e0 di proteggere le linee di comunicazione marittime con le colonie e gli Stati Uniti d'America costrinse la marina francese rivoluzionaria a confrontarsi con lo schiacciante predominio dei mari esercitato dalla Royal Navy, che poteva schierare in tempo oltre un centinaio di vascelli e ben oltre 200 fregate, sebbene dispersi in tutto il mondo a protezione degli interessi britannici. Pertanto, in continuit\u00e0 con la linea precedentemente seguita dal Regno, venne disposto un imponente programma di costruzioni navali con innovazioni importanti, ma per contro il ferreo blocco predisposto dagli inglesi impediva agli equipaggi di esercitarsi in mare aperto, con gravi conseguenze per l'efficienza degli equipaggi.\nNel 1792, la marina francese disponeva di 80 vascelli e 78 fregate. Nel 1799, non erano rimasti che 49 vascelli e 54 fregate, nonostante l'imponente programma di costruzioni lanciato durante la Rivoluzione. Sotto Napoleone, dal 1799 al 1814, vengono costruiti 87 vascelli (tra i quali parecchi delle potenti classi Tonnant da 80 cannoni e Commerce de Marseille da 118 cannoni), oltre alle 59 fregate, indispensabili per le scorte e la ricognizione (anche in questo caso con cannoni da 18 libbre, quando non da 24, fino alle grosse fregate da 40 cannoni, inferiori solo alle Constitution statunitensi). Per quanto riguarda comunque le spese dedicate dalla Francia alla potenza navale, sommando i bilanci del Consolato e dell'Impero, si arriva all'incirca al 37 % di quelle spese invece dal Regno Unito per la Royal Navy, anche se va detto che i compiti della RN erano enormemente pi\u00f9 vasti.\nI fatti salienti.\nL'assedio di Tolone del 1793 comport\u00f2 la distruzione di buona parte della flotta passata nelle mani dei realisti, e incendiata dagli inglesi prima di ritirarsi. Altri episodi salienti, sempre sfavorevoli alla marina francese, furono la battaglia del Nilo, la battaglia di Trafalgar ed altri episodi minori come entit\u00e0 ma rilevanti sotto il profilo del morale dei francesi, come l'affondamento della Droits de l'Homme. L'unico episodio nel quale vi fu una netta vittoria di una squadra francese su una britannica fu nella battaglia di Grand Port a Mauritius, dal 23 al 28 agosto 1810. In questo episodio, riportato anche sull'Arc de triomphe a Parigi, una squadra di fregate francesi, comandata dal commodoro Hamelin, contrast\u00f2 l'attacco di una squadra britannica che aveva preventivamente occupato anche l'Ile de Passe, un'isola che domina l'accesso alla baia di Grand Port, controllando le sue batterie di cannoni. All'ingresso in porto della squadra di Hamelin fece seguito un cannoneggiamento delle batterie sull'isola, che solo all'ultimo momento aveva alzato la bandiera britannica (mossa ammissibile secondo il codice di comportamento navale dell'epoca) al posto di quella francese, e della fregata inglese HMS N\u00e9reide, danneggiata e dotata di cannoni da 12 libbre quindi in grado di fare pochi danni alle fregate pesanti della squadra francese. La squadra britannica segu\u00ec quindi i francesi bloccando l'ancoraggio e penetrando lo stretto canale navigabile, tranne la fregata HMS Sirius che si incagli\u00f2 irrimediabilmente sugli scogli. Nei due giorni intensissimi di combattimento che seguirono, le fregate inglesi danneggiarono pesantemente i loro avversari, ma esaurite le munizioni e sotto il costante fuoco dei cannoni pesanti francesi, cui si unirono anche le batterie terrestri, dovettero far saltare le navi in aria o arrendersi. La battaglia \u00e8 descritta efficacemente nel romanzo storico Verso Mauritius di Patrick O'Brian.\nI risultati.\nSebbene la marina francese fosse assolutamente superiore per qualit\u00e0 delle navi, costruite da eccellenti architetti navali ed armate con i migliori materiali che l'Europa occupata potesse garantire, dalla quercia della Dalmazia alla tela da vele di Riga, gli equipaggi non si sentirono quasi mai all'altezza dei loro avversari, addestrati a confrontarsi con qualunque condizione di mare ed anche in inferiorit\u00e0 numerica come a Trafalgar. In aggiunta a ci\u00f2, verso la fine della guerra, Napoleone spesso prelev\u00f2 i cannonieri dalle navi per rinforzare l'artiglieria dell'esercito, sostituendoli con inesperti soldati della leva di terra e quindi peggiorando le capacit\u00e0 operative della flotta.\nLa flotta imperiale ottenne comunque il raggiungimento di un obiettivo tattico, anche se non seppe trasformarlo in un vantaggio strategico: tenere bloccata davanti ai propri porti una considerevole parte della Royal Navy, secondo il concetto della flotta in potenza, teorizzata gi\u00e0 nei secoli precedenti da un ammiraglio inglese e che verr\u00e0 ripresa in seguito nell'Ottocento da Alfred Thayer Mahan. I porti di Tolone, base della squadra mediterranea, e Brest, base principale della squadra atlantica, ma anche La Pallice ed altri porti minori vennero sottoposti a rigidi blocchi da parte delle squadre britanniche, che anche pi\u00f9 volte al giorno si avvicinavano per contare le navi in rada nel caso che qualcuna di esse fosse sfuggita al blocco rendendosi cos\u00ec un potenziale pericolo per i traffici commerciali britannici, con qualsiasi tempo ed in qualsiasi stagione. Di conseguenza il logorio delle navi inglesi era elevato, ma per contro il superbo e forzatamente incessante addestramento degli equipaggi intimidiva la marina francese che a parte rarissimi casi non vinse mai un duello con navi britanniche di pari forza.\nIn ogni caso le navi francesi avevano comunque alcuni difetti intrinseci, che probabilmente riflettevano la dottrina alla base del loro impiego; in generale le fregate e le corvette avevano una linea molto filante che garantiva loro una buona manovrabilit\u00e0 e prestazioni, ma la robustezza non era all'altezza delle navi inglesi, e la loro capacit\u00e0 in termini di carico utile, indispensabile per garantire lunghi periodi in mare senza rifornimento, non era elevata. In un caso, quello del vascello Commerce de Marseille da 120 cannoni catturato durante l'assedio di Tolone del 1794, questo rimase in servizio per pochi anni, venendo destinato ai servizi in porto nel 1800 proprio a causa della sua debolezza strutturale.\nLa guerra franco-prussiana.\nLa Marine imp\u00e9riale di Napoleone III venne potenziata rispetto alla Marine Royale del dopo-Restaurazione dalla quale si era formata, per poter reggere il confronto ancora una volta con la Royal Navy ma anche per supportare le mire egemoniche del nuovo imperatore verso la Germania e verso la Regia Marina nel teatro del Mediterraneo. In realt\u00e0 la flotta non venne mai impegnata in combattimento, ed anche durante la guerra franco-prussiana i confronti furono limitati a scontri tra singole unit\u00e0, o al blocco navale delle coste avversarie."}
{"id": "3779029", "revid": "547034", "url": "https://it.wikipedia.org/wiki?curid=3779029", "title": "Carlo De Stefano", "text": "Biografia.\nFunzionario della Polizia di Stato.\n\u00c8 stato responsabile della sicurezza della Presidenza della Repubblica durante il mandato di Sandro Pertini. \u00c8 stato nominato nel 1993 questore di Avellino fino al 1995. Passato alla direzione centrale dei servizi antidroga , nel 1997 passa a dirigere l'ufficio investigazioni generali dell'UCIGOS.\nDa gennaio ad agosto 2001 \u00e8 stato questore di Firenze. Dal 2001 al 2009 \u00e8 stato a capo della Direzione centrale della polizia di prevenzione, con il grado di prefetto. \nDal 28 novembre 2011 al 28 aprile 2013, data in cui si \u00e8 insediato il Governo Letta, \u00e8 stato sottosegretario di stato al Ministero dell'Interno per il Governo Monti."}
{"id": "3779030", "revid": "729019", "url": "https://it.wikipedia.org/wiki?curid=3779030", "title": "Isola di Brady", "text": "L'isola di Brady (in russo: \u041e\u0441\u0442\u0440\u043e\u0432 \u0411\u0440\u0435\u0439\u0434\u0438, \"ostrov Brejdi\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Brady si trova nella parte centrale della Terra di Francesco Giuseppe. Ha una forma rettangolare irregolare con una lunghezza massima di 14,5\u00a0km e una larghezza di 7\u00a0km; l'altezza massima \u00e8 di 381 m s.l.m.\nIl territorio \u00e8 in parte coperto dai ghiacci; fanno eccezione tre cime montuose rispettivamente di 262, 351 e 381\u00a0m.s.l.m., di una piccola baia nella parte occidentale e della parte meridionale in cui sono presenti alcuni laghi.\nL'isola si trova a 8\u00a0km dalla costa occidentale dell'Isola di McClintock, separata da questa dallo stretto di Aberdare (\u043f\u0440\u043e\u043b\u0438\u0432 \u0410\u0431\u0435\u0440\u0434\u044d\u0440, \"proliv Aberd\u0117r\"), che la divide anche dall'isola di Matilda e dall'isola di Alger a nord-est; alla stessa distanza ma sul versante opposto si trova l'isola di Leigh-Smith, oltre lo stretto di Sidorov (\u043f\u0440\u043e\u043b\u0438\u0432 \u0421\u0438\u0434\u043e\u0440\u043e\u0432, \"proliv Sidorov\"). Sempre questo stretto la divide a nord-ovest dall'Isola di Bliss e a nord dall'isola di Brice.\nL'isola \u00e8 stata cos\u00ec chiamata dal nome del chimico, farmacista e geologo inglese George Brady (1835-1891)."}
{"id": "3779033", "revid": "228587", "url": "https://it.wikipedia.org/wiki?curid=3779033", "title": "Grand River (Dakota del Sud)", "text": "Il Grand River \u00e8 un affluente del fiume Missouri, sito nel Nord e Sud Dakota, negli Stati Uniti. La lunghezza del ramo combinato \u00e8 di 110 miglia (177\u00a0km). Con la sua lunga biforcazione, la sua lunghezza \u00e8 di circa 200 miglia (320\u00a0km).\n\u00c8 formato dalla confluenza del North Fork (che sorge nel Nord Dakota) e dalla pi\u00f9 lunga South Fork (che sorge nel Sud Dakota), nel nord-ovest del Sud Dakota vicino a Shadehill, Contea di Perkins, a sua volta vicino ai diversi pacchetti del Grand River National Grassland. Scorre ad est, attraverso la Standing Rock Indian Reservation e si unisce al Missouri nel Lago Oahe, a circa 10 miglia (16\u00a0km) a nord-ovest di Mobridge. Sotto 15 miglia (25\u00a0km), il fiume forma un braccio del bacino del Lago Oahe.\nAttraverso una delle biforcazioni del Grand River sono state teatro, nel 1823, di un attacco da parte di un grizzly ai danni del pioniere americano Hugh Glass."}
{"id": "3779035", "revid": "288300", "url": "https://it.wikipedia.org/wiki?curid=3779035", "title": "Eschen/Mauren", "text": ""}
{"id": "3779038", "revid": "830939", "url": "https://it.wikipedia.org/wiki?curid=3779038", "title": "Saverio Ruperto", "text": "Biografia.\nDal 2001 al 2003 \u00e8 stato professore associato di diritto privato all'Universit\u00e0 degli Studi di Teramo. \nSuccessivamente \u00e8 diventato professore ordinario alla Sapienza \u2013 Universit\u00e0 di Roma. \nDal 2006 \u00e8 docente di diritto civile alla Scuola di specializzazione per le professioni legali della stessa universit\u00e0.\nIl 28 novembre 2011 \u00e8 stato nominato sottosegretario all'Interno del Governo Monti.\nIl mandato termina il 28 aprile 2013, con la fine del Governo Monti e l'insediamento del Governo Letta."}
{"id": "3779043", "revid": "671029", "url": "https://it.wikipedia.org/wiki?curid=3779043", "title": "Nissan Motors Football Club 1989-1990", "text": "Questa voce raccoglie le informazioni riguardanti il Nissan Motors Football Club nelle competizioni ufficiali della stagione 1989-1990.\nStagione.\nIntegrata la rosa con l'esordiente Takuya Jinno e con il centrocampista dell'Atl\u00e9tico Mineiro Renato, il Nissan Motors inizi\u00f2 la stagione disputando il primo turno del Campionato d'Asia per club. Sorteggiata in un girone che la vedeva opposta a Liaoning, Hap Kuan e Chandongja, la squadra esord\u00ec nel torneo perdendo contro i campioni della Cina ma, segnando nove reti all'Hap Kuan nell'incontro successivo, fece un importante passo avanti verso la qualificazione alla seconda fase, che arriv\u00f2 sconfiggendo i rivali diretti del Chadongcha.\nPochi giorni dopo la conclusione dell'impegno internazionale, il Nissan Motors disput\u00f2 la Japan Soccer League Cup, a cui ebbe accesso a partire dal secondo turno in qualit\u00e0 di squadra detentrice della manifestazione. Dopo aver eliminato Kawasaki Steel, All Nippon Airways e Fujita, il Nissan Motors ebbe accesso alla finale contro lo Yamaha Motors dove, per il secondo anno consecutivo, risult\u00f2 decisivo l'apporto del centrocampista Takashi Mizunuma, autore del gol con cui la squadra difese il titolo. Fu quello l'ultimo trofeo della squadra sotto la gestione di Sh\u016b Kamo che, poco prima dell'inizio del campionato, lasci\u00f2 l'incarico di allenatore favorendo l'avvento di Jos\u00e9 Oscar Bernardi, appena ritiratosi dal calcio giocato.\nAlcune settimane dopo l'avvio del campionato, il Nissan Motors scese nuovamente in campo per il Campionato d'Asia per club disputando, a Kuala Lumpur, un girone che lo vedeva di fronte alla squadra locale e ai campioni omaniti del Fanja: dopo aver sconfitto di misura gli omaniti, il Nissan Motors sconfisse il Kuala Lumpur in un match che era divenuto uno spareggio per l'accesso alla finale. Frattanto, la squadra aveva gi\u00e0 ottenuto l'accesso ai quarti di finale di Coppa dell'Imperatore dopo aver sconfitto gli studenti dell'universit\u00e0 del Tokai e il Cosmo Oil: prevalendo con il minimo scarto su Yanmar Diesel e Yomiuri, il Nissan Motors ottenne l'accesso alla finale dove incontr\u00f2 nuovamente lo Yamaha Motors, sconfitto in rimonta per 3-2.\nIn campionato il Nissan Motors, trascinato dai gol di Renato (che al termine della stagione si laure\u00f2 capocannoniere della Japan Soccer League) dovette assistere al ritorno in forze dello Yomiuri; vincendo il secondo scontro diretto esterno, il Nissan Motors si assicur\u00f2 di fatto la vittoria del campionato, che per la squadra signific\u00f2 il secondo \"treble\" domestico consecutivo. La squadra concluse la stagione disputando le finali del Campionato d'Asia per club dove incontr\u00f2 il Liaoning, precedentemente affrontato nel primo turno: sconfitto per 2-1 nell'incontro di andata disputato a Yokohama, il Nissan Motors non riusc\u00ec a riequilibrare la situazione nella gara di ritorno a Shenyang ottenendo solo un pareggio per 1-1 che consegn\u00f2 il trofeo internazionale ai cinesi.\nMaglie e sponsor.\nLe magliette, prodotte dall'Adidas, recano sulla parte anteriore una scritta Nissan color oro."}
{"id": "3779045", "revid": "227910", "url": "https://it.wikipedia.org/wiki?curid=3779045", "title": "Reliquiario di sant'Afra", "text": "Il reliquiario di sant'Afra \u00e8 una scultura in argento parzialmente dorato, pietre semipreziose e legno dorato (73\u00d739\u00d729\u00a0cm) attribuibile a un argentiere veneziano, databile al 1591 e conservata nel tesoro della chiesa di Sant'Afra di Brescia.\nStoria.\nCome dimostrato da Camillo Boselli nel 1978, rendendo noto un documento redatto da Alfondo Brognoli nel 1591, il reliquiario viene eseguito in questo anno in occasione della riconsegna, da parte della Quadra, delle reliquie di sant'Afra ai Canonici Lateranensi che officiavano la chiesa a lei intitolata.\nIl basamento del reliquiario risale all'Ottocento, quando l'antica scultura argentea viene installata su un nuovo supporto in legno intagliato e in parte dorato.\nDescrizione.\nIl manufatto riproduce il busto della santa, rivestito da una ricca e raffinata veste dorata con inserti di pietre semipreziose. La testa, ben modellata, non presenta dorature ed \u00e8 completata, in sommit\u00e0, da un disco inclinato in forma di aureola.\nIl basamento ligneo ottocentesco presenta varie cornici e decorazioni rilevate e dorate, in particolare quattro protomi angolari zoomorfe. Sul fronte, all'interno di un cartiglio da profilo mistilineo, si trova la scritta \"D. APHRA\", dorata su fondo rosso.\nStile.\nIl reliquiario viene ampiamente trattato da Antonio Morassi nel 1939 e da Andriano Peroni nel 1964: in base alle analisi stilistiche dell'oggetto, entrambi i critici attribuivano l'opera ai Delle Croci e la datavano alla prima met\u00e0 del XVI secolo, soprattutto per i tratti plastici e chiaroscurati che risentono di un gusto ancora pienamente rinascimentale. Anche il panneggio sembrava rimandare al reliquiario di sant'Anastasia, eseguito nel 1522-23 da Domenico Bellino, oggi al Museo archeologico nazionale di Cividale del Friuli.\nLa citata segnalazione del 1978 di Camillo Boselli, per\u00f2, ribalta completamente le precedenti ipotesi: l'esecuzione dell'opera deve quindi essere posticipata di qualche decennio, portandola all'interno di una tradizione conservatrice e non pi\u00f9 innovativa. Il Boselli conclude definendo il reliquiario \"opera tecnicamente ammirevole, ma ormai priva di significato pregnante\".\nSi tratta, pertanto, di un'opera tardo rinascimentale, che nell'opulenza delle vesti, nell'uso di pietre come inserti e negli sbalzi a reticolo sembra preludere alcuni aspetti del barocco. I soli tratti veramente classicheggianti si possono trovare nel volto, definito da tratti scultorei, le cui caratteristiche fisiognomiche sono, tra l'altro, prese alla pari dall'immagine di \"Sant'Eufemia\" nella \"Pala di Sant'Eufemia\" del Moretto, originariamente conservata nella stessa chiesa.\nUna ricerca sulla superficie del reliquiario ha portato alla scoperta di alcuni punzoni di attribuzione per\u00f2 sconosciuta, comunque riconducibili all'ambito veneziano."}
{"id": "3779052", "revid": "113111342", "url": "https://it.wikipedia.org/wiki?curid=3779052", "title": "Galaktoboureko", "text": "Il galaktoboureko (\u03b3\u03b1\u03bb\u03b1\u03ba\u03c4\u03bf\u03bc\u03c0\u03bf\u03cd\u03c1\u03b5\u03ba\u03bf) \u00e8 un dessert tipico della cucina greca, non dissimile da un budino e a base di semolino in pasta fillo.\n\u00c8 talvolta aromatizzato con limone o scorza d'arancia. Esso pu\u00f2 essere preparato in teglia, con stati di pasta fillo nella parte superiore ed inferiore, o arrotolati in porzioni singole (di 10\u00a0cm circa). Spesso viene servito ricoperto di sciroppo chiaro dolce.\nIl nome deriva da due parole: la prima \"gala\", di origine tipicamente greca (\u03b3\u03ac\u03bb\u03b1; \"latte\") e la seconda di origine turca (burek; dal turco \"torta\").\nA differenza del millefoglie, a cui assomiglia in parte, la crema \u00e8 cotta con la pasta e non aggiunta in seguito."}
{"id": "3779057", "revid": "729019", "url": "https://it.wikipedia.org/wiki?curid=3779057", "title": "Isola di Matilda", "text": "L'isola di Matilda (in russo: \u041e\u0441\u0442\u0440\u043e\u0432 \u041c\u0430\u0442\u0438\u043b\u044c\u0434\u044b, \"ostrov Matil'dy\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Matilda si trova nella parte centrale della Terra di Francesco Giuseppe; ha una forma ovale con una lunghezza massima minore di 1 km. \u00c8 un'isola rocciosa bassa, libera dalla morsa del ghiaccio.\nDista circa 1,2 km dalle coste dell'isola di Alger."}
{"id": "3779062", "revid": "599013", "url": "https://it.wikipedia.org/wiki?curid=3779062", "title": "Suore della carit\u00e0 di Nazareth", "text": "Le suore della carit\u00e0 di Nazareth (in inglese \"Sisters of Charity of Nazareth\") sono un istituto religioso femminile di diritto pontificio: i membri di questa congregazione pospongono al loro nome la sigla S.C.N.\nStoria.\nLa congregazione fu fondata a Bardstown il 1\u00ba dicembre 1812 dal sulpiziano Jean-Baptiste-Marie David e da Catherine Spalding.\nLe suore si specializzarono presto nell'insegnamento aprendo numerose scuole (la Nazareth Academy nel 1814, la St. Vincent's Academy nel 1820, la Presentation Academy nel 1831): dopo la guerra di secessione, aprirono anche scuole per neri negli stati del Sud.\nNel 1947 le religiose istituirono la loro prima casa di missione nel distretto indiano di Patna.\nDa una comunit\u00e0 stabilitasi a Nashville nel 1840 si svilupp\u00f2 la congregazione delle suore della Carit\u00e0 di Leavenworth.\nLa congregazione di Nazareth ricevette il pontificio decreto di lode il 5 settembre 1910 e le sue costituzioni vennero approvate definitivamente dalla Santa Sede il 16 agosto 1921.\nAttivit\u00e0 e diffusione.\nLe suore della carit\u00e0 si dedicano principalmente all'istruzione e all'educazione cristiana della giovent\u00f9, ma anche all'assistenza a orfani, malati e disabili.\nOltre che negli Stati Uniti d'America, sono presenti in Belize, Botswana, India e Nepal; la sede generalizia \u00e8 a Nazareth, nel Kentucky.\nAlla fine del 2008 la congregazione contava 701 suore in 268 case."}
{"id": "3779065", "revid": "599013", "url": "https://it.wikipedia.org/wiki?curid=3779065", "title": "Giuseppe Filippi (operatore Lumi\u00e8re)", "text": "Biografia.\nNacque a Montanera nel 1864 da Giacomo Filippi e Maria Zavattero, era il quinto di sei figli. A diciannove anni trov\u00f2 impiego presso l'ufficio postale di Cuneo, nel 1888 si spos\u00f2 e nel 1890 venne trasferito presso l\u2019ufficio postale di Milano.\nNel corso della sua giovent\u00f9 continu\u00f2, ininterrottamente, a coltivare la sua grande passione per la fotografia. Questa predilezione lo port\u00f2 a diventare amico del torinese Vittorio Calcina, allora agente generale per l\u2019Italia della \u201cSociet\u00e0 Augusto Lumi\u00e8re e figli\u201d. Fu proprio tramite Calcina che conobbe i fratelli Lumi\u00e8re, da cui, nel 1896, acquist\u00f2 un apparecchio di proiezione e di ripresa e anche delle pellicole da proiettare in Italia.\nEffettu\u00f2 le prime proiezioni a Milano, dove realizz\u00f2 anche uno dei primi cortometraggi italiani: \"I Bagni di Diana\" (\"Bains de Diane\"), presso l'omonima piscina di Porta Venezia, pellicola recentemente recuperata dalla Fondazione Cineteca Italiana.\nFino al 1901 viaggi\u00f2 in tutta Italia proponendo le sue pellicole ma anche quelle prodotte dalla Lumi\u00e8re, successivamente si trasfer\u00ec per 4 anni in Sud America.\nQuando la seconda moglie, Benvenuta Bertazzoli, mor\u00ec di tifo in Brasile nel 1905, Filippi rientr\u00f2 in Italia con i figli. Si stabil\u00ec definitivamente a Sangano, in provincia di Torino, il 29 agosto 1939.\nTornato in Italia la sua attivit\u00e0 si ridusse a seguito dell'ormai ampia diffusione dei cinematografo.\nTributi e riconoscimenti.\nNel 1951 venne invitato a Roma alla presentazione del film \"Bellissima\". Nell'articolo della \"Domenica del Corriere\" dedicato all'evento si legge: \"Filippi \u00e8 venuto a Roma invitato dagli organizzatori di Bellissima, un film che racconta la vita del cinema vista dall\u2019altra parte dello schermo: i retroscena, i piccoli e grandi segreti\".\nNel 1955 ricevette la visita, nella sua casa di Sangano, di Sophia Loren, quale tributo alla sua attivit\u00e0 pionieristica ormai dimenticata..\nEventi postumi.\nLa sera del 12 ottobre 2004, in un calendario di spettacoli dedicati a Giovanni Pastrone, ebbe luogo ad Asti una serata dal titolo \"Uno su tutti. Giuseppe Filippi\" interamente dedicata al cineoperatore."}
{"id": "3779066", "revid": "768068", "url": "https://it.wikipedia.org/wiki?curid=3779066", "title": "Gemist\u00e0", "text": "La gemist\u00e0 (in greco \u03b3\u03b5\u03bc\u03b9\u03c3\u03c4\u03ac , \"iemist\u00e0\") \u00e8 un piatto della cucina greca realizzato riempiendo abitualmente pomodori o peperoni maturi (siano essi rossi o verdi) con riso e spezie.\nVarianti e diffusione.\nSi usano talvolta anche melanzane, patate o zucchine. Viene servito, di solito, con un contorno di patate. Piatto di origini antiche, molto comune in estate (periodo di pi\u00f9 facile reperibilit\u00e0 per la verdura fresca), pu\u00f2 essere mangiato caldo o freddo (in quest'ultimo caso come spuntino o pasto leggero).\nEsistono varianti alla ricetta principale che prevedono l'utilizzo di carne macinata, formaggio, pancetta e persino pinoli. \u00c8 usanza della cucina cretese di mangiare questi pomodori ripieni di \"bulgur\" (in greco \u03c0\u03bb\u03b9\u03b3\u03bf\u03cd\u03c1\u03b9 , \"pligh\u00f9ri\"), un particolare tipo di pasta di grano non dissimile dal cuscus. Questo tipo di guarniture sono comuni anche in altri paesi del Medio Oriente, come la Turchia ed il Libano in cui vengono chiamati con il termine generico di \"dolma\"."}
{"id": "3779069", "revid": "827882", "url": "https://it.wikipedia.org/wiki?curid=3779069", "title": "Pomodoro ripieno", "text": ""}
{"id": "3779070", "revid": "1654832", "url": "https://it.wikipedia.org/wiki?curid=3779070", "title": "Uova fatali (miniserie televisiva)", "text": "Uova fatali \u00e8 uno sceneggiato televisivo in due puntate prodotto e trasmesso dalla RAI nel 1977, diretto da Ugo Gregoretti e ispirato all'omonimo romanzo fantastico di Michail Afanas'evi\u010d Bulgakov.\nNella storia dello sviluppo tecnico della televisione italiana (all'epoca dominata dalla RAI, essendo ancora insignificante il contributo delle neonate stazioni TV locali, ed ancora di l\u00e0 da venire il duopolio con Mediaset), lo sceneggiato si distinse per aver pionieristicamente fatto ampio uso della ripresa in chroma key. Nell'occasione vennero usate come sfondo anche immagini tratte da \"L'uomo con la macchina da presa\" di Dziga Vertov.\nAlle due puntate fece seguito, in data 8 marzo 1977, un documentario intitolato \"I segreti delle \u00abUova fatali\u00bb ovvero I trucchi, le fatiche e i retroscena di una produzione televisiva nello Studio 1 di Torino\", in cui il regista Gregoretti descrive le tecniche di ripresa e gli effetti speciali utilizzati.\nLo sceneggiato \u00e8 stato pubblicato su DVD nel 2009 ed \u00e8 stato successivamente ritrasmesso da Rai Storia.\nTrama.\nIl professor Persikov, direttore dell'istituto di zoologia di Mosca negli anni venti, riesce a mettere a punto un potente raggio in grado di accelerare vertiginosamente la riproduzione delle cellule animali, provocando in tal modo la \"resurrezione\" involontaria di mostruosi rettili, che causeranno uno sconvolgimento nel rigido ordine della societ\u00e0 sovietica dell'epoca.\nAlla voce del regista, fuori campo, erano affidati il commento e la lettura di brani originali tratti dall'opera di Bulgakov.\nProduzione.\nLo sceneggiato fu interamente realizzato nello Studio 1 del Centro di produzione Rai di Torino.\nDiscografia.\n1978 - Fiorenzo Carpi, \"Le Uova fatali. Colonna sonora originale\", Edipan CS 2007, LP "}
{"id": "3779074", "revid": "2033069", "url": "https://it.wikipedia.org/wiki?curid=3779074", "title": "Al banco della difesa", "text": "Al banco della difesa (\"Judd for the Defense\") \u00e8 una serie televisiva statunitense in 50 episodi trasmessi per la prima volta nel corso di 2 stagioni dal 1967 al 1969.\nTrama.\nClinton Judd \u00e8 un avvocato di Houston che spesso assume i casi pi\u00f9 controversi di tutto il paese. Il suo assistente principale \u00e8 il giovane Ben Caldwell.\nProduzione.\nLa serie fu prodotta da 20th Century Fox Television e girata negli studios della Century Fox a Los Angeles in California. Tra gli sceneggiatori \u00e8 accreditato Paul Monash (50 episodi, 1967-1969) che \u00e8 anche produttore esecutivo.\nLa serie \u00e8 vagamente basata sulla carriera degli avvocati F. Lee Bailey e Percy Foreman. Anche prima del debutto della serie, Foreman minacci\u00f2 una querela affermando che il programma \"si appropriava a fini commerciali della sua carriera come avvocato\". La serie non ebbe un grosso seguito di pubblico. Il fallimento fu da attribuire agli argomenti affrontati dai vari episodi (argomenti quali l'omosessualit\u00e0, lo sfruttamento nel lavoro nero di immigrati irregolari e la renitenza alla leva che erano allora considerati quasi tab\u00f9) e alle conclusioni degli episodi.\nNel tentativo di aumentare il rating della serie, l'episodio che and\u00f2 in onda il 31 gennaio 1969 un\u00ec al cast regolare della serie diversi attori del cast di un'altra serie della ABC, \"Felony Squad\", interpretata da Dennis Cole. L'idea non salv\u00f2 nessuna delle due serie perch\u00e9 entrambe furono poi cancellate.\nRegisti.\nTra i registi della serie sono accreditati:\nGuest star.\nAltri attori che appaiono nel corso delle due stagioni sono Ed Asner, Russ Conway, Richard Dreyfuss, Robert Forster, Robert Duvall, Lee Grant, Ron Howard, Ida Lupino, Jessica Tandy e William Windom.\nPremi.\nNel 1968, il produttore Harold Gast e lo sceneggiatore Leon Tokatyan vinsero un Edgar Award assegnato dal Mystery Writers of America per l'episodio \"Tempest in a Texas Town\".\nCarl Betz, che interpreta il protagonista, l'avvocato Clinton Judd, nel 1969 vinse un Emmy Award e un Golden Globe nella categoria \u201cmigliore attore maschile\u201d.\nDistribuzione.\nLa serie fu trasmessa negli Stati Uniti dal 1967 al 1969 sulla rete televisiva ABC. In Italia \u00e8 stata trasmessa con il titolo \"Al banco della difesa\"."}
{"id": "3779075", "revid": "46931", "url": "https://it.wikipedia.org/wiki?curid=3779075", "title": "Judd for the Defense", "text": ""}
{"id": "3779076", "revid": "46931", "url": "https://it.wikipedia.org/wiki?curid=3779076", "title": "Judd, for the Defense", "text": ""}
{"id": "3779082", "revid": "2215637", "url": "https://it.wikipedia.org/wiki?curid=3779082", "title": "Rally della Nuova Zelanda", "text": "Il Rally della Nuova Zelanda \u00e8 una manifestazione sportiva automobilistica inserita per la prima volta nel Campionato del mondo rally nel 1977."}
{"id": "3779084", "revid": "46931", "url": "https://it.wikipedia.org/wiki?curid=3779084", "title": "Serbi di Lusazia", "text": ""}
{"id": "3779086", "revid": "767487", "url": "https://it.wikipedia.org/wiki?curid=3779086", "title": "Ricardo Rodr\u00edguez \u00c1lvarez", "text": ""}
{"id": "3779091", "revid": "591142", "url": "https://it.wikipedia.org/wiki?curid=3779091", "title": "Rally di Nuova Zelanda", "text": ""}
{"id": "3779092", "revid": "729019", "url": "https://it.wikipedia.org/wiki?curid=3779092", "title": "Isola di Koldewey", "text": "L'isola di Koldewey (in russo: \u041e\u0441\u0442\u0440\u043e\u0432 \u041a\u043e\u043b\u044c\u0434\u0435\u0432\u0435\u044f, \"ostrov Kol'deveja\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Koldewey si trova nella parte centro-meridionale della Terra di Francesco Giuseppe; ha una forma irregolare con una lunghezza massima di 3,7\u00a0km e una larghezza di 1,5\u00a0km; \u00e8 piuttosto piatta e raggiunge un'altezza massima di 66 m s.l.m., da qui si innalzano due picchi di roccia di 6\u00a0m. A nord-ovest si estende un lungo promontorio, alla cui fine si trova la piccola isola di Sch\u00f6nau. Nella parte meridionale c'\u00e8 il secondo punto pi\u00f9 alto dell'isola (52\u00a0m).\nIl territorio \u00e8 completamente libero dalla morsa del ghiaccio; non ci sono laghi, ma in estate, nell'unica valle, si pu\u00f2 vedere un piccolo torrente.\nA ovest, lo stretto di Lavrov (\u043f\u0440\u043e\u043b\u0438\u0432 \u041b\u0430\u0432\u0440\u043e\u0432\u0430, \"proliv Lavrova\") la separa dalla grande isola di Hall; a nord-est ci sono invece le isole di H\u00f6chstetter.\nL'isola \u00e8 stata cos\u00ec chiamata in onore di Carl Koldewey, comandante della seconda spedizione tedesca in Groenlandia e alle Spitsbergen alla fine del XIX secolo."}
{"id": "3779094", "revid": "287204", "url": "https://it.wikipedia.org/wiki?curid=3779094", "title": "Villa Carlos Paz", "text": "Villa Carlos Paz, o semplicemente Carlos Paz, \u00e8 una citt\u00e0 dell'Argentina, sita nella Valle di Punilla, in provincia di C\u00f3rdoba (dipartimento di Punilla).\nLa citt\u00e0 prende il nome da Carlos Nicandro Paz, erede dell'\"estancia\" Santa Leocadia, che la fond\u00f2 nel 1913 sul Lago San Roque. "}
{"id": "3779097", "revid": "287204", "url": "https://it.wikipedia.org/wiki?curid=3779097", "title": "Felix de Azara", "text": ""}
{"id": "3779098", "revid": "6923", "url": "https://it.wikipedia.org/wiki?curid=3779098", "title": "F\u00e9lix de Azara", "text": "Biografia.\nApparteva a una famiglia della piccola nobilt\u00e0 colta; uno dei suoi fratelli era il diplomatico e mecenate Jos\u00e9 Nicol\u00e1s de Azara che fu a lungo ambasciatore spagnolo presso la Santa Sede. F\u00e9lix de Azara fece inizialmente studi umanistici all'\"Universidad Sertoriana de Huesca\", ma successivamente abbandon\u00f2 l'universit\u00e0 per seguire la carriera militare. Nel 1765 and\u00f2 nell\"'Academia de Ingenier\u00eda Militar\" di Barcellona, una scuola che, nella Spagna del XVIII secolo, forniva un'ottima preparazione scientifica. Nel 1767 divenne ingegnere del genio militare e da allora fu impegnato per anni nella progettazione di opere idrauliche e fortificazioni. Nel 1775 prese parte a una spedizione militare in Algeria; fu ferito gravemente e trascorse cinque anni in convalescenza. Recuperata la salute, nel 1780 comand\u00f2 una guarnigione a San Sebasti\u00e1n con il grado di tenente colonnello di fanteria.\nNel 1781 Azara fu nominato consigliere militare dell'ambasciata spagnola in Portogallo e, dopo qualche mese di permanenza a Lisbona, fu inviato in Sud America come membro di una commissione mista ispano-portoghese costituita con lo scopo di identificare le zone attraversate dal meridiano che, in base trattato di Tordesillas del 1494, avrebbe dovuto costituire il confine fra i territori spagnoli (a ovest del meridiano) e quelli portoghesi (a est). Tuttavia il decorso di questo meridiano, corrispondente grosso modo all'attuale 46\u00ba meridiano, non era mai stato concordato, e di conseguenza i limiti di confine non erano mai stati identificati con precisione fino ad allora. Anche in questa occasione, oltre tre secoli dopo la firma del trattato, i membri della commissione spagnola ebbero difficolt\u00e0 a svolgere il compito soprattutto a causa del boicottaggio delle autorit\u00e0 portoghesi in Sud-America e quindi per la costante assenza dei membri portoghesi della commissione mista nelle operazioni congiunte. Azara si trattenne comunque in Sud America per vent'anni, studiando tutti gli aspetti (geografici, antropologici, botanici, zoologici, entomologici, storici, filosofici, ecc.) soprattutto in Paraguay, nei bacini del R\u00edo de la Plata, del Rio Grande e del Pilcomayo, e nell'\"Esteros del Iber\u00e1\".\nF\u00e9lix de Azara aveva ricevuto un'ottima preparazione in matematica e nelle scienze fisiche, ma non nelle scienze naturali: ignorava la tassonomia linneana e aveva solo un'infarinatura sulla classificazione di Buffon. Ricorse pertanto a metodi descrittivi personali, basati sull'osservazione degli esseri viventi nell'ambiente naturale. Pi\u00f9 tardi decise di riordinare e pubblicare i suoi appunti. Nel 1789 invi\u00f2 in Spagna il suo primo manoscritto (\"Apuntamientos para la historia natural de las aves de la provincia del Paraguay\", Note sulla storia naturale degli uccelli nella provincia del Paraguay) a cui segu\u00ec l'anno successivo \"Geograf\u00eda f\u00edsica y esf\u00e9rica del Paraguay\". Nel 1798 invi\u00f2 un manoscritto sui quadrupedi del Paraguay al fratello Jos\u00e9, ambasciatore spagnolo in Francia, il quale lo tradusse in lingua francese pubblicandolo nel 1801. I suoi testi non ebbero tuttavia la considerazione che avrebbero meritato; i pi\u00f9 importanti furono pubblicati postumi, ma suscitando anche in ritardo l'interesse de naturalisti; Charles Darwin, per esempio, mostrer\u00e0 sempre grande rispetto per le osservazioni di Azara.\nRiconoscimenti.\nSono stati battezzati in onore di F\u00e9lix de Azara:"}
{"id": "3779099", "revid": "466539", "url": "https://it.wikipedia.org/wiki?curid=3779099", "title": "Annette Kellerman", "text": "Nuotatrice professionista, divenne famosa in tutto il mondo per le sue imprese natatorie eccezionali. Divent\u00f2 attrice, lavorando anche nel vaudeville e girando numerosi film. Fu una delle prime donne a usare il costume a un pezzo cosa che, all'epoca, provoc\u00f2 grande scandalo.\nLe viene spesso accreditata l'invenzione del nuoto sincronizzato. Lo si deve a un suo spettacolo del 1907 al New York Hippodrome quando, immersa in una piscina di vetro, si esib\u00ec in quello che viene considerato il primo balletto acquatico.\nBiografia.\nAnnette Marie Sarah Kellermann nacque nel Nuovo Galles del Sud (Australia), a Darlinghurst: i suoi genitori erano il violinista australiano Frederick William Kellermann e la francese Alice Ellen Charbonnet, pianista e insegnante di musica.\nI primi anni.\nFin da piccola, Annette frequent\u00f2 corsi di nuoto. A causa di problemi alle gambe, a sei anni doveva usare dei dolorosi sostegni di acciaio. I genitori, allora, affinch\u00e9 diventasse pi\u00f9 robusta, la iscrissero ai corsi dei bagni Cavill, a Sydney. A 13 anni, le sue gambe avevano riacquistato la normalit\u00e0. A 15, era padrona di tutti gli stili, aveva vinto la sua prima gara e conosceva le tecniche di immersione.\nEra il 1902, e Annette decise di dedicarsi seriamente al nuoto, prendendo parte a vere e proprie gare. Il risultato fu che vinse la gara delle cento yard donne in 1' 2\" e divent\u00f2 campionessa del miglio del Nuovo Galles del Sud in 33' 49\". Nello stesso anno, i suoi genitori si trasferirono a Melbourne dove sua madre aveva accettato il posto di insegnante di musica in una scuola femminile a cui venne iscritta anche Annette. In questo periodo, la giovane Annette si esib\u00ec numerose volte in pubblico, sia nel nuoto che nei tuffi, presentandosi anche come una sirena e nuotando in due spettacoli giornalieri in una grande vasca di vetro piena di pesci all'Exhibition Aquarium.\nNel giugno-luglio 1903, fece alcune sensazionali immersioni di grande spettacolarit\u00e0 nello show \"The Breaking of the Drought\" al Melbourne Theatre Royal.\nCarriera di nuotatrice.\nNel 1905, dopo avere nuotato nello Stato di Victoria nello Yarra, il fiume che attraversa Melbourne, ed essersi esibita in tutta l'Australia, si rec\u00f2 in Inghilterra insieme a suo padre. Attir\u00f2 l'attenzione mondiale quando nuot\u00f2 nel Tamigi per oltre 13 miglia (circa 21\u00a0km): partita dal Putney Bridge arriv\u00f2 al molo Blackwall in 3h 54'. Il \"Daily Mirror\" la sponsorizz\u00f2 nel suo tentativo di attraversare il Canale della Manica. Il 24 agosto 1905, a diciotto anni, Annette Kellerman fu la prima donna a tentare la traversata a nuoto della Manica, ma quello fu il suo primo insuccesso.\nNel giugno 1906, batt\u00e9 la baronessa Isa Cescu in una gara di 22 miglia (36\u00a0km) nel Danubio. Ma il 7 agosto, fall\u00ec nuovamente la prova della Manica. Al terzo tentativo, nuot\u00f2 per 3/4 della distanza complessiva, stando nell'acqua per dieci ore e mezza. Dopo tre tentativi falliti, dichiar\u00f2: \"Ho avuto la resistenza, ma non la forza bruta\". L'impresa sarebbe poi riuscita solo nel 1926 alla nuotatrice statunitense Gertrude Ederle.\nKellerman era famosa per aver sostenuto il diritto delle donne a indossare il costume da bagno a un pezzo unico, all'epoca oggetto di grandi controversie. I costumi delle donne erano, infatti, dei veri e propri abiti, abbinati con pantaloni che coprivano tutto il corpo e impedivano di fatto di nuotare. Negli Stati Uniti, Annette, mostrandosi su una spiaggia del Massachusetts in un costume a un pezzo che le lasciava nude le braccia e le gambe, sub\u00ec un arresto per indecenza.\nLa sua tuta, comunque, divent\u00f2 cos\u00ec popolare che quel tipo di costume venne chiamato \"Annette Kellerman\". Fu il primo passo verso i moderni costumi da bagno.\nCarriera nel mondo dello spettacolo.\nDopo alcune altre gare, Kellerman prefer\u00ec lasciare lo sport agonistico, dedicandosi da quel momento in poi esclusivamente allo spettacolo. Nel 1906, dopo una stagione invernale al London Hippodrome, si rec\u00f2 negli Stati Uniti: a Chicago, present\u00f2 un numero acquatico nel circuito del vaudeville, numero che poi port\u00f2 a Boston e a New York. In quel momento, con la sua attivit\u00e0 teatrale, guadagnava 1250 dollari la settimana. A Boston, accadde l'incidente sulla spiaggia. La pubblicit\u00e0 derivata dall'arresto della famosa nuotatrice contribu\u00ec ad allentare le leggi in materia di costumi da bagno femminili.\nNella sua carriera di attrice di vaudeville, Annette si conquist\u00f2 i titoli di \"Australian Mermaid\" (sirena australiana) e di \"Diving Venus\" (Venere tuffatrice), esibendosi nei maggiori teatri d'Europa, d'America e d'Australia. I suoi numeri, oltre alle scene in acqua, includevano balletti davanti agli specchi, camminate sul filo, acrobazie, canzoni e interpretazioni maschili. Nel maggio 1912, apparve a Londra in \"Undine\".\nDal 1909, Annette cominci\u00f2 a lavorare anche per il cinema con buon successo per la Vitagraph Company of America. Nel 1916, provoc\u00f2 grande scalpore una sua scena di nudo nel film \"La figlia degli Dei\" in cui interpretava una bellissima ragazza paragonata agli dei. Era la prima attrice di nome che si presentava nuda sullo schermo. Il film, prodotto dalla Fox Film Corporation in dieci rulli, fu il primo ad arrivare ad avere un budget di un milione di dollari. Come molte delle sue pellicole, anche questa \u00e8 andata persa e il film viene considerato perduto.\nLa maggior parte dei film di Annette Kellerman hanno come tema avventure acquatiche. L'attrice si esibiva in spettacolari performance senza controfigura in profonde immersioni nel mare o, addirittura, in vasche di coccodrilli. Amava anche interpretare il ruolo di sirena, dando spesso ai suoi personaggi il nome di \"Annette\" o simili. I suoi \"racconti di fiaba\", come chiamava i suoi film fantasy, avevano avuto inizio nel 1911 con \"The Mermaid\", in cui lei era vestita da sirena. \n\u00c8 la prima volta che, sullo schermo, apparve un costume di quel genere che dar\u00e0 vita a una lunga tradizione cinematografica fino ad arrivare a Esther Williams (che, nel 1952, interpreter\u00e0 Annette in un film biografico, \"La ninfa degli antipodi\") e a Daryl Hannah, protagonista di \"Splash - Una sirena a Manhattan\".\nKellerman fu protagonista nel 1924 di uno degli ultimi film girati in Prizma color, \"Venus of the South Seas\", una co-produzione tra gli Stati Uniti e la Nuova Zelanda in cui uno dei rulli del film (che, in totale, durava 55 minuti) era a colori e girato sott'acqua. \"Venus of the South Seas\" \u00e8 stato restaurato dalla Library of Congress nel 2004 ed \u00e8 l'unico lungometraggio completo con protagonista Annette Kellerman ancora esistente di cui si abbia notizia.\nUltimi anni e morte.\nDurante la seconda guerra mondiale, Annette Kellerman era tornata in Australia, dove, nel Queensland, lavor\u00f2 per la Croce Rossa, intrattenendo con i suoi vecchi spettacoli i soldati di stanza nello stato.\nIl 26 novembre 1912, all'et\u00e0 di venticinque anni, la nuotatrice australiana si era sposata con il suo manager, lo statunitense James Raymond Louis Sullivan a Danbury, nel Connecticut. Dal matrimonio, che dur\u00f2 tutta la vita, non nacquero bambini. Vegetariana convinta, la Kellerman era proprietaria di un negozio di cibi naturali a Long Beach, in California. Nel 1970, lei e il marito ritornarono a vivere in Australia. Nel 1974, fu onorata con l'International Swimming Hall of Fame a Fort Lauderdale, in Florida. Continu\u00f2 a esercitarsi nel nuoto fino agli ultimi anni di vita. Preceduta dalla morte del marito, Annette Kellerman mor\u00ec nell'ospedale di Southport, nel Queensland, il 5 novembre 1975, all'et\u00e0 di 88 anni. Venne cremata e le sue ceneri furono sparse in mare sopra la Grande barriera corallina."}
{"id": "3779100", "revid": "729019", "url": "https://it.wikipedia.org/wiki?curid=3779100", "title": "Bamb\u00fa (metropolitana di Madrid)", "text": "Bamb\u00fa \u00e8 una stazione della linea 1 della metropolitana di Madrid.\nSi trova nella zona nord della citt\u00e0, all'incrocio tra Calle Bamb\u00fa (da cui prende il nombre) e Calle Yuca, nel distretto Chamart\u00edn.\nStoria.\n\u00c8 stata inaugurata l'11 aprile 2007 insieme alle stazioni di Hortaleza e Manoteras nel prolungamento delle linee 1 e 4 fino a Pinar de Chamart\u00edn.\nAccessi.\nVestibolo Bamb\u00fa"}
{"id": "3779102", "revid": "46931", "url": "https://it.wikipedia.org/wiki?curid=3779102", "title": "Il grande teatro del west", "text": ""}
{"id": "3779103", "revid": "88740", "url": "https://it.wikipedia.org/wiki?curid=3779103", "title": "Azara (disambigua)", "text": ""}
{"id": "3779105", "revid": "726373", "url": "https://it.wikipedia.org/wiki?curid=3779105", "title": "Curiosity Shop", "text": "Curiosity Shop \u00e8 una serie televisiva statunitense trasmessa per la prima volta nel 1971 sulla ABC. \u00c8 una serie per bambini del genere educativo che capitalizzava il successo di \"Sesamo apriti\".\nSponsorizzata dall'azienda Kellogg, \"Curiosity Shop\" veniva trasmessa il sabato mattina dall'11 settembre 1971 al 6 gennaio 1973. Il programma prevedeva tre bambini curiosi (due ragazzi e una ragazza) che ogni settimana visitavano un negozio popolato da pupazzi animati e gadget vari, scoprendo cose interessanti sulla scienza, sulla natura, sulla storia e su altri argomenti. Ogni trasmissione di un'ora copriva un tema specifico: musica, abbigliamento, danza, meteorologia, i cinque sensi, lo spazio, il tempo, e cos\u00ec via.\nIl produttore esecutivo fu l'animatore Chuck Jones che contribu\u00ec ad animare due personaggi, il professore S.I. Trivia, un occhialuto \"topo di biblioteca\", sempre pronto a fornire la definizione delle parole che i bambini non conoscono, e Monsueir Cou Cou, un uccello con accento francese, il cui slogan era: \"\"That's right!\". Nello show venivano presentati anche diversi cartoni animati.\nJohn Levin e Kerry McLane interpretarono Gerard e Ralph, i due ragazzi. Ad alternarsi nel ruolo della ragazza furono Pamelyn Ferdin nel ruolo di Pam e Campi Jerelyn nel ruolo di Cindy. Barbara Minkus fece qualche apparizione nel ruolo di Gittle, una strega che appariva magicamente ogni volta che qualcuno pronunciava una frase che includeva \"which\"\".\nLa serie fu prodotta da Format Films e Sandler-Burns-Marmer Productions. e trasmessa negli Stati Uniti nel 1971 sulla rete televisiva ABC.\nPersonaggi.\nTra gli attori del cast: Vincent Price, June Foray, Bob Holt."}
{"id": "3779108", "revid": "729019", "url": "https://it.wikipedia.org/wiki?curid=3779108", "title": "Isola di Klagenfurt", "text": "L'isola di Klagenfurt (in russo: \u041e\u0441\u0442\u0440\u043e\u0432 \u041a\u043b\u0430\u0433\u0435\u043d\u0444\u0443\u0440\u0442, \"ostrov Klagenfurt\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Klagenfurt si trova nella parte centrale della Terra di Francesco Giuseppe; ha una forma a mezzaluna irregolare con una lunghezza massima di 3,5\u00a0km a nord-ovest e di 2,5\u00a0km a sud-est e una larghezza massima di 1,5\u00a0km a nord e 300\u00a0m a sud; l'altezza massima \u00e8 di 210 m s.l.m.\nIl territorio \u00e8 quasi del tutto libero dal ghiaccio. C'\u00e8 una scogliera nella parte orientale che raggiunge l'altezza massima; il resto dell'isola \u00e8 composta da roccia arenaria e sono presenti alcuni ruscelli. A pochi metri dall'estremit\u00e0 orientale spunta una piccola roccia alta 20\u00a0m.\nL'isola di Klagenfurt si trova 6\u00a0km a sud della Terra di Wilczek nel golfo di Perseo (\u0437\u0430\u043b\u0438\u0432 \u041f\u0435\u0440\u0441\u0435\u0439, \"zaliv Persej\"); a sud-ovest ci sono invece le isole di H\u00f6chstetter.\nL'isola \u00e8 stata cos\u00ec chiamata in onore della citt\u00e0 austriaca di Klagenfurt, capitale della Carinzia."}
{"id": "3779112", "revid": "2033069", "url": "https://it.wikipedia.org/wiki?curid=3779112", "title": "Corky, il ragazzo del circo", "text": "Corky, il ragazzo del circo (\"Circus Boy\") \u00e8 una serie televisiva statunitense trasmessa per la prima volta in 49 episodi nel corso di 2 stagioni dal 1956 al 1958. Protagonista \u00e8 l'attore bambino Micky Dolenz (qui accreditato come Mickey Braddock), in seguito conosciuto come batterista e vocalista della band The Monkees, gruppo pop rock diventato \"cult\" nella seconda met\u00e0 degli anni '60.\nTrama.\nDopo che i suoi genitori, i \"Flying Falcons\", sono rimasti uccisi in un incidente col trapezio, il piccolo Corky viene adottato dallo zio Joey, il clown, e da tutti gli altri personaggi del circo. Al ragazzo viene affidata la cura di Bimbo, un cucciolo di elefante che Corky tratta come il suo animale domestico. Corky aiuta gli altri lavoranti dello show, tra cui il proprietario Big Tim Champion e Pete, seguendo il circo che si sposta di citt\u00e0 in citt\u00e0 ogni settimana.\nProduzione.\nLa serie fu prodotta da Norbert Productions e Screen Gems Television e girata nell'Iverson Ranch a Los Angeles in California.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1956 al 1957 sulla NBC e dal 1957 al 1958 sulla ABC.\nAlcune delle uscite internazionali sono state:"}
{"id": "3779113", "revid": "46931", "url": "https://it.wikipedia.org/wiki?curid=3779113", "title": "Corky ragazzo del circo", "text": ""}
{"id": "3779114", "revid": "46931", "url": "https://it.wikipedia.org/wiki?curid=3779114", "title": "Circus Boy", "text": ""}
{"id": "3779120", "revid": "767487", "url": "https://it.wikipedia.org/wiki?curid=3779120", "title": "Da qualche parte in California", "text": "Da qualche parte in California (\"Coffee and Cigarettes: Somewhere in California\") \u00e8 un cortometraggio del 1993 scritto e diretto da Jim Jarmusch e ripreso nel nord della California.\nTrama.\nIl film consiste essenzialmente in una conversazione tra Iggy Pop e Tom Waits in un caf\u00e9, mentre i due fumano e bevono caff\u00e8. I temi della conversazione spaziano dal soccorso medico stradale d'emergenza allo smettere di fumare, da Gianni e Pinotto al successo dei due artisti giudicato dalla presenza dei loro album in un jukebox.\nRiconoscimenti.\nIl film ha vinto la Palma d'Oro del Cortometraggio nel 1993, ed \u00e8 entrato a far parte di una serie di cortometraggi che hanno poi dato vita dieci anni dopo a \"Coffee and Cigarettes\" (trad. \"Caff\u00e8 e Sigarette\")."}
{"id": "3779121", "revid": "37195", "url": "https://it.wikipedia.org/wiki?curid=3779121", "title": "Coffee and Cigarettes III", "text": ""}
{"id": "3779122", "revid": "1516087", "url": "https://it.wikipedia.org/wiki?curid=3779122", "title": "Abarth Grande Punto S2000", "text": "La Abarth Grande Punto S2000 (nelle stagioni 2006 e 2007 era denominata Fiat Grande Punto S2000), \u00e8 una autovettura da competizione, basata sulla Abarth Grande Punto, specificatamente progettata per partecipare alle competizioni di rally riservate alle vetture Super 2000, quali l'Intercontinental Rally Challenge (IRC), il Super 2000 World Rally Championship (SWRC), il Campionato del mondo rally vetture di produzione (PWRC) o il Campionato europeo rally.\nStoria.\nDalla stagione 2008, la vettura da \"Fiat Grande Punto S2000\" \u00e8 diventata \"Abarth Grande Punto S2000\", in quanto la Abarth Grande Punto ha cominciato ad essere prodotta in serie, dando quindi alla Abarth la possibilit\u00e0 di rispondere ai regolamenti dei vari campionati direttamente con la Fiat Grande Punto elaborata nei propri stabilimenti e non in quelli della casa madre FIAT."}
{"id": "3779124", "revid": "216537", "url": "https://it.wikipedia.org/wiki?curid=3779124", "title": "Abarth Grande Punto Super 2000", "text": ""}
{"id": "3779134", "revid": "233579", "url": "https://it.wikipedia.org/wiki?curid=3779134", "title": "Hamiti", "text": ""}
{"id": "3779136", "revid": "106908", "url": "https://it.wikipedia.org/wiki?curid=3779136", "title": "Sabati e domeniche", "text": ""}
{"id": "3779137", "revid": "253269", "url": "https://it.wikipedia.org/wiki?curid=3779137", "title": "The Bob Cummings Show", "text": "The Bob Cummings Show (conosciuto anche come Love That Bob) \u00e8 una serie televisiva statunitense in 173 episodi trasmessi per la prima volta nel corso di 5 stagioni dal 1955 al 1959. La serie produsse un seguito nella stagione 1961-1962, \"The New Bob Cummings Show\".\nIl \"Bob Cummings Show\" rappresenta il culmine della carriera televisiva di Robert Cummings. Anche se in seguito collezion\u00f2 molte apparizioni come guest star e di nuovo con ruoli da protagonista di altre due serie nei primi anni 60 (\"The New Bob Cummings Show\" e \"My Living Doll\") non raggiunse mai lo stesso successo in televisione.\nTrama.\nBob Collins \u00e8 un giovane fotografo di Hollywood, ufficiale riservista dell'Air Force e donnaiolo. La sitcom ruota intorno alle sue avventure romantiche con le fotomodelle con cui lavora di volta in volta e con i tentativi della sorella di fargli mettere la testa a posto.\nProduzione.\nLa serie fu prodotta da Laurel Productions e McCadden Productions e girata a Los Angeles in California. Il creatore e produttore della serie fu Paul Henning, in seguito produttore di grandi successi degli anni 60 come \"The Beverly Hillbillies\" , \"Petticoat Junction\" e \"La fattoria dei giorni felici\".\nRegisti.\nTra i registi della serie sono accreditati:\nPremi.\nL'attrice Ann B. Davis (che interpreta Charmaine 'Schultzy' Schultz) vinse due Emmy Award per il suo ruolo.\nDistribuzione.\nLa serie fu trasmessa negli Stati Uniti da gennaio a luglio del 1955 sulla NBC, dal 1955 al 1957 sulla CBS e dal 1957 al 1959 sulla NBC. Fu la prima serie a debuttare come \"midseason replacement\" (serie televisive che iniziavano nel mezzo della stagione televisiva, solitamente da gennaio in poi). La serie utilizz\u00f2 il titolo \"Love That Bob\" in successive distribuzioni in syndication."}
{"id": "3779138", "revid": "46931", "url": "https://it.wikipedia.org/wiki?curid=3779138", "title": "Bob Cummings Show", "text": ""}
{"id": "3779139", "revid": "46931", "url": "https://it.wikipedia.org/wiki?curid=3779139", "title": "Love That Bob", "text": ""}
{"id": "3779140", "revid": "46931", "url": "https://it.wikipedia.org/wiki?curid=3779140", "title": "Love That Bob!", "text": ""}
{"id": "3779141", "revid": "692126", "url": "https://it.wikipedia.org/wiki?curid=3779141", "title": "Romualdo Locatelli", "text": " Mostra triennale di scoltura e pittura all\u2019Accademia Carrara, in \u201cLa Voce di Bergamo\u201d, Bergamo, 7 settembre 1925.\nBiografia.\nNacque il 4 aprile 1905 da una famiglia di tre generazioni di pittori e decoratori, nella cui bottega si formarono ben nove artisti. Figlio primogenito dell'abile affrescatore Luigi detto \"Steen\u00ec II\", impara dal padre l'arte del restauro e della decorazione, cominciando la sua produzione artistica proprio con la decorazione parietale di volte e navate di diverse chiese della provincia di Bergamo. Perfeziona la sua arte prima alla Scuola d'arte applicata Andrea Fantoni, e poi, come allievo di Ponziano Loverini all'Accademia Carrara. Una caduta dalle impalcature per la decorazione parietale di una chiesa compromette seriamente la salute del padre, e probabilmente influenza la scelta di Romualdo di passare definitivamente alla pittura al cavalletto e in studio. Noto alla critica gi\u00e0 all'et\u00e0 di tredici anni raggiunge ben presto la fama a soli vent'anni con l'opera \"Dolore\", che raffigura proprio il padre malato e sofferente.\nSpinto da un'insaziabile voglia di viaggiare si sposta in Sardegna, in Abruzzo, in Toscana e fino in Africa, con l'amico Ernesto Quarti Marchi\u00f2; si stabilisce poi a Roma, dove il principe Umberto di Savoia gli commissiona i ritratti dei figli Vittorio Emanuele e Maria Pia. Nonostante l'estremo successo raggiunto nella capitale con il suo studio in via Margutta, decide, spinto nuovamente dalla passione del viaggio, di spostarsi in Oriente. Nel 1939 \u00e8 in Indonesia, prima a Giacarta e poi a Bali, dove stringe amicizia con il pittore italo-egiziano Emilio Ambron. L'instabilit\u00e0 dovuta alla Seconda guerra mondiale spinge Romualdo poi a Manila, nelle Filippine diventando l'artista maggiormente conosciuto di quella che veniva definita come pittura orientale \"Mooi Indie\". Stringe numerose amicizie con gli ambienti diplomatici, che gli consentiranno di esporre a New York nel 1941, alla Douthitt Gallery.\nCon l'invasione di Manila da parte dell'Esercito Giapponese la vita dell'artista diventa sempre pi\u00f9 difficile; il 24 febbraio 1943 esce per un'escursione nei boschi di Rizal e non fa ritorno; da quel momento non si avranno pi\u00f9 notizie di lui.\nOpere di Romualdo Locatelli si trovano in collezioni pubbliche e private di tutto il mondo, ma \u00e8 soprattutto in Oriente dove forse ha prodotto le sue opere migliori, che viene ricordato come il \"famoso Romualdo\", e ovviamente nella sua citt\u00e0 natale, Bergamo, che negli anni gli ha dedicato diverse mostre, l'ultima delle quali nel 2003. \nL'8 marzo 2012 \u00e8 stata inaugurata a Bergamo la mostra \"I Locatelli: dalla bottega di famiglia alle collezioni d'Oriente\" con opere di tutte e tre le generazioni degli artisti Locatelli, tra le quali una selezione di circa 20 opere di Romualdo Locatelli. Erano pittori anche il fratello Raffaello Locatelli, ed i cugini di primo grado Luigi, Ferruccio ed Orfeo Locatelli. Il fratello pi\u00f9 piccolo, Stefano Locatelli, divenne un noto scultore. Il 3 ottobre 2014 \u00e8 stata inaugurata a Roma la mostra \"I Locatelli: da Bergamo a via Margutta e Vaticano\", con le opere che hanno portato alla celebrit\u00e0 nella Capitale per la dinastia di artisti bergamaschi Locatelli. \nNel 2019 \u00e8 uscita la nuova monografia ufficiale sull'artista, creata ed approvata dalla famiglia con i maggiori collezionisti, a cura di Vittorio Sgarbi e pubblicata da Skira. Dopo un'anteprima in Indonesia, tenutasi alla di Jakarta e presentata dall'Ambasciatore per la Repubblica Italiana in Indonesia S. E. Vittorio Sandalli con Daniela Locatelli, nipote dell'artista, il volume \u00e8 stato presentato al pubblico italiano, dal curatore Vittorio Sgarbi all'Accademia Carrara di Bergamo, con la partecipazione della Galleria d'Arte Moderna e Contemporanea di Bergamo (GAMeC), il 25 settembre 2019. \nLa presentazione si \u00e8 ripetuta con grande successo nella Capitale, al Museo di Roma in Palazzo Braschi, il 30 ottobre 2019, con interventi principali di Vittorio Sgarbi e dell'Ambasciatore della Repubblica Indonesiana S. E. Esti Andayani. Il ciclo di presentazioni, seguendo le tappe della vita dell'artista, si \u00e8 concluso a Manila, all', il 30 gennaio 2020, con interventi di Daniela Locatelli, nipote dell'artista, e dell'Ambasciatore per la Repubblica Italiana nelle Filippine S. E. Giorgio Giglielmino. \nIl \"Diario della Capra\" 2020-21 di Vittorio Sgarbi riporta il celebre dipinto di Romualdo Locatelli \"Dolore\" alla data dell'11 maggio. "}
{"id": "3779145", "revid": "827882", "url": "https://it.wikipedia.org/wiki?curid=3779145", "title": "Vinca (Fivizzano)", "text": "Vinca \u00e8 una frazione del comune di Fivizzano, in provincia di Massa-Carrara. Nell'agosto 1944 fu teatro, assieme ai paesi vicini, di un terribile eccidio nazifascista costato la vita a 162 civili.\nGeografia fisica.\nVinca \u00e8 situata nella valle del torrente Lucido, alle pendici settentrionali delle Alpi Apuane. Ad est dell'abitato si staglia la vetta del Pizzo d'Uccello. \u00c8 situato a 20 km a sud di Fivizzano a 32 km a nord di Carrara.\nStoria.\nDi Vinca si hanno notizie gi\u00e0 da prima del 500, ed alcune storie del paese riconducono la sua fondazione addirittura al periodo delle scorribande dei mori, che fecero scappare dalla costa una piccola comunit\u00e0 che and\u00f2 a nascondersi sulle montagne.\nVinca entr\u00f2, fin dalla sua nascita nel 1355, nell'orbita del marchesato di Fosdinovo, che nel 1359, alla morte di Gabriele Malaspina, venne spartito tra i fratelli di questi, Guglielmo e Galeotto Malaspina. In particolare, Vinca spett\u00f2 a Guglielmo, la cui discendenza si estinse ben presto, nel 1374. Cos\u00ec, i suoi possedimenti, tra cui Vinca, tornarono nelle mani dei discendenti di Galeotto, Spinetta e Leonardo Malaspina. In particolare, spett\u00f2 a Leonardo, che, con il nome di Leonardo I Malaspina, divent\u00f2 nel 1393 Marchese di Castel dell'Aquila.\nDurante la seconda guerra mondiale, tra l'agosto 1944 e l'aprile 1945, il paese si ritrov\u00f2 nelle immediate retrovie della Linea Gotica. Come rappresaglia per i frequenti attacchi dei partigiani della zona, i nazisti della 16. SS-Panzergrenadier-Division \"Reichsf\u00fchrer-SS\" guidata dallo \"Standartenf\u00fchrer\" Max Simon decisero di effettuare una serie di rastrellamenti nei villaggi ai piedi delle Alpi Apuane. Il mattino del 24 agosto 1944 e per i successivi quattro giorni gli uomini della SS-Panzer-Aufkl\u00e4rungs-Abteilung 16, comandate dal maggiore Walter Reder, con il supporto dei fascisti delle Brigate nere di Apuania, rastrellarono e sistematicamente uccisero tutti i vinchesi che riuscirono a catturare, bruciando a pi\u00f9 riprese anche l'abitato. Alla fine dell'eccidio ben 142 abitanti di Vinca rimasero uccisi.\nCultura.\nGastronomia.\n\u00c8 famoso per il pane, l'acqua purissima, il lardo, lavorato in maniera simile a quello ben pi\u00f9 noto di Colonnata nelle vasche di marmo, e per il marmo stesso. Un'altra risorsa gastronomica del luogo, che ha anche permesso la sopravvivenza della popolazione durante i periodi di guerra e di carestia, sono le castagne, utilizzate variamente: dalla produzione di farina, ai cibi dolci e salati."}
{"id": "3779146", "revid": "1418004", "url": "https://it.wikipedia.org/wiki?curid=3779146", "title": "Premio Yomiuri-bungaku", "text": "Il \u00e8 un riconoscimento letterario giapponese. Venne creato nel 1948 dal quotidiano Yomiuri Shimbun, per rilanciare la produzione letteraria, nel Giappone dell'immediato dopoguerra. Attualmente consiste di sei categorie: narrativa, teatro, poesia, saggistica e letteratura di viaggio, critica letteraria, ricerca accademica e traduzione. A ogni edizione viene premiato il miglior lavoro dell'anno precedente. Il vincitore riceve una pietra da inchiostro (\"inkstone\") e la somma di due milione di yen (poco meno di 19.000 euro, stima 2011)."}
{"id": "3779147", "revid": "2209726", "url": "https://it.wikipedia.org/wiki?curid=3779147", "title": "Hadley Fraser", "text": "Il suo debutto nei teatri di West End \u00e8 avvenuto nel musical Les Mis\u00e9rables, dove interpret\u00f2 Marius ottenendo un largo consenso da parte della critica. Ha lavorato anche a Broadway, dove \u00e8 stato il primo Tiernan nel musical del 2007 \"The Pirate Queen\" di Claude-Michel Sch\u00f6nberg, lavorando al fianco di Linda Balgord.\nBiografia.\nHadley \u00e8 figlio di Jack e Carol Fraser e fratello di Ed Fraser, ufficiale della British Army. Ha ottenuto un Bachelor of Arts alla Birmingham University e un master alla Royal Academy of Music, di cui \u00e8 socio dal 2011.\nHa lavorato in alcuni musical a Londra, come ad esempio \"Les Mis\u00e9rables,\" \"Assassins\", \"The Far Pavilions\", \"The Shaughraun\" e \"Pacific Overtures\". Ha ricoperto il ruolo di Gareth in un episodio della serie televisiva Doctor Who nel 2006. Ha lavorato come corista per l'ultimo album di Scott Allan, Keys. Nell'ottobre 2010 ha ricoperto il ruolo di Grantaire nel concerto all'O2 Arena di Londra in occasione del venticinquesimo anniversario del musical \"Les Mis\u00e9rables\", esibendosi al fianco di Alfie Boe, Norm Lewis, Ramin Karimloo, Nick Jonas, Matt Lucas e Jenny Galloway. Il 23 giugno 2011, Hadley \u00e8 tornato a far parte del cast de Les Mis\u00e9rables, questa volta nel ruolo di Javert, il principale antagonista. Ottenute buone critiche, Hadley rester\u00e0 nel cast fino al giugno 2012.\nIl 1\u00ba e 2 ottobre 2011, Hadley ha ricoperto il ruolo di Raoul de Chagny nella versione del musical \"The Phantom of the Opera\" alla Royal Albert Hall in occasione del venticinquesimo anniversario del musical. Anche questa volta, Hadley ha lavorato con un cast importante, comprendente Ramin Karimloo e Sierra Boggess. Nel 2013 ha recitato accanto a Tom Hiddleston nel \"Coriolano\" di Shakespeare in scena alla Donmar Warehouse per la regia di Josie Rourke. Nel 2014 ha recitato nel musical \"City of Angels\" alla Donmar Warehouse di Londra, a cui sono seguiti \"Il racconto d'inverno\" (Londra, 2015), \"Harlequinade\" (Londra, 2015), \"Lungo viaggio verso la notte\" (Bristol, 2016) e \"Santa Giovanna\" (Londra, 2016). Nel 2017 interpreta il dottor Frankenstein nel musical tratto da \"Frankenstein Junior\" in scena al Garrick Theatre di Londra, un ruolo che ricopre per oltre un anno. Nel 2019 recita con Janie Dee e Joanna Riding in un allestimento concertistico di \"Carousel\" alla Cadogan Hall, oltre a recitare nel dramma di Terence Rattigan \"Il profondo mare azzurro\" in scena a Chichester durante l'estate e nella pi\u00e8ce di Annie Baker \"The Antipodes\" nell'autunno dello stesso anno. Nel 2020 torna nel West End con il musical \"City of Angels\", tornando a ricoprire il ruolo gi\u00e0 interpretato nel 2014.\nVita privata.\nHadley Fraser \u00e8 amico di Ramin Karimloo, e i due hanno una band, chiamata \u201cSheytoons\u201d. \u00c8 sposato con l'attrice Rosalie Craig, da cui ha avuto una figlia nel dicembre del 2016"}
{"id": "3779149", "revid": "287204", "url": "https://it.wikipedia.org/wiki?curid=3779149", "title": "Associazione Sportiva Rota Volley", "text": "L'Associazione Sportiva Rota Volley \u00e8 una societ\u00e0 pallavolistica femminile italiana con sede a Mercato San Severino.\nStoria.\nL'Associazione Sportiva Rota Volley fu fondata nel luglio 2001 da diversi imprenditori di Mercato San Severino, citt\u00e0 sede della squadra, iniziando a giocare nella stagione 2001-02 in Serie D e guadagnando immediatamente la promozione in Serie C; nella stagione 2003-04 ottenne una nuova promozione, questa volta in Serie B2, vincendo i play-off interregionali: alla terza stagione di permanenza nella quarta serie del campionato italiano, ottiene la promozione in Serie B1, conquistata disputando un torneo perfetto con una sola sconfitta all'attivo.\nIn Serie B1, dopo due stagioni in cui fu sfiorato l'accesso ai play-off promozione, nell'annata 2009-10, chiuse il campionato al secondo posto, venendo poi sconfitta nella semifinale dei play-off dal Time Volley Matera. Anche nella stagione successiva il club concluse il torneo al secondo posto, ma anche questa volta non riusc\u00ec a superare le semifinali play-off, sconfitta dall'Azzurra Volley San Casciano.\nTuttavia i dirigenti della squadra avviarono domande di ripescaggio per partecipare alla Serie A2 2011-12: la domanda fu accolta dalla federazione, permettendo al club di partecipare per la prima volta ad un campionato professionistico; tuttavia dopo una sola annata, per problemi di ordine finanziario, la societ\u00e0 rinuncia di partecipare al campionato di serie cadetta ed iscriversi a quello di Serie B1."}
{"id": "3779150", "revid": "110157", "url": "https://it.wikipedia.org/wiki?curid=3779150", "title": "DIPAMP", "text": "DIPAMP \u00e8 il nome comune di una fosfina chirale usata come legante chelato in chimica metallorganica.\nPropriet\u00e0.\nIn condizioni normali il DIPAMP \u00e8 un solido cristallino di colore bianco. \u00c8 insolubile in acqua ma solubile in solventi organici. Entrambi gli atomi di fosforo sono asimmetrici, e quindi DIPAMP esiste nelle due forme enantiomere (\"R\",\"R\") e (\"S\",\"S\"), entrambe con simmetria molecolare C2; esiste inoltre una forma meso achirale con simmetria Cs. \nUsi.\n(\"R\",\"R\")-DIPAMP fu usata da Knowles e collaboratori per la sintesi enantioselettiva di L-DOPA; per queste ricerche William Knowles ricevette il Premio Nobel per la chimica nel 2001. (\"R\",\"R\")-DIPAMP e (\"S\",\"S\")-DIPAMP sono usati come leganti nella catalisi asimmetrica mediata da metalli di transizione, permettendo di raggiungere eccessi enantiomerici molto elevati. \nIndicazioni di sicurezza.\nI due enantiomeri (\"R\",\"R\")-DIPAMP e (\"S\",\"S\")-DIPAMP sono disponibili in commercio. Non sono considerati pericolosi, ma vanno trattati con le normali cautele dovute ai composti chimici. Non ci sono dati che indichino propriet\u00e0 cancerogene. Non sono considerati pericolosi per l'ambiente."}
{"id": "3779154", "revid": "6923", "url": "https://it.wikipedia.org/wiki?curid=3779154", "title": "Strada Provinciale 258 Via Marecchiese", "text": ""}
{"id": "3779155", "revid": "547034", "url": "https://it.wikipedia.org/wiki?curid=3779155", "title": "La banconota da un milione di sterline", "text": "La banconota da un milione di sterline \u00e8 un racconto dell'autore americano Mark Twain.\nLa storia \u00e8 ambientata nella Londra vittoriana, dove due ricchissimi, eccentrici fratelli Oliver e Roderick Montpellier, danno allo squattrinato protagonista della storia, Henry Adams, un milione di sterline nella forma di un'unica, singolare banconota da un milione di sterline. Henry non avrebbe potuto facilmente cambiare quella banconota in banca senza essere interrogato su come ne era venuto in possesso, incriminato per furto e arrestato. Non avrebbe nemmeno potuto spenderla poich\u00e9 nessuna persona fisica sarebbe stata in grado di cambiarla.\nA sua insaputa Henry \u00e8 la vittima di una scommessa: Oliver crede che il solo possesso di un simbolo di ricchezza consenta a chiunque di avere ci\u00f2 che desidera, senza incassare la banconota. Roderick, d'altra parte, ritiene che l'impossibilit\u00e0 di cambiare la banconota con denaro liquido la renda totalmente inutile.\nHenry vivr\u00e0 diverse avventure, innamorandosi anche di Porzia, imparentata con i due fratelli Montpellier. Alla fine dei 30 giorni Henry ritorna dai due fratelli.\nTeatro, cinema, TV e fumetti.\nDa questo romanzo breve sono stati tratti una commedia, due film, un episodio TV e una storia a fumetti:"}
{"id": "3779157", "revid": "106908", "url": "https://it.wikipedia.org/wiki?curid=3779157", "title": "Se c'\u00e8 una cosa che mi fa impazzire", "text": ""}
{"id": "3779158", "revid": "1452073", "url": "https://it.wikipedia.org/wiki?curid=3779158", "title": "Vinca (disambigua)", "text": "Il termine vinca, oltre ad indicare la voce verbale del verbo vincere, pu\u00f2 riferirsi a:"}
{"id": "3779160", "revid": "729019", "url": "https://it.wikipedia.org/wiki?curid=3779160", "title": "Isola di Pritchet", "text": "L'isola di Pritchet o Pritchett (in russo \u041e\u0441\u0442\u0440\u043e\u0432 \u041f\u0440\u0438\u0442\u0447\u0435\u0442\u0442\u0430, \"ostrov Prit\u010detta\") \u00e8 un'isola russa che fa parte dell'arcipelago della Terra di Francesco Giuseppe, nell'Oceano Artico. Amministrativamente fa parte dell'oblast' di Arcangelo.\n, per quel che riguarda i nomi delle isole della Terra di Francesco Giuseppe, la trascrizione dall'alfabeto latino al cirillico russo e poi di nuovo ai caratteri latini ha spesso alterato l'ortografia originaria.\nGeografia.\nL'isola di Pritchet si trova nella parte centro-meridionale dell'arcipelago, \u00e8 la pi\u00f9 occidentale di un gruppo di 4 isole ravvicinate fra di loro; le altre sono: l'isola di Bromwich a nord-est, al di l\u00e0 del canale di Newcomb largo solo 800\u00a0m; l'isola di Brice a est, al di l\u00e0 del canale di Sadko; l'isola di Bliss, 700 metri a sud-est. Ad ovest il canale di Hamilton, largo meno di 2\u00a0km, separa l'isola di Pritchet dall'isola di Nansen. A sud, tra Pritchet e Bliss si trova la piccola isola Zub.\nIl punto pi\u00f9 alto dell'isola raggiunge i 401 metri. La sua punta occidentale si chiama capo Bazarnyj (\u043c\u044b\u0441 \u0411\u0430\u0437\u0430\u0440\u043d\u044b\u0439), quella settentrionale capo Massivnyj (\u043c\u044b\u0441 \u041c\u0430\u0441\u0441\u0438\u0432\u043d\u044b\u0439)"}
{"id": "3779166", "revid": "106908", "url": "https://it.wikipedia.org/wiki?curid=3779166", "title": "Se non ci fossi tu", "text": ""}
{"id": "3779168", "revid": "3115", "url": "https://it.wikipedia.org/wiki?curid=3779168", "title": "Cities for Life", "text": "Cities for Life \u00e8 un avvenimento mondiale annuale che ricorre ogni 30 novembre, anniversario della prima abolizione della pena di morte in uno stato europeo: era il 1786 e il granduca di Toscana Pietro Leopoldo firm\u00f2 il codice leopoldino preparato dal giurista Pompeo Neri; il Granducato di Toscana divenne cos\u00ec il primo territorio con la pena capitale abolita.\nLa manifestazione \u00e8 organizzata dalla comunit\u00e0 di Sant'Egidio e vi aderiscono molte citt\u00e0 a livello mondiale che illuminano un proprio monumento in simbolo di opposizione alla pena di morte.\nL'iniziativa promossa dalla Comunit\u00e0 di Sant'Egidio viene sostenuta da molte organizzazioni, associazioni, organizzazioni e chiese. Molti sono anche i testimonial del mondo dello spettacolo, della politica, dello sport e della cultura.\nIl monumento simbolo della giornata \u00e8 il Colosseo di Roma.\nLo spot.\nPer sostenere la causa vengono realizzate anche alcune campagne di sensibilizzazione che vedono la partecipazione negli spot di vari personaggi del mondo dello spettacolo: Claudio Amendola, Caterina Balivo, Giulia Bevilacqua, Antonello Fassari, Fabrizio Gifuni, Max Giusti, Neri Marcor\u00e8, Trio Medusa, Giulia Michelini, Noemi, Vincenzo Salemme."}
{"id": "3779179", "revid": "729019", "url": "https://it.wikipedia.org/wiki?curid=3779179", "title": "Isola di Brice", "text": "L'isola di Brice (in russo \u041e\u0441\u0442\u0440\u043e\u0432 \u0411\u0440\u0430\u0439\u0441\u0430, \"ostrov Brajsa\") \u00e8 un'isola russa che fa parte dell'arcipelago della Terra di Francesco Giuseppe, nell'Oceano Artico. Amministrativamente fa parte dell'oblast' di Arcangelo.\nL'isola \u00e8 stata cos\u00ec chiamata in onore di Arthur Montefiore Brice, ricercatore e membro della Geological Society e segretario della spedizione polare Jackson-Harmsworth (1894-1897). Anche l'isola di Arthur, che fa parte dello stesso arcipelago, \u00e8 stata dedicata ad A. M. Brice.\nGeografia.\nL'isola di Brice si trova nella parte centro-meridionale dell'arcipelago, \u00e8 la pi\u00f9 orientale di un gruppo di 4 isole ravvicinate fra di loro; le altre 3, al di l\u00e0 del canale di Sadko, sono: l'isola di Bromwich 4 km a nord-ovest, l'isola di Pritchet e l'isola di Bliss rispettivamente 4 e 3 km ad ovest.\nLa lunghezza massima dell'isola \u00e8 di 9 km, il punto pi\u00f9 alto raggiunge i 409 metri. Nella parte settentrionale si trova la baia di Gavan' Ujuta (\u0413\u0430\u0432\u0430\u043d\u044c \u0423\u044e\u0442\u0430)"}
{"id": "3779181", "revid": "1543377", "url": "https://it.wikipedia.org/wiki?curid=3779181", "title": "Podarcis melisellensis", "text": "La lucertola adriatica (Podarcis melisellensis ()) \u00e8 un rettile appartenente alla famiglia Lacertidae, diffuso sulle sponde orientali del mar Adriatico.\nDescrizione.\n\u00c8 un piccolo sauro, lungo circa 18\u201320\u00a0cm compresa la coda.\nLa colorazione del dorso va dal brunastro al verde, talora con striature dorsolaterali evidenti, mentre la colorazione ventrale pu\u00f2 essere bianca, gialla o arancione.\nBiologia.\nAl pari delle altre \"Podarcis\" \u00e8 una specie insettivora e ovipara.\nDistribuzione e habitat.\nLa specie \u00e8 diffusa lungo le sponde orientali del mar Adriatico, dall'Italia nord-orientale, attraverso Slovenia, Croazia, Bosnia ed Erzegovina, Montenegro, sino all'Albania. Popolazioni sono presenti in molte isole del mar Adriatico.\nLa si trova in habitat differenti (praterie e garighe, ambienti rupestri, ambienti antropizzati) dal livello del mare sino a 1.400 m di altitudine.\nConservazione.\nPer la consistenza della popolazione e l'ampiezza dell'areale la \"IUCN Red List\" considera \"P. melisellensis\" come specie a basso rischio (\"Least Concern\").\nLa specie \u00e8 inserita nell'Appendice II della Convenzione di Berna e nell'Allegato IV della Direttiva Habitat della Comunit\u00e0 Europea."}
{"id": "3779182", "revid": "729019", "url": "https://it.wikipedia.org/wiki?curid=3779182", "title": "Strada statale 271 di Cassano", "text": "La ex strada statale 271 di Cassano (SS 271), ora \"strada provinciale 236 di Cassano (SP 236)\" in Puglia e \"strada provinciale ex SS 271 Matera-Santeramo (SP ex SS 271)\" in Basilicata, \u00e8 una strada statale italiana che collega i capoluoghi di Bari e Matera.\nStoria.\nLa strada statale 271 venne istituita nel 1959 con il seguente percorso: \"Innesto SS. n. 16 a Bari - Bitritto - S. Nicandro - Cassano - Santeramo - Innesto con la SS. n. 7 presso Matera\".\nPercorso.\nLa strada ha inizio nel centro abitato di Bari dal quale esce in direzione sud-ovest. Nel primo tratto incrocia la strada statale 16 Adriatica e l'A14 Bologna-Taranto nei pressi dello svincolo di Bari Sud: il tratto tra le due precedenti intersezioni \u00e8 inserito nell'itinerario della strada europea E843.\nIl tracciato originario prevedeva l'attraversamento dei comuni a sud del capoluogo, in seguito all'aumento del traffico veicolare sono state realizzate le varianti ai centri abitati di Bitritto e Sannicandro di Bari e attraversa i centri urbani di Cassano delle Murge e Santeramo in Colle, dove incrocia la ex strada statale 171 di Santeramo.\nL'arteria devia quindi verso sud-ovest raggiungendo il confine tra la regione pugliese e quella lucana, terminando infine il proprio percorso innestandosi sulla strada statale 7 Via Appia non lontano da Matera.\nIn seguito al decreto legislativo n. 112 del 1998, dal 2001 la gestione del tratto pugliese \u00e8 passata dall'ANAS alla Regione Puglia, che ha provveduto al trasferimento dell'infrastruttura al demanio della Provincia di Bari; la gestione del tratto lucano \u00e8 invece passata alla Regione Basilicata, che ha provveduto al trasferimento dell'infrastruttura al demanio della Provincia di Matera."}
{"id": "3779184", "revid": "831312", "url": "https://it.wikipedia.org/wiki?curid=3779184", "title": "Arno Wallaard Memorial", "text": "L'Arno Wallaard Memorial \u00e8 una corsa in linea maschile di ciclismo su strada, che si svolge ad Alblasserwaard, regione dei Paesi Bassi, ogni anno in aprile. Dal 2009 fa parte del calendario UCI Europe Tour, classe 1.2.\nStoria.\nLa corsa fu creata dal \"Rennersclub Jan van Arckel\" nel 1984 come \"Omloop Alblasserwaard\", prova che rimase dilettantistica fino al 2004, quando fu riservata ai corridori Under-23. Nel 2007 divent\u00f2 \"Arno Wallaard Memorial\", in omaggio ad Arno Wallaard, ciclista olandese e membro del \"RC Jan van Arckel\", morto a 26 anni nel 2006. Nelle prime due edizioni la prova fu disputata sotto forma di crit\u00e9rium.\nAlbo d'oro.\n\"Aggiornato all'edizione 2019.\""}
{"id": "3779185", "revid": "580", "url": "https://it.wikipedia.org/wiki?curid=3779185", "title": "Malpotremo", "text": "Malpotremo, \u00e8 un ex comune italiano, attuale frazione di Ceva, in provincia di Cuneo.\nIl comune venne soppresso nel 1928, con il regio decreto numero 815 datato 22 marzo 1928 e pubblicato sulla Gazzetta Ufficiale del Regno d'Italia numero 99, in data 27 aprile 1928.\nOrigini del nome.\n\"Malpotremo\" deriva dal latino \"Mons Postremus\", ossia ultimo lembo delle Prealpi. Questo \u00e8 dovuto al fatto che il torrente Ricorezzo, che scorre nel territorio malpotremese, \u00e8 preteso come demarcatore fra le Langhe dalle Prealpi.\nStoria.\nIl periodo di fondazione di Malpotremo non \u00e8 noto, cos\u00ec come non \u00e8 nota la data della sua erezione a comune. \u00c8 ragionevole pensare che questo sia accaduto fra il XIII ed il XIV secolo, esattamente come le localit\u00e0 del suo circondario. Il documento pi\u00f9 antico in cui \u00e8 citato \u00e8 datato 6 luglio 1142: si tratta di uno strumento del marchese Bonifacio Aleramo di Savona scritto per suddividere le sue terre fra gli eredi. Malpotremo, assieme al marchesato di Ceva, pass\u00f2 al quartogenito Anselmo.\nPi\u00f9 di un secolo dopo Malpotremo appare nuovamente in un atto giunto a noi: l'11 febbraio 1265 il castello ed il territorio di Malpotremo passarono dal marchese Guglielmo al marchese Oddone, con il benestare del marchese Giorgio II di Ceva. Il toponimo appare anche nel \"Liber Istromentorum\" del comune di Ceva (XIV secolo) ed in altri atti, sempre legati alla vicina Ceva.\nOltre alle famiglie legate direttamente al marchesato di Ceva, su Malpotremo ebbero potere anche altre famiglie nobili, come i Cambiani, i Guerra ed i Giogia. Ultimi a fregiarsi del titolo marchionale su Malpotremo furono i Ferrero-Ponziglione.\nFra il 1792 ed il 1796, durante la prima campagna d'Italia il territorio malpotremese ospit\u00f2 un contingente di truppe austriache e sarde, con grandi timori da parte della popolazione che temeva razzie da parte dei primi. Le truppe erano dislocate nella zona in alcune ridotte e trinceramenti facenti parte del sistema difensivo il cui fulcro era il forte di Ceva. Per un breve periodo nel territorio di Malpotremo fu acquartierato anche il comando del generale Colli. Il 27 novembre 1795 la localit\u00e0 \"Rocchini\" fu teatro di un assalto francese, respinto dall'esercito sardo.\nDopo l'occupazione francese e la restaurazione, nonostante Malpotremo sia sempre stato un centro di piccole dimensioni, diede il suo contributo alla Storia d'Italia. Un malpotremese partecip\u00f2 alla Prima guerra d'indipendenza italiana combattendo la battaglia di Novara del 1849, mentre un altro cadde a Balaklava durante la guerra di Crimea. Importante fu anche il contributo alla Grande Guerra, alla quale parteciparono trentacinque malpotremesi (principalmente arruolati negli Alpini) e di cui cinque non fecero ritorno.\nDurante la seconda guerra mondiale trenta malpotremesi vennero arruolati nelle file del Regio Esercito. Sempre durante quel conflitto, nel 1940, venne dislocata a Ceva e nelle boscaglie attorno Malpotremo la 7\u00aa Divisione fanteria \"Lupi di Toscana\", in vista dell'invasione della Francia a fianco dell'alleato tedesco. Dopo l'armistizio dell'8 settembre 1943 quelle stesse boscaglie divennero rifugio giovani renitenti alla leva nelle file della Repubblica Sociale Italiana, sfollati e di formazioni partigiane facenti capo al comandante Mauri. Non vi furono scontri di rilievo.\nGli unici avvenimenti dal dopoguerra ad oggi riguardano un miglioramento sensibile delle infrastrutture, in particolare con la costruzione negli anni settanta di una nuova strada per il collegamento con Ceva, di cui Malpotremo ha continuato a fare parte come frazione.\nSimboli.\nStemma.\nLo stemma di Malpotremo era uno scudo d'argento con due serpi a formare una \"M\" ed una \"P\", con ornamenti esteriori da comune."}
{"id": "3779188", "revid": "196390", "url": "https://it.wikipedia.org/wiki?curid=3779188", "title": "J. C. A. Alphand", "text": ""}
{"id": "3779189", "revid": "45316805", "url": "https://it.wikipedia.org/wiki?curid=3779189", "title": "Jean-Charles Adolphe Alphand", "text": ""}
{"id": "3779191", "revid": "1494169", "url": "https://it.wikipedia.org/wiki?curid=3779191", "title": "Alphand", "text": "Alphand"}
{"id": "3779192", "revid": "599013", "url": "https://it.wikipedia.org/wiki?curid=3779192", "title": "Lars Blixt", "text": "Caratteristiche tecniche.\nBlixt veniva schierato come terzino destro.\nCarriera.\nClub.\nBlixt cominci\u00f2 la carriera con la maglia del Nybergsund-Trysil, per poi passare allo Skjetten. Nel 2000, torn\u00f2 al Nybergsund-Trysil. Nel 2001, fu ingaggiato dal Rosenborg, in cambio di corone. Debutt\u00f2 nella Tippeligaen il 16 maggio, quando sostitu\u00ec Christer Basma nel successo per 4-0 sullo Str\u00f8msgodset. In generale, non fu mai un titolare del club: nel 2003, il tecnico \u00c5ge Hareide lo schier\u00f2 in campo con il contagocce, ma Blixt rinnov\u00f2 comunque il suo accordo con il Rosenborg per un'ulteriore stagione.\nQuando la sua squadra acquist\u00f2 un nuovo terzino, Robbie Russell, fu chiaro che Blixt sarebbe stato ceduto. Ad agosto 2004, fu infatti ceduto in prestito al Sogndal. Esord\u00ec in squadra l'8 agosto, quando fu titolare nel pareggio per 1-1 contro il Lyn Oslo. A fine stagione, il contratto che lo legava al Rosenborg giunse alla scadenza e Blixt pass\u00f2 al Fredrikstad, a parametro zero.\nIl suo allenatore, Egil Olsen, gli diede molta fiducia. Gioc\u00f2 il primo incontro in data 10 aprile 2005, nel pareggio per 1-1 in casa del Lyn Oslo. Il 24 aprile segn\u00f2 la prima rete, su calcio di rigore, permettendo il successo del Fredrikstad sul Rosenborg per 0-1, al Lerkendal Stadion.\nNel 2006, cambi\u00f2 la guida tecnica della squadra: il nuovo allenatore fu Knut Torbj\u00f8rn Eggen, che non diede spazio a Blixt. Nel corso dell'anno, allora, Blixt torn\u00f2 al Nybergsund-Trysil, ritirandosi dal calcio giocato a fine stagione."}
{"id": "3779193", "revid": "45316902", "url": "https://it.wikipedia.org/wiki?curid=3779193", "title": "K\u0161esinskaja", "text": ""}
{"id": "3779195", "revid": "1494169", "url": "https://it.wikipedia.org/wiki?curid=3779195", "title": "Braose", "text": ""}
{"id": "3779205", "revid": "287204", "url": "https://it.wikipedia.org/wiki?curid=3779205", "title": "Ospedale di San Giovanni", "text": ""}
{"id": "3779206", "revid": "110157", "url": "https://it.wikipedia.org/wiki?curid=3779206", "title": "New Grass", "text": "New Grass \u00e8 un album discografico del sassofonista jazz Albert Ayler, pubblicato nel 1968 dalla Impulse! Records.\nIl disco.\nL'album miscela la voce di Ayler e il suono del suo sax tenore con elementi R&amp;B e di altri generi, inclusi una sezione fiati soul, cori di sottofondo, un basso elettrico rock, e una batteria in stile boogaloo. Il disco ebbe una cattiva accoglienza da parte del pubblico e della critica, e molti accusarono Ayler di \"essersi svenduto\" per spingere la sua musica in una direzione pi\u00f9 commerciale.\nLa prima traccia sul disco, \"Message From Albert\", contiene una dichiarazione programmatica di intenti recitata dallo stesso Ayler, nella quale egli comunica agli ascoltatori la nuova direzione musicale intrapresa."}
{"id": "3779209", "revid": "729019", "url": "https://it.wikipedia.org/wiki?curid=3779209", "title": "Strada statale 270 dell'Ischia Verde", "text": "La \"strada provinciale ex SS 270 Anello dell'Isola Verde (SP ex SS 270)\", gi\u00e0 Strada statale 270 dell'Ischia Verde (SS 270), \u00e8 una strada provinciale italiana, che funge da circumvallazione dell'isola d'Ischia.\nPercorso.\nIl tracciato ha inizio nei pressi del porto di Ischia e la prima parte del suo tracciato \u00e8 rappresentata da una variante che evita l'attraversamento del centro abitato di Ischia, ricongiungendosi col tracciato originale a sud-ovest della citt\u00e0. Uscendo dal suo territorio comunale, effettua la parte meridionale del giro dell'isola, attraversando il comune di Barano d'Ischia e quello di Serrara Fontana. Proseguendo nel suo tracciato, compie l'arco occidentale all'interno del comune di Forio dove la strada costeggia per la prima volta il mare. A nord dell'isola la strada attraversa Lacco Ameno e Casamicciola Terme, dove funge da litoranea.\nNei pressi del porto si ha l'innesto della ex strada statale 270/racc dell'Ischia Verde che conduce al porto stesso, prima di concludere il suo percorso ad anello al punto di partenza iniziale.\nIn seguito al decreto legislativo n. 112 del 1998, dal 17 ottobre 2001 la gestione \u00e8 passata dall'ANAS alla Regione Campania, che nella stessa data ha ulteriormente devoluto le competenze alla ex Provincia di Napoli, dal 2015 \u00e8 gestita dalla citt\u00e0 metropolitana.\nStrada statale 270 racc dell'Ischia Verde.\nLa ex strada statale 270 racc dell'Ischia Verde (SS 270 racc), ora \"strada provinciale ex SS 270 racc Raccordo Ischia Porto (SP ex SS 270 racc)\", \u00e8 una strada provinciale italiana di servizio al porto d'Ischia.\nRappresenta la diramazione della ex strada statale 270 dell'Ischia Verde che raggiunge il porto d'Ischia con un tracciato misurato in appena 416 metri.\nIn seguito al decreto legislativo n. 112 del 1998, dal 17 ottobre 2001 la gestione \u00e8 passata dall'ANAS alla Regione Campania, che nella stessa data ha ulteriormente devoluto le competenze alla ex Provincia di Napoli, dal 2015 \u00e8 gestita dalla citt\u00e0 metropolitana.."}
{"id": "3779211", "revid": "767487", "url": "https://it.wikipedia.org/wiki?curid=3779211", "title": "Thomas Borchert", "text": "Biografia.\nNel 1988 Borchert vince un premio con la sua rock band, i \"Cakewalk\", in un concorso indetto dalla rete nazionale tedesca della NDR. Terminate le scuole superiori lo stesso anno, Thomas si iscrive alla \"Stage School of Music, Dance and Drama\" di Amburgo. Il suo primo ruolo in una produzione professionistica \u00e8 quello del Rum Tum Tugger nel musical di Andrew Lloyd Webber \"Cats\" nel 1990-1991.\n\u00c8 sposato dal 2005 con la violinista Rebecca Th\u00fcmer, e ha un figlio dal suo precedente matrimonio.\nRiconoscimenti.\nBorchert ha vinto nel 2002 il German Musical Award per la sua interpretazione in Jekyll &amp; Hyde."}
{"id": "3779216", "revid": "110157", "url": "https://it.wikipedia.org/wiki?curid=3779216", "title": "Wiebe", "text": "Origine e diffusione.\nSi tratta di un ipocoristico, di origine medievale, di nomi contenenti l'elemento germanico \"wig\", \"guerra\" come Luigi, ma presente anche in nomi femminili quali Edvige ed Heilwig, e pu\u00f2 essere quindi considerato analogo al nome Viggo. Alternativamente, viene indicato come la forma moderna del nome germanico \"Wippo\", il cui significato potrebbe essere \"frusta\", \"sferza\", oppure \"che si muove rapidamente\"; in quest'ultimo caso sarebbe affine per significato ai nomi Argo, Cono e Boaz.\nOnomastico.\nIl nome \u00e8 adespota, ovvero non \u00e8 portato da alcun santo. L'onomastico ricorre pertanto il 1\u00ba novembre, giorno di Ognissanti."}
{"id": "3779217", "revid": "47767", "url": "https://it.wikipedia.org/wiki?curid=3779217", "title": "Wiebke", "text": ""}
{"id": "3779218", "revid": "47767", "url": "https://it.wikipedia.org/wiki?curid=3779218", "title": "Vibeke", "text": ""}
{"id": "3779219", "revid": "47767", "url": "https://it.wikipedia.org/wiki?curid=3779219", "title": "Viveka", "text": ""}
{"id": "3779222", "revid": "106908", "url": "https://it.wikipedia.org/wiki?curid=3779222", "title": "Se tornasse caso mai", "text": ""}
{"id": "3779224", "revid": "433605", "url": "https://it.wikipedia.org/wiki?curid=3779224", "title": "Mu\u1e63a\u1e63ir", "text": "Mu\u1e63a\u1e63ir (assiro: KUR\"Mu-\u1e63a-\u1e63ir\" e sue varianti, tra cui Mutsatsir, accadico per \"Uscita del Serpente\"), Ardini in lingua urartea (forse dall'armeno \"Artin\") era un'antica citt\u00e0 degli Urartei, citata nelle fonti assire del IX e VIII secolo a.C.\nStoria.\nFu conquistata dal re urarteo Ishpuini attorno all'800 a.C. (come riportato sulla stele di Kelashin). Il dio tutelare della citt\u00e0 era d\u1e2aaldi. Il nome Musasir in lingua accadica significa \"Uscita del serpente\".\nLa posizione geografica della citt\u00e0 non \u00e8 nota con sicurezza, anche se esistono numerose ipotesi al riguardo, tutte attestate attorno alle coordinate , nei monti Zagros a sud del Lago di Urmia. Fran\u00e7ois Thureau-Dangin l'ha posta presso Mudjesir, 10\u00a0km ad ovest di Topzawa. Reza Heidari, un archeologo del \"Cultural Heritage and Tourism Organization\" della provincia iraniana della Regione dell'Azarbaijan occidentale, sostiene che \"Rabat Tepe\", nei pressi di Sardasht, in Iran, sia la posizione esatta di Mu\u1e63a\u1e63ir. Secondo Lynch si trovava vicino all'odierna Rowanduz, nel Kurdistan iracheno."}
{"id": "3779227", "revid": "262457", "url": "https://it.wikipedia.org/wiki?curid=3779227", "title": "Testi rabbinici", "text": ""}
{"id": "3779230", "revid": "1226", "url": "https://it.wikipedia.org/wiki?curid=3779230", "title": "Ugo Igino Tarchetti", "text": ""}
{"id": "3779233", "revid": "486946", "url": "https://it.wikipedia.org/wiki?curid=3779233", "title": "Mutsatsir", "text": ""}
{"id": "3779235", "revid": "486946", "url": "https://it.wikipedia.org/wiki?curid=3779235", "title": "Ardini", "text": ""}
{"id": "3779246", "revid": "446353", "url": "https://it.wikipedia.org/wiki?curid=3779246", "title": "Enrico Tellini", "text": "Biografia.\nEnrico Tellini nacque a Castelnuovo Garfagnana nel 1871, trascorrendo per\u00f2 i primi anni della sua vita a Pontremoli, al cui tribunale il padre magistrato era stato destinato come giudice. Nel 1884, a tredici anni, fu ammesso al Collegio Militare di Firenze e successivamente frequent\u00f2 l'Accademia Militare venendo quindi nominato ufficiale. Dal 1901 prest\u00f2 servizio a Roma presso lo Stato maggiore dell'esercito e nel 1911 prese parte, col grado di capitano, alla guerra italo-turca in qualit\u00e0 di sotto capo di Stato maggiore della divisione militare di stanza a Derna.\nPromosso maggiore, venne in seguito destinato come addetto militare all'ambasciata italiana a Vienna. Durante la prima guerra mondiale ricopr\u00ec differenti incarichi fino a quando non venne fatto prigioniero, nel 1917, nei giorni di Caporetto, durante i quali fu ferito al volto e merit\u00f2 una medaglia d'argento al valor militare. Con l'armistizio venne dapprima inviato a Valona dove col grado di generale comand\u00f2 il contingente italiano schierato nell'area di influenza italiana in Albania, successivamente rappresent\u00f2 il governo italiano nella commissione istituita dalla Conferenza degli Ambasciatori (organismo del Consiglio Supremo Alleato) incaricata di delineare i confini albanesi.\nIl 27 agosto 1923, nell'esercizio delle sue funzioni, il generale Tellini trov\u00f2 la morte insieme a tutti i membri della delegazione italiana che lo accompagnavano in un attentato compiuto in territorio greco lungo la strada che da Giannina conduce a Kakavia, nelle vicinanze del confine con l'Albania. Questo episodio \u00e8 altrimenti noto come eccidio di Giannina. Greci e albanesi si mossero all'epoca reciproche accuse ma i responsabili della strage non vennero mai identificati, alcuni ritennero che l'attentato potesse essere in realt\u00e0 un incidente di brigantaggio senza alcuna motivazione politica, ma questa matrice venne esclusa in quanto dai cadaveri e dall'automezzo che li trasportava non venne rubato alcunch\u00e9.\nCome \u00e8 noto, dall'eccidio di Giannina deriv\u00f2 lo scoppio di una grave crisi internazionale, che port\u00f2 all'aggressione di Mussolini a Corf\u00f9, prima di essere, faticosamente, ricomposta in via diplomatica. Il caso Tellini rappresenta altres\u00ec un importante topos giuridico, ancor oggi attentamente studiato per la sua grande attualit\u00e0, in riguardo a crisi recenti: tutte quelle in cui uno Stato (allora l'Italia) attribuisce la responsabilit\u00e0 internazionale ad un altro Stato (allora, la Grecia) per atti di aggressione presumibilmente compiuti a mezzo non di truppe regolari, ma di privati, irregolari, agitatori o terroristi che il secondo Stato avrebbe incaricato o protetto, ai danni del primo. \nIl generale Enrico Tellini venne sepolto a Firenze, nel cimitero di Trespiano, in un mausoleo fatto appositamente costruire per onorarne la memoria. I suoi cimeli, oggetti e ricordi personali furono invece raccolti, gi\u00e0 negli anni Cinquanta del secolo scorso, nella villa di Buggiano di propriet\u00e0 della famiglia Franchini (v. Villa Amalia Franchini), nella quale i cugini Tellini, estintisi, si erano nel frattempo trasfusi."}
{"id": "3779248", "revid": "174925", "url": "https://it.wikipedia.org/wiki?curid=3779248", "title": "Teorema di LaSalle", "text": "In matematica ed ingegneria, il teorema di LaSalle, anche detto principio di invarianza di LaSalle, teorema dell'insieme invariante o teorema di Krasovskii-LaSalle, \u00e8 un criterio per la stabilit\u00e0 asintotica di un sistema dinamico che estende il criterio di Ljapunov. Consente di provare la stabilit\u00e0 asintotica di un punto di equilibrio in casi in cui il criterio di Ljapunov garantisce soltanto la stabilit\u00e0 semplice, e consiste nel trovare una funzione che definisce una regione dello spazio delle fasi contenente gli insiemi limite delle traiettorie percorse dal sistema.\nEnunciato.\nDato il sistema autonomo definito dalla funzione formula_1:\ne parametrizzato dal tempo formula_3, si ponga che l'origine sia un punto di equilibrio:\nSia formula_5, con formula_6 un intorno dell'origine formula_7, un insieme compatto invariante, cio\u00e8 tale che se una soluzione formula_8 \u00e8 in formula_9 per formula_10, ovvero formula_11, allora la soluzione rimane in formula_9 per ogni tempo formula_3:\nSia inoltre formula_15 una funzione differenziabile con continuit\u00e0 tale che la derivata orbitale soddisfa:\ndove la derivata orbitale di formula_17 in formula_18 \u00e8:\ncon formula_20 il gradiente.\nDetto formula_21 l'insieme dei punti di formula_9 tali per cui formula_23, sia formula_24 il pi\u00f9 grande insieme invariante contenuto in formula_25. Allora ogni soluzione che parte da formula_9 si avvicina a formula_27 per formula_28, cio\u00e8:\nSi nota che formula_30.\nCorollario di Krasowskii.\nSupponendo formula_31 una funzione continua e formula_32 una funzione scalare con derivate parziali prime continue, se in un intorno formula_9 dell'origine si ha che:\nallora il punto di equilibrio formula_40 \u00e8 asintoticamente stabile. Inoltre la pi\u00f9 ampia regione connessa formula_41 definita da formula_42 contenuta in formula_9 \u00e8 il dominio di attrazione del punto di equilibrio."}
{"id": "3779253", "revid": "400694", "url": "https://it.wikipedia.org/wiki?curid=3779253", "title": "Son of Sinbad", "text": ""}
{"id": "3779254", "revid": "92723", "url": "https://it.wikipedia.org/wiki?curid=3779254", "title": "Diocesi di Volturno", "text": "La diocesi di Volturno (in latino: \"Dioecesis Volturnensis\") \u00e8 una sede soppressa e sede titolare della Chiesa cattolica.\nStoria.\nVolturno \u00e8 un'antica sede episcopale della Campania. Nota ai Romani con il nome di \"Volturnum\", corrisponde all'odierna citt\u00e0 di Castel Volturno.\nNon si conosce l'origine della diocesi, anche se la tradizione attribuisce a san Castrese la sua fondazione.\nL'unico vescovo conosciuto \u00e8 Pascasio, documentato in diverse occasioni tra la fine del V secolo e gli inizi del VI. Il 1\u00ba marzo 499, \"Pascasius, episcopus ecclesiae Vulturnensis\" prese parte al sinodo romano indetto da papa Simmaco nella basilica di San Pietro a Roma. \u00c8 presumibilmente da identificare con l'omonimo vescovo, menzionato senza indicazione della sede di appartenenza nella lista dei vescovi che presero parte al sinodo indetto da papa Gelasio I nel maggio 495. Pascasio \u00e8 ancora documentato in un altro concilio indetto nel mese di ottobre del 502 a Roma dal re Teodorico, e forse anche in quello convocato da papa Simmaco nel mese di novembre dello stesso anno, dove per\u00f2 non \u00e8 indicata la sede di appartenenza del vescovo Pascasio.\nL\"ecclesia vulturniana\" \u00e8 ancora ricordata nell'epistolario di papa Pelagio I (556-561). Nell'epistolario di Gregorio Magno vi sono due lettere del gennaio 599 dove si parla dell\"ecclesia Cubulterna\", che in passato alcuni autori hanno attribuito alla diocesi di Volturno; in realt\u00e0 queste citazioni sono da identificare con \"Cubulteria\" nel comune di Alvignano. La diocesi di Volturno molto verosimilmente scompare nella seconda met\u00e0 del VI secolo e il suo territorio annesso a quello dell'arcidiocesi di Capua.\nNel corso dell'VIII secolo nel territorio dell'antica diocesi sorse il noto monastero di San Vincenzo.\nDal 1966 Volturno \u00e8 annoverata tra le sedi vescovili titolari della Chiesa cattolica; dal 9 novembre 2012 l'arcivescovo, titolo personale, titolare \u00e8 Angelo Vincenzo Zani, segretario della Congregazione per l'educazione cattolica."}
{"id": "3779255", "revid": "400694", "url": "https://it.wikipedia.org/wiki?curid=3779255", "title": "Creature from the Black Lagoon", "text": ""}
{"id": "3779256", "revid": "400694", "url": "https://it.wikipedia.org/wiki?curid=3779256", "title": "The Mad Magician", "text": ""}
{"id": "3779259", "revid": "834", "url": "https://it.wikipedia.org/wiki?curid=3779259", "title": "Money from Home", "text": ""}
{"id": "3779261", "revid": "196390", "url": "https://it.wikipedia.org/wiki?curid=3779261", "title": "Kiss Me Kate", "text": ""}
{"id": "3779263", "revid": "124769934", "url": "https://it.wikipedia.org/wiki?curid=3779263", "title": "Marco Rossi-Doria", "text": "Esperto di politiche educative e sociali, \u00e8 stato sottosegretario all'Istruzione del Governo Monti dal 2011 al 28 aprile 2013, riconfermato allo stesso incarico dal 2 maggio 2013 al 22 febbraio 2014 nel Governo Letta. \nBiografia.\nAttivit\u00e0 didattica.\nFiglio di Manlio Rossi-Doria, ha studiato al Liceo classico Virgilio di Roma dal 1968 al 1973 dove ha partecipato alla contestazione studentesca e ai movimenti della sinistra. Sospeso per motivi disciplinari nel 1973, ha svolto gli esami di maturit\u00e0 l'anno successivo come privatista, conseguendo non la maturit\u00e0 classica ma quella magistrale, avendo preso la decisione di dedicarsi all'insegnamento. Si forma professionalmente nel Movimento di Cooperazione Educativa (MCE).\nNel 1975 vince il concorso magistrale e diventa maestro elementare. Da allora si dedica al lavoro di maestro, prima nel quartiere di Primavalle, a Roma, poi a Torre Annunziata (NA). Nel 1984, in aspettativa non pagata, insegna alla Scuola Montessori di Richmond (California, USA). Ritorna l'anno successivo alla scuola di Torre Annunziata. Nel 1987 vince il concorso per le scuole italiane all'estero. Insegna in Kenya dal 1987 al 1990, dove collabora con le ONG che lavorano con i ragazzi del settore manufatturiero informale Jua Kali. Insegna poi nella scuola elementare statale di Parigi, dal 1990 al 1993. Tornato a Napoli nel 1994, oltre a dedicarsi all'insegnamento partecipa al lavoro di strada con bambini e adolescenti nel quartiere dove vive insieme all'Associazione Quartieri Spagnoli: doposcuola, laboratori creativi, costruzione di una rete integrata nella prospettiva dello sviluppo locale partecipativo, avvio di percorsi scuola-lavoro.\nIl ministro Luigi Berlinguer - su progetto pilota nei Quartieri Spagnoli \u2013 lo nomina primo maestro di strada d'Italia (1994-1997). Sulla base di questa esperienza \u00e8 cofondatore \u2013 insieme a Cesare Moreno, Carla Melazzini e altri - del progetto Chance, una innovativa scuola pubblica di seconda occasione e di avvio alla formazione professionale e a stage in botteghe artigianali in tre quartieri a forte rischio sociale di Napoli, esperienza di punta della legge 285/97 ritenuta buona pratica dalla UE e dal Consiglio d'Europa - nel quale, oltre a insegnare ad adolescenti drop-out, ha co-curato progettazione e coordinamento per dieci anni (1996-2006).\nHa fondato e presieduto (2001-2007) la Onlus Maestri di strada per l'accompagnamento alla formazione e al lavoro di ragazzi e ragazze in difficolt\u00e0.\n\u00c8 stato membro della Commissione per la Riforma dei cicli di istruzione su nomina del Ministro Tullio De Mauro (2000-2001) e della Commissione di studio per un Codice deontologico degli insegnanti su nomina del Ministro Letizia Moratti (2001-2002).\nHa fatto parte della delegazione italiana presso le sessioni ONU per l'implementazione della Convenzione internazionale sui diritti dell'infanzia del 1989 di New York (2000-2001). Ha presieduto la commissione di studio del Consiglio d'Europa sui bambini non accompagnati (2000). \u00c8 stato cofondatore della rete italiana di scuole della seconda occasione. \u00c8 membro della network europea di lotta alle povert\u00e0 (European Anti-poverty Network). Ha fatto parte del direttivo nazionale della Unione per la lotta all'analfabetismo e del comitato scientifico di Legambiente e Cooperazione educativa.\nAttivit\u00e0 politica.\n\u00c8 stato impegnato presso la segretaria tecnica del Vice-Ministro della Pubblica Istruzione del Governo Prodi II Mariangela Bastico dall'agosto 2006 al maggio 2008. Con nomina del Ministro Giuseppe Fioroni ha fatto parte della Commissione nazionale che ha elaborato le competenze e i saperi relativi all'elevamento dell'obbligo di istruzione a 16 anni e della Commissione che ha scritto le Nuove indicazioni nazionali per la scuola di base. Nel 2007 \u00e8 stato nominato membro della Commissione nazionale di indagine sulla povert\u00e0 e sull'esclusione sociale (CIES) per il triennio 2007-2009.\nCandidatura a sindaco di Napoli.\nNel 2006, in occasione delle elezioni amministrative, si candida a sindaco di Napoli per il movimento \"Decidiamo insieme\". Nel 2009 si \u00e8 trasferito a Trento dove \u00e8 stato docente utilizzato presso il Dipartimento istruzione della Provincia autonoma di Trento, curando la lotta al disagio, l'innovazione nella formazione professionale con il progetto Campus, la costruzione dei percorsi scuola-lavoro in obbligo di istruzione e l'innovazione dei servizi rivolti ai bisogni educativi speciali.\nSottosegretario di Stato.\nIl 29 novembre 2011 \u00e8 stato nominato Sottosegretario di Stato al Ministero dell'Istruzione, dell'Universit\u00e0 e della Ricerca nel Governo Monti.\nRiconfermato il 2 maggio 2013 sottosegretario di Stato al Ministero dell'Istruzione, dell'Universit\u00e0 e della Ricerca anche nel successivo Governo Letta.\nAssessore comunale a Roma.\nIl 28 luglio 2015 viene nominato dal Sindaco di Roma Ignazio Marino, nel terzo rimpasto dopo lo scandalo Mafia Capitale, come nuovo Assessore all'Istruzione, alla formazione professionale e alle politiche per le periferie di Roma Capitale. In poche settimane riesce a evitare, per l'anno 2015-2016 la grave crisi occupazionale che avrebbe coinvolto molte centinaia di educatrici e maestre di Roma a causa della mancata equiparazione tra docenti statali e comunali grazie al lavoro svolto insieme all'ANCI, d'accordo con MIUR, Ministero della Funzione Pubblica e Ministero del Lavoro. In seguito elabora una specifica delibera di indirizzo della Giunta capitolina che prospetta un dettagliato piano occupazionale nel settore, con rigorose coperture di bilancio. L'8 ottobre 2015 si dimette da Assessore alla Scuola, avendo constatato che la Giunta non aveva pi\u00f9 una maggioranza e torna a Napoli dove lavora, come docente comandato, presso l'Ufficio scolastico Regionale della Campania. \nElezioni politiche del 2018.\nAlle politiche del 2018 \u00e8 il candidato della coalizione di centro-sinistra alla Camera nel collegio uninominale di Napoli San Lorenzo.\nAttivit\u00e0 letteraria.\n\u00c8 autore del libro \"Di mestiere faccio il maestro\", Napoli, L'Ancora del Mediterraneo, 2000, finalista del premio Viareggio \u2013 letteratura. \u00c8 co-autore di \"La scuola deve cambiare\", Napoli, L'Ancora del Mediterraneo, 2006, \"Con l'altro\" davanti, Padova, Libreriauniversitaria edizioni 2014, \"La scuola \u00e8 mondo\", Ed. Gruppo Abele, 2015. \nCollabora con numerosi riviste, italiane e straniere sui temi della scuola, dei diritti all'infanzia, delle politiche di welfare e inclusione sociale e con i quotidiani La Stampa, l'Unit\u00e0, Repubblica.\nHa conseguito un baccellierato in Scienze dell'educazione presso la Pontificia universit\u00e0 salesiana. Premio Unicef Italia per l'infanzia (2000) \u00e8 anche Medaglia d'oro del Presidente della Repubblica per la cultura, l'educazione e la scuola (2001).\nGestisce un blog su internet.\nNel 2021 succede a Carlo Borgomeo come Presidente dell'impresa sociale \"Con i Bambini\"."}
{"id": "3779265", "revid": "1543377", "url": "https://it.wikipedia.org/wiki?curid=3779265", "title": "Chick Hearn", "text": "Hearn \u00e8 stato il telecronista e radiocronista delle partite dei Los Angeles Lakers per quasi quaranta anni: ha commentato 3.338 partite consecutive dal 21 novembre 1965 sino al 16 dicembre 2001.\nFu ideatore di numerosi soprannomi per i giocatori dei Lakers, e di espressioni poi entrate nell'uso comune della pallacanestro, come ad esempio: \"slam dunk\", \"no harm, no foul\", \"air ball\"."}
{"id": "3779266", "revid": "287204", "url": "https://it.wikipedia.org/wiki?curid=3779266", "title": "Episodi di The Bob Cummings Show (prima stagione)", "text": "La prima stagione della serie televisiva The Bob Cummings Show \u00e8 andata in onda negli Stati Uniti dal 25 gennaio 1955 al 28 luglio 1955 sulla NBC."}
{"id": "3779267", "revid": "71155", "url": "https://it.wikipedia.org/wiki?curid=3779267", "title": "Marco Rossi Doria", "text": ""}
{"id": "3779268", "revid": "400694", "url": "https://it.wikipedia.org/wiki?curid=3779268", "title": "Baciami Kate", "text": ""}
{"id": "3779273", "revid": "287204", "url": "https://it.wikipedia.org/wiki?curid=3779273", "title": "Nyaya", "text": ""}
{"id": "3779274", "revid": "92749600", "url": "https://it.wikipedia.org/wiki?curid=3779274", "title": "Fondazione Ente Ville Vesuviane", "text": "La fondazione Ente per le Ville Vesuviane nasce nel 2009 raccogliendo l'esperienza dell'Ente Ville Vesuviane, creato per censire, salvaguardare e valorizzare il patrimonio artistico e architettonico delle 122 ville vesuviane che si trovano situate tra Napoli e provincia e che furono costruite nel Settecento lungo il Miglio d'oro.\nIstituito nel 1971 con legge 578/71, l'ente assunse inizialmente la forma di un \"consorzio\" tra Stato, Regione Campania, Provincia di Napoli e i comuni vesuviani in cui si trovano le ville e cio\u00e8 Napoli, San Giorgio a Cremano, Portici, Ercolano e Torre del Greco.\nDi fatto, il lavoro dell'Ente a tutela degli immobili vesuviani comincia nel 1976, con l'emanazione, da parte del Ministro dei Beni Culturali, del decreto di vincolo.\nLa costituzione dell'Ente ha consentito l'inizio, e in taluni casi il completamento, di progetti di restauro delle ville.\nLa prima villa ad essere restaurata fu Villa Campolieto ad Ercolano che dopo 6 anni di lavoro, nel 1984 fu inaugurata e aperta al pubblico e tuttora ospita gli uffici della Fondazione.\nNel 2009, con decreto del Ministero dei Beni Culturali, l'ente cambia status giuridico diventando una vera e propria fondazione. \nAttualmente, la Fondazione tutela e gestisce la Villa Campolieto, il parco sul mare della Villa Favorita, la Villa Ruggierio e la Villa delle Ginestre. La sua mission \u00e8 indirizzata alla realizzazione di una offerta turistica basata sulla fruizione dei beni culturali e della sostenibilit\u00e0 ambientale, ai fini della crescita economica e della coesione sociale del territorio. Nelle sue sedi, meta di itinerari e visite guidate, realizza attivit\u00e0 artistico-culturali, tra cui il Festival delle Ville Vesuviane, nato nel 1987."}
{"id": "3779275", "revid": "400694", "url": "https://it.wikipedia.org/wiki?curid=3779275", "title": "Film stereoscopico", "text": ""}
{"id": "3779276", "revid": "1745361", "url": "https://it.wikipedia.org/wiki?curid=3779276", "title": "Moretum", "text": "Il Moretum \u00e8 un tipo di formaggio di erbe spalmabile che gli antichi Romani mangiavano con il pane. Un tipico moretum era fatto con erbe, formaggio fresco, sale, olio d'oliva ed aceto. Opzionalmente, si potevano aggiungere diversi tipi di noci. Il composto veniva pestato in un mortaio, il cui nome deriva proprio dal latino \"moretarium\" (ovvero attrezzo per fabbricare il \"moretum\").\nRicetta.\nUna ricetta si pu\u00f2 trovare nell'omonimo poema della Appendix Vergiliana. Nel \"De Re Rustica\" di Columella, nel Libro XII, si trovano ulteriori ricette di moretum. La variante con i pinoli \u00e8 molto simile all'odierno pesto alla genovese."}
{"id": "3779277", "revid": "552841", "url": "https://it.wikipedia.org/wiki?curid=3779277", "title": "CN Marsiglia", "text": ""}
{"id": "3779284", "revid": "228587", "url": "https://it.wikipedia.org/wiki?curid=3779284", "title": "LEN Euroleague 2003-2004", "text": "La LEN Euroleague 2003-2004 \u00e8 stata la quarantunesima edizione del massimo trofeo continentale di pallanuoto per squadre europee di club.\nIl trofeo ha assunto il nome di \"Euroleague\" (\"Eurolega\" in italiano) in questa edizione e ha subito numerosi cambiamenti: con l'abolizione della Winners' Cup sono state ammesse a partecipare anche le vincitrici delle coppe nazionali e le seconde o terze classificate in caso di coincidenza tra il vincitore del campionato e quello della coppa. Si sono disputate tre fasi a gironi seguite dai quarti a eliminazione diretta su gare di andata e ritorno e infine la \"Final Four\", svoltasi per la seconda volta nello Stadio del nuoto Alfr\u00e9d Haj\u00f3s dell'isola Margherita di Budapest.\nHanno preso parte al torneo 38 club provenienti da 18 nazioni. I campioni uscenti della Pro Recco non hanno difeso il titolo in quanto la Federnuoto, congiuntamente alle societ\u00e0 di Serie A1, ha deciso di non iscrivere squadre italiane alle coppe di questa stagione.\nDopo aver perso le ultime due finali, i padroni di casa dell'Honv\u00e9d Budapest hanno conquistato la loro prima coppa, battendo lo Jadran Herceg Novi, all'esordio in una finale continentale.\nPrimo turno di qualificazione.\nLe prime quattro classificate di ciascun girone avanzano alla fase successiva, le quinte e le seste disputano la Coppa LEN.\nSecondo turno di qualificazione.\nLe prime due classificate di ciascun girone avanzano alla fase successiva, le terze e le quarte disputano la Coppa LEN."}
{"id": "3779285", "revid": "287204", "url": "https://it.wikipedia.org/wiki?curid=3779285", "title": "Attila Vari", "text": ""}
{"id": "3779286", "revid": "287204", "url": "https://it.wikipedia.org/wiki?curid=3779286", "title": "Peter Biros", "text": ""}
{"id": "3779292", "revid": "125745513", "url": "https://it.wikipedia.org/wiki?curid=3779292", "title": "Industria conciaria", "text": "L'industria conciaria \u00e8 il settore industriale che produce pelli e cuoio recuperando e valorizzando un sottoprodotto dell'industria alimentare: la pelle animale grezza proveniente dalla macellazione.\nStoria.\nGia dalla preistoria l'uomo usava le pelli degli animali cacciati per coprirsi, ma questi capi di abbigliamento privi di alcun trattamento chimico non erano duraturi nel tempo. Per ovviare a questo problema gli uomini preistorici, iniziarono ad essiccare la pelle bloccando cos\u00ec il processo di decomposizione, ma questo la rendeva estremamente rigida e difficile da lavorare. Successivamente vennero utilizzati grassi sia di tipo animale che vegetale, che grazie all'azione di sfregamento riuscivano ad ammorbidire la pelle precedentemente essiccata.\nL'uso sempre pi\u00f9 frequente di questo materiale, port\u00f2 ad uno sviluppo di tecniche sempre pi\u00f9 efficaci per contrastare la putrefazione. Nacquero cos\u00ec, in maniera quasi inconsapevole, la prima concia al vegetale che consisteva nell'immergere la pelle in vasche piene di una soluzione composta da acqua, cortecce, foglie e bacche, e la concia al minerale praticata sempre attraverso una soluzione di acqua e allume, minerale molto diffuso e facilmente reperibile nelle zone vulcaniche.\nI primi documenti di cui abbiamo conoscenza, che descrivevano i vari processi conciari, derivano da scritti risalenti al regno sumero di Kastilias IV del 1250 a.C. Successivamente sia gli Egiziani che i Fenici acquisirono notevoli capacit\u00e0 di lavorazione della pelle, usandola non solo come per vestiti ma anche come materiale per oggetti ornamentali.\nGrazie ai Romani vennero sviluppate tecniche conciarie sempre pi\u00f9 raffinate e le conoscenze di queste vennero esportate in tutte le provincie dell'Impero.\nI modi e gli strumenti per lavorare la pelle non sono cambiati pi\u00f9 di tanto nel corso dei secoli e i prodotti finiti variavano da articoli vestiari, a scarpe, oggettistica, soprattutto bracciali o collane, o elementi ornamentali per l'abitazione, come per la foderazione di sedie. Ma nonostante la diffusione universale di questo articolo, non esisteva ancora una industria vera e propria, tant'\u00e8 che il processo conciario era ancora nelle mani dei \"pellai\", artigiani che lavoravano la pelle in piccole botteghe, costituite al pi\u00f9 da qualche vasca interrata.\nLa svolta dal punto di vista tecnologico si ebbe sul finire del diciannovesimo secolo con la nascita di quella chiamata comunemente concia al cromo, brevettata ufficialmente nel 1910. Importante dal punto di vista tecnologico perch\u00e9 permette la stessa tipologia processuale conciaria su quasi tutti i tipi di pelle bovine, di capra, pecore e maiali. Si stima che l'80% delle pelli conciate sono lavorate con sali di cromo trivalente.\nIndustria conciaria italiana.\nL'industria conciaria italiana \u00e8 storicamente considerata leader mondiale per l'elevato sviluppo tecnologico e qualitativo, lo spiccato impegno ambientale e la capacit\u00e0 innovativa in termini di contenuti stilistici.\nFormata soprattutto da piccole e medie imprese, sviluppatesi all'interno di distretti specializzati per tipologia di lavorazione e destinazione merceologica (scarpe, borse, giubbotti, divani, interni d'auto ecc.), la produzione italiana rappresenta circa il 22% della produzione mondiale e il 65% della produzione europea; \u00e8 uno dei settori italiani maggiormente internazionalizzati, esportando in 122 paesi, con un'incidenza del 28% di export su mondo nel 2018.\nDal punto di vista della qualit\u00e0, il prodotto italiano \u00e8 unanimemente considerato il primo al mondo e rappresenta il punto di riferimento per i beni di consumo di fascia alta.\nIl fatturato 2018 supera i 4.9 miliardi di euro, di cui oltre il 73% derivante da vendite all'estero. La sua importanza economica \u00e8 maggiore in quanto strategicamente posizionato nei confronti della moda e dei manufatti di utilizzo quotidiano.\n\u00c8 inoltre determinante il suo ruolo nel Made in Italy.\nDistretti conciari.\nIn Italia risultano 1.201 aziende:\nVi si aggiungono altre concerie eccellenti ma isolate in Piemonte, nelle Marche in Campania e in Puglia.\nSono presenti, nel tessuto imprenditoriale, moltissime piccole aziende, i cosiddetti \"terzisti\", che effettuano singole operazioni meccaniche o chimiche per conto delle concerie.\nQuesta suddivisione rappresenta anche una specializzazione nella produzione di tipi di cuoio:\nSviluppo dell'industria conciaria italiana.\nNei poli conciari sono presenti impianti di depurazione delle acque reflue, nati per trattare solo le acque provenienti dalla lavorazione conciaria e le acque reflue civili degli abitati adiacenti ma anche di attivit\u00e0 industriali diverse. Questi impianti, costruiti e gestiti prevalentemente con risorse provenienti dalle aziende conciarie, hanno ormai assunto una importanza sociale per l'intera popolazione di quelle aree.\nNel 2010 l'Italia ha prodotto 128 milioni di metri quadrati di pellami delle varie destinazioni e 10.000 tonnellate di cuoio suola.\nA causa della sua notevole capacit\u00e0, l'Italia deve importare da altri Paesi pellame allo stato grezzo o semilavorato, necessario per alimentare le concerie: soltanto il 5% proviene da macelli nazionali mentre la maggior parte proviene da Europa Occidentale e Orientale, Africa, America Latina, Medio Oriente, Australia e Nuova Zelanda. Le esportazioni di pelli finite della conceria nazionale sono indirizzate in tutto il mondo. L'Italia importa materie prime da pi\u00f9 di 122 Paesi ed esporta conciato in pi\u00f9 di 122 nazioni."}
{"id": "3779296", "revid": "125370188", "url": "https://it.wikipedia.org/wiki?curid=3779296", "title": "Aaron March", "text": "Biografia.\nSpecialista dello slalom parallelo e dello slalom gigante, ha esordito nella Coppa del Mondo di snowboard il 14 marzo 2004 nel gigante parallelo di Bardonecchia giungendo 57\u00ba. Il 6 marzo 2010 conquista il primo podio in Coppa del Mondo, salendo sul gradino pi\u00f9 alto del podio nello slalom parallelo disputato a Mosca.\nHa partecipato ai XXI Giochi olimpici invernali di , XXII Giochi olimpici invernali di , XXIII Giochi olimpici invernali di ottenendo come miglior risultato un 4\u00ba posto nello slalom e a otto edizioni dei Mondiali durante i quali, come miglior prestazione, pu\u00f2 vantare un 4\u00ba piazzamento nello slalom parallelo di Kreischberg 2015.\nNella stagione di Coppa del mondo 2021 si aggiudica la classifica generale di snowboard parallelo per la prima volta in carriera e quella di specialit\u00e0 slalom parallelo per la seconda; grazie anche a due vittorie (entrambe in slalom parallelo).\nLo snowboarder vanta anche un titolo italiano nel gigante parallelo vinto nel 2011."}
{"id": "3779297", "revid": "729019", "url": "https://it.wikipedia.org/wiki?curid=3779297", "title": "Strada statale 269 del Faito", "text": "La ex strada statale 269 del Faito (SS 269), ora \"strada provinciale ex SS 269 del Faito (SP ex SS 269)\", \u00e8 una strada provinciale italiana della citt\u00e0 metropolitana di Napoli che collega la costa tirrenica con la localit\u00e0 turistica del monte Faito.\nPercorso.\nIl tracciato ha inizio nel centro abitato di Vico Equense dove si distacca dal tratto ormai dismesso della strada statale 145 Sorrentina. La strada si spinge nell'entroterra per risalire i monti Lattari, passando per le frazioni di Massaquano e Moiano. Il suo percorso si arresta nei pressi del monte Faito dove sono presenti delle strutture ricettive.\nLa strada si trova tutta nel territorio comunale di Vico Equense\nIn seguito al decreto legislativo n. 112 del 1998, dal 17 ottobre 2001 la gestione \u00e8 passata dall'ANAS alla Regione Campania, che nella stessa data ha ulteriormente devoluto le competenze alla ex Provincia di Napoli, dismessa nel 2015."}
{"id": "3779311", "revid": "287204", "url": "https://it.wikipedia.org/wiki?curid=3779311", "title": "Zellik-Galmaarden", "text": "La Zellik-Galmaarden era una corsa in linea maschile di ciclismo su strada che si disputava annualmente tra i comuni di Zellik e Galmaarden, nella Provincia del Brabante Fiammingo in Belgio. Dal 2010 al 2012 venne inserita nel calendario dell'UCI Europe Tour come evento di classe 1.2. Dal 2013 non si tiene pi\u00f9 a causa di problemi organizzativi.\nAlbo d'oro.\n\"Aggiornato all'edizione 2012.\""}
{"id": "3779313", "revid": "701660", "url": "https://it.wikipedia.org/wiki?curid=3779313", "title": "Posadas (religione)", "text": "Le posadas (sing.: \"posada\") sono delle processioni e rappresentazioni religiose del periodo dell'Avvento tipiche soprattutto del Messico (ma diffuse in altri Paesi dell'America Latina e nelle comunit\u00e0 latino-americane della California), che hanno luogo nei nove giorni che precedono il Natale (16-24 dicembre).\n&lt;br&gt;L'usanza, introdotta alla fine del XVI secolo, rievoca il celebre episodio, narrato nel Vangelo di Luca (2:1-9), della ricerca di un alloggio (in spagnolo, appunto: \"posada\") da parte di Maria e Giuseppe durante il loro viaggio verso Betlemme. I nove giorni di durata fanno invece probabilmente riferimento ai nove mesi di gestazione di Maria.\nStoria.\nLe origini dell'usanza risalgono al 1580, quando il mistico spagnolo San Juan de La Cruz, rifacendosi ad un suggerimento di Sant'Ignazio di Loyola, istitu\u00ec una novena che doveva ricordare il viaggio di Maria e Giuseppe a Betlemme.\nL'idea di San Giovanni della Croce fu sviluppata in seguito, a partire dal 1587, da Fra' Diego de Sor\u00eda, il quale - allo scopo di soppiantare i riti pagani legati alle feste di mezzinverno (in particolare una festa dedicata alla nascita del dio della guerra Huitzilopochtli o Panquetzaliztli, che aveva luogo tra il 17 dicembre e il 26 dicembre) - decise di organizzare tali processioni a margine delle messe natalizie.\nInizialmente le \"posadas\" si svolgevano all'interno della chiesa. In seguito, divennero una grande festa all'aperto.\nL'usanza.\nLe \"posadas\" hanno luogo dopo il crepuscolo: la folla dei fedeli in processione \u00e8 in genere preceduta da un bambino vestito da angelo, seguito a sua volta da altri bambini che indossano abiti color oro e argento, portando candele ed effigi di Maria e Giuseppe in sella ad un asino. Talvolta viene anche scelta una coppia che interpreti la parte di Maria e Giuseppe.\n&lt;br&gt;Le processioni sono solitamente accompagnate dal suono di sonagli, \"maracas\" e zufoli e dall'esecuzione di canti natalizi.\nAl centro della processione vi \u00e8 la rappresentazione della scena del rifiuto dei locandieri di ospitare Maria e Giuseppe, che si svolge di fronte alla casa (diversa da sera a sera) del parrocchiano che ha scelto di \"interpretare\" la parte del locandiere (\"posadero\").\n&lt;br&gt;Di fronte alla casa del \"posadero\", coloro che partecipano la processione \"interpretano\" la parte di San Giuseppe, intonando un canto particolare, che consiste nell'invocare un riparo. Cos\u00ec come nella scena descritta dal Vangelo di Luca, il locandiere - nella finzione - \"rifiuta\" inizialmente di far entrare i pellegrini (in particolare la coppia scelta talvolta per interpretare Maria e Giuseppe), ma alla fine li fa entrare nella propria casa (preparata per l'occasione con l'aiuto anche dei vicini), dove i fedeli accendono delle candele davanti ad un altare.\nTerminata la parte strettamente religiosa, le \"posadas\" si trasformano in una vera e propria festa popolare, che vedono la partecipazione delle famiglie che hanno partecipato ai cortei.\nTra le usanze tipiche di questa parte dei festeggiamenti, vi \u00e8 quella che consiste nella rottura - da parte di un bambino bendato e per mezzo di un bastone - di una \"pi\u00f1ata\"), una brocca in terracotta, argilla o cartapesta (in genere a forma di stella di Betlemme e a sette punte, per rappresentare i sette peccati capitali, e decorata con disegni di uccelli, stelle, pagliacci, ecc.), all'interno della quale i bambini trovano caramelle, giocattoli o monete.\n&lt;br&gt;Si mangiano poi dei dolciumi, i \"bu\u00f1uelos\", e si servono dei \"ponches\" (bevande a base di frutta e rum) e altre pietanze, come i \"tamales\".\nAl termine delle \"posadas\", si celebra la messa.\nLe \"posadas\" si ripetono allo stesso modo ogni sera, ma quella della Vigilia di Natale si distingue dalle altre per il fatto che, in quest'occasione, viene portata in processione da due persone scelte come \"padrini\" anche l'effigie di Ges\u00f9 bambino.\nTradizioni similari.\nUna tradizione simile \u00e8 la \"Herbergsuche\" (letteralmente: \"ricerca di un alloggio\"), che si ritrova nei Paesi di lingua tedesca.\nDerivata direttamente dalle \"posadas\" pare invece essere la \"panuluyan\", tradizione natalizia delle Filippine che sarebbe stata importata dal Messico."}
{"id": "3779314", "revid": "1100311", "url": "https://it.wikipedia.org/wiki?curid=3779314", "title": "Joe Corona", "text": ""}
{"id": "3779319", "revid": "1318309", "url": "https://it.wikipedia.org/wiki?curid=3779319", "title": "Sinapsi elettrica", "text": "In istologia la sinapsi elettrica \u00e8 una tipologia di sinapsi, che si differenzia dalla sinapsi chimica.\nNella sinapsi elettrica la trasmissione del segnale avviene per passaggio diretto di ioni tra le due cellule nervose senza alcuna mediazione chimica; questo rende la trasmissione estremamente veloce (senza ritardo sinaptico) e bidirezionale. Il passaggio di ioni avviene grazie alla presenza di particolari giunzioni gap. Ogni giunzione comunicante \u00e8 formata dall'unione di due emicanali (chiamati \"connessoni\") formati da un omoesamero di proteine transmembrana chiamate connessine. Il complesso proteico forma un canale che quando \u00e8 aperto ha un'apertura di 2nm mettendo in comunicazione il citoplasma delle due cellule e permettendo lo scambio diretto di ioni tra esse. \nLa presenza ravvicinata di varie gap junction forma tra le due cellule una tipica forma di placca.\nLa regolazione dell'apertura o chiusura del canale dipende dalla concentrazione di ioni Ca2+ e dal pH.\nLe sinapsi elettriche permettono una rapida comunicazione tra i neuroni adiacenti sincronizzandone l'attivit\u00e0 elettrica. Infatti, quando una delle due cellule viene eccitata si crea un gradiente di potenziale tra il neurone eccitato e quello non eccitato. L'apertura dei connessoni permette agli ioni positivi di spostarsi nella cellula postsinaptica secondo gradiente. Raggiunto un determinato valore soglia la cellula post sinaptica si depolarizza ed innesca il potenziale d'azione.\nQuesto fa s\u00ec che le cellule pre e post sinaptiche si trovino sempre nelle stesso stato di polarizzazione e quindi non avviene mai che a seguito di un segnale di attivazione nella cellula presinaptica vi sia una inibizione del segnale nella cellula postsinaptica (mentre nelle sinapsi chimiche \u00e8 possibile in base al tipo di neurotrasmettitore e di recettore). \nNell'organismo umano le sinapsi elettriche sono frequenti negli stati embrionali ma nell'adulto molto rare anche se di recente sono state evidenziate in molte regioni cerebrali (l'oliva inferiore, il cervelletto,il midollo spinale, la neocortex, talamo, ippocampo, bulbo olfattivo e retina).\nConsentono infatti la sincronizzazione di reti neurali.\nAgiscono come filtro passa-basso: in sostanza gli eventi elettrici lenti sono trasmessi pi\u00f9 efficacemente dei segnali rapidi.\nMolto pi\u00f9 frequenti delle sinapsi elettriche sono quelle chimiche, che funzionano grazie a particolari molecole, i neuromediatori (o neurotrasmettitori), che modulano la trasmissione del segnale. Questo richiede una membrana presinaptica che ha la capacit\u00e0 di esocitare il neurotrasmettitore e una postsinaptica, con la capacit\u00e0 di accettarlo e scatenare una serie di reazioni a cascata."}
{"id": "3779321", "revid": "39884", "url": "https://it.wikipedia.org/wiki?curid=3779321", "title": "Cardinale Tosi", "text": ""}
{"id": "3779324", "revid": "1745361", "url": "https://it.wikipedia.org/wiki?curid=3779324", "title": "M\u00f3\u00f0i", "text": "Nella mitologia norrena, M\u00f3\u00f0i (traslitterato \"M\u00f3di\") e Magni (fratellastro) sono i figli di Thor. I loro nomi significano rispettivamente \"Coraggioso\" e \"Forte\". Rudolf Simek afferma che, assieme alla figlia di Thor, \u00der\u00fa\u00f0r (\"Potenza\"), impersonano le caratteristiche del padre.\nLa discendenza di M\u00f3\u00f0i da Thor \u00e8 affermata dal kenning \"padre di M\u00f3\u00f0i\" (\"fa\u00f0ir M\u00f3\u00f0a\", nella \"Hymiskvi\u00f0a\", ). Anche Snorri Sturluson lo conferma (\"Gylfaginning\", , \"Sk\u00e1ldskaparm\u00e1l\", ). Secondo la \"Sk\u00e1ldskaparm\u00e1l\" , Magni \u00e8 il figlio di Thor e della j\u01ebtunn J\u00e1rnsaxa. Non viene invece mai citata la madre di M\u00f3\u00f0i.\nEdda poetica.\nI due fratelli vengono citati tra i sopravvissuti di Ragnar\u01ebk nel Vaf\u00fer\u00fa\u00f0nism\u00e1l dell'Edda poetica.\nEdda in prosa.\nA parte il suo ruolo dopo Ragnar\u01ebk, non sappiamo nulla di M\u00f3\u00f0i. Nell'Edda in prosa, nel libro \"Sk\u00e1ldskaparm\u00e1l\", Magni gioca invece un ruolo importante nel mito della battaglia di Thor con il gigante Hrungnir. John Lindow traccia un parallelo tra Magni ed un figlio di Odino, V\u00e1li, secondo cui entrambi avevano una madre gigantessa (Rindr nel caso di V\u00e1li) e compirono un'impresa in giovane et\u00e0 (V\u00e1li aveva solo un giorno di et\u00e0 quando uccise H\u00f6\u00f0r, vendicando la morte di Baldr).\nVideogiochi.\nModi appare nel videogioco \"God of War\" (2018) come antagonista secondario insieme a suo fratello Magni. Viene rappresentato come un guerriero nordico con un'armatura resistente e abiti con pelli di animali e come suo padre \u00e8 in grado di scagliare attacchi con i fulmini e come armi utilizza una mazza e uno scudo."}
{"id": "3779325", "revid": "767487", "url": "https://it.wikipedia.org/wiki?curid=3779325", "title": "Panico (serie televisiva)", "text": "Panico (\"Panic!\") \u00e8 una serie televisiva statunitense in 31 episodi trasmessi per la prima volta nel corso di 2 stagioni dal 1957 al 1958.\nTrama.\n\u00c8 una serie televisiva di tipo antologico in cui ogni episodio rappresenta una storia a s\u00e9. Gli episodi sono storie di genere thriller e vengono introdotti dalla voce di Westbrooke Van Voorhees.\nProduzione.\nLa serie fu prodotta da Al Simon Productions e McCadden Productions ed \u00e8 conosciuta anche con i titoli di lavorazione \"Crisis\" e \"Impact\" e con il titolo \"No Warning!\" (titolo della seconda stagione).\nTra i registi della serie sono accreditati Maurice Geraghty (12 episodi, 1957-1958) e Rod Amateau (2 episodi, 1957) Tra gli attori che hanno preso parte agli episodi vi sono Bill Erwin e Anthony Warde.\nDistribuzione.\nLa serie fu trasmessa negli Stati Uniti dal 1957 al 1958 sulla rete televisiva NBC. La serie \u00e8 stata trasmessa in Italia con il titolo \"Panico\"."}
{"id": "3779326", "revid": "19933", "url": "https://it.wikipedia.org/wiki?curid=3779326", "title": "M\u00f3di", "text": ""}
{"id": "3779327", "revid": "287204", "url": "https://it.wikipedia.org/wiki?curid=3779327", "title": "Modi", "text": ""}
{"id": "3779328", "revid": "339392", "url": "https://it.wikipedia.org/wiki?curid=3779328", "title": "No Warning!", "text": ""}
{"id": "3779333", "revid": "228587", "url": "https://it.wikipedia.org/wiki?curid=3779333", "title": "Francis Drake (diplomatico)", "text": "Biografia.\nFrancis Drake, originario della contea del Devon, e Wells, fu un diplomatico britannico, ricoprendo incarichi a Genova e Monaco di Baviera durante le Guerre napoleoniche.\nFrancis Drake era figlio del Rev. Francis Drake, vicario di Seaton e Beer. Nel 1790 Drake fu nominato Segretario di Legazione alla Corte di Copenaghen., trasferito come \"Ministro Residente\" presso la Serenissima Repubblica di Venezia prima di essere inviato in missione presso la Repubblica di Genova nel 1793. Prese congedo per tornare da Genova in Inghilterra per sposarsi nel 1795. Nel 1799 fu nominato inviato straordinario all'Elettorato Palatino del Reno e Ministro presso la Dieta Perpetua di Ratisbona. Ha mantenuto la corrispondenza con gli informatori francesi realisti, tra i quali l'agente doppiogiochista Jean Claude Hippolyte M\u00e9h\u00e9e de La Touche che con le sue rivelazioni nel 1804 lo mise politicamente in imbarazzo, quando alcune lettere, che rivelano i piani di Charles Pichegru e Georges Cadoudal per montare una rivolta antinapoleonica sulla riva sinistra del Reno, furono intercettate dal governo francese e distribuite ai ministri degli esteri a Parigi."}
{"id": "3779335", "revid": "19933", "url": "https://it.wikipedia.org/wiki?curid=3779335", "title": "Nasatya", "text": ""}
{"id": "3779341", "revid": "767487", "url": "https://it.wikipedia.org/wiki?curid=3779341", "title": "Liga Leumit 1976-1977", "text": "La Liga Leumit 1976-1977 \u00e8 stata la 36\u00aa edizione della massima serie del campionato israeliano di calcio.\nDopo la riduzione decisa dall'IFA nella stagione precedente, presero parte al torneo 16 squadre, che si affrontarono in un girone all'italiana con partite di andata e ritorno. Per ogni vittoria si assegnavano due punti e per il pareggio un punto.\nAl fine di un'ulteriore riduzione del numero di partecipanti alla Liga Leumit a 14, a partire dalla stagione successiva, l'IFA dispose che le ultime tre classificate sarebbero state retrocesse in Liga Artzit, dalla quale sarebbe stata promossa solo la prima classificata.\nIl torneo fu vinto, per la tredicesima volta, dal Maccabi Tel Aviv.\nCapocannoniere del torneo fu Viki Peretz, del Maccabi Tel Aviv, con 17 goal."}
{"id": "3779342", "revid": "19933", "url": "https://it.wikipedia.org/wiki?curid=3779342", "title": "Myoshormus", "text": ""}
{"id": "3779343", "revid": "19933", "url": "https://it.wikipedia.org/wiki?curid=3779343", "title": "Myoshormos", "text": ""}
{"id": "3779344", "revid": "466539", "url": "https://it.wikipedia.org/wiki?curid=3779344", "title": "Valerio Foglio", "text": "Caratteristiche tecniche.\nTerzino sinistro di notevole propensione offensiva. Pu\u00f2 essere impiegato come esterno di centrocampo, o come ala.\nCarriera.\nMuove i suoi primi passi nel vivaio dell'Atalanta. Il 24 giugno 2004 passa in compropriet\u00e0 al Vicenza, in Serie B. Esordisce tra i professionisti il 22 agosto contro la Pro Patria in Coppa Italia, giocando titolare. Il 15 luglio 2009 Il Vicenza lo cede in compropriet\u00e0 all'Albinoleffe. Esordisce con i \"seriani\" il 9 agosto contro la -AlbinoLeffe (3-1), partita valida per il secondo turno di Coppa Italia. Termina l'annata con 30 presenze e 4 reti. Il 24 giugno 2010 la compropriet\u00e0 viene risolta a favore della societ\u00e0 lombarda.\nIl 30 agosto 2012 passa a titolo definitivo al . Complici i continui cambi di modulo adottati dai biancorossi, non riesce a incidere nell'arco della stagione. Il 2 settembre 2013 sottoscrive un contratto biennale con la , in Serie B. Rescisso il contratto con gli amaranto, il 18 giugno 2014 viene prelevato a parametro zero dal , neopromossa in Lega Pro.\nIl 13 gennaio 2015 passa al Novara, con cui sottoscrive un contratto valido fino al 2016. Il 10 maggio il Novara viene promosso in Serie B con annessa vittoria del campionato. A questa vittoria segue quella della Supercoppa di Lega Pro. Il 31 agosto si lega al fino al 2018. Il 25 luglio 2017 firma un contratto annuale con la Giana Erminio. Rimasto svincolato torna vicino a casa al in Eccellenza e poi l'anno successivo in Serie D\nStatistiche.\nPresenze e reti nei club.\n\"Statistiche aggiornate all'9 giugno 2019.\""}
{"id": "3779350", "revid": "1305772", "url": "https://it.wikipedia.org/wiki?curid=3779350", "title": "Diocesi di Urbisaglia", "text": "La diocesi di Urbisaglia (in latino: \"Dioecesis Urbis Salviae\") \u00e8 una sede soppressa e sede titolare della Chiesa cattolica.\nStoria.\n\"Urbs Salvia\", il cui sito archeologico si trova nei pressi di Urbisaglia in provincia di Macerata, fu un'antica sede vescovile, attestata alla fine del V secolo.\nAl concilio romano convocato da papa Simmaco e riunito sotto la sua presidenza nella basilica di San Pietro il 1\u00ba marzo 499, partecip\u00f2 il vescovo Lampadio, menzionato negli atti in due occasioni: nella lista delle presenze, figura al 63\u00ba posto tra Bellatore di Ostia e Adeodato di Formia, mentre nella lista delle sottoscrizioni conciliari il suo nome appare al 68\u00ba posto tra Mario di Tiferno e Adeodato di Formia.\nIncerta \u00e8 tuttavia l'assegnazione della sede episcopale del vescovo Lampadio, a causa delle diverse lezioni riportate dalla tradizione manoscritta, dove si trovano sia \"Urbis Salviensis\" sia \"Urbis Albiensis\". Ferdinando Ughelli, nella sua \"Italia sacra\", assegn\u00f2 questo vescovo alla diocesi di Alba in Piemonte; il suo discepolo e continuatore della sua opera, Nicola Coletti, assegn\u00f2 invece Lampadio alla sede marchigiana, seguito anche da Giuseppe Cappelletti. Nell'edizione critica degli atti conciliari del 499, Theodor Mommsen restitu\u00ec la lezione \"Lampadius episcopus ecclesiae Urbis Salviensis\", ossia vescovo di \"Urbs Salvia\"; sull'autorit\u00e0 del Mommsen, altri autori hanno attribuito Lampadio alla diocesi di Urbisaglia, tra cui Francesco Lanzoni. Tuttavia, studi successivi hanno continuato ad assegnare Lampadio alla diocesi di Alba; tra questi si possono ricordare quelli di Fedele Savio e di Paulus Kehr\nGaetano Moroni, riprendendo alcune osservazioni del Colucci, ritiene che Urbisaglia non potesse essere sede vescovile alla fine del V secolo, in quanto la citt\u00e0, secondo quanto racconta Procopio di Cesarea nel \"De bello Gotico\", era stata distrutta da Alarico fra il 408 e il 409. Secondo Louis Duchesne invece la citt\u00e0, con la sede vescovile, sopravvisse ad Alarico, ma venne definitivamente distrutta e abbandonata con l'invasione dei Longobardi. Nel VII secolo il territorio dell'antica diocesi venne diviso fra la sedi di Fermo e di Camerino.\nDal 1968 Urbisaglia \u00e8 annoverata tra le sedi vescovili titolari della Chiesa cattolica; dal 7 dicembre 2012 l'arcivescovo, titolo personale, titolare \u00e8 Georg G\u00e4nswein, prefetto della Casa Pontificia."}
{"id": "3779367", "revid": "2135862", "url": "https://it.wikipedia.org/wiki?curid=3779367", "title": "Atlantico Live", "text": "Atlantico Live \u00e8 il primo album live di Fabrizio Moro, pubblicato l'8 novembre 2011.\nL'album contiene 2 CD di canzoni dal vivo registrate all'Atlantico di Roma e un DVD del concerto in questione, arricchito dai due inediti \"Respiro\" e \"Fermi con le mani\"\nIl cantautore ha affermato che ha voluto registrare questo album, perch\u00e9 segna un passaggio dei prime cinque anni della sua carriera con la band.\nIl primo singolo estratto dall'album \u00e8 stato \"Respiro\", a cui \u00e8 venuto seguito poi \"Fermi con le mani\".\nIl live \u00e8 stato registrato al palazzetto \"Atlantico\" di Roma il 19 novembre 2010 data di chiusura del suo tour."}
{"id": "3779369", "revid": "1505830", "url": "https://it.wikipedia.org/wiki?curid=3779369", "title": "Apollo Management", "text": "Apollo Management L.P. \u00e8 una societ\u00e0 statunitense di investimento private equity con sede a New York. \u00c8 specializzata in operazioni di leveraged buyout, acquisti di titoli in sofferenza che comportano ristrutturazioni aziendali, situazioni speciali e consolidamenti del settore.\nA partire da marzo 2018 Apollo ha gestito oltre 247 miliardi di dollari di impegni da parte degli investitori attraverso i suoi fondi di private equity, credito e fondi reali e altri veicoli di investimento, rendendola la seconda pi\u00f9 grande societ\u00e0 di gestione patrimoniale con sede negli Stati Uniti.\nStoria.\nLa societ\u00e0, originariamente indicata come Apollo Advisors, \u00e8 fondata nel 1990 dall'ex banchiere di Drexel Burnham Lambert, la banca crollata proprio nel febbraio 1990, Leon Black, ex capo del dipartimento fusioni e acquisizioni di Drexel. Insieme a lui altri ex dipendenti di Drexel. Tra i fondatori pi\u00f9 importanti John Hannan, ex co-direttore di Drexel della finanza internazionale, Craig Cogut, un avvocato che lavora con la divisione high yield di Drexel a Los Angeles, Arthur Bilger, ex capo del dipartimento di finanza aziendale. Altri soci fondatori: Marc Rowan, Josh Harris e Michael Gross, che hanno lavorato con Black nel reparto fusioni e acquisizioni, e Antony Ressler, che \u00e8 stato vicepresidente senior nel dipartimento ad alto rendimento di Drexel.\nMeno di sei mesi dopo il crollo di Drexel, i fondatori di Apollo hanno gi\u00e0 avviato una serie di iniziative. Apollo Investment Fund LP, il primo dei fondi di investimento di private equity, \u00e8 costituito per effettuare investimenti in societ\u00e0 in difficolt\u00e0. Il primo fondo di Apollo raccoglie circa 400 milioni di dollari grazie alla reputazione di Black come uomo di spicco di Michael Milken e protagonista nel boom degli acquisti degli anni Ottanta. Viene istituito anche Lion Advisors per fornire servizi di investimento a Cr\u00e9dit Lyonnais, che sta cercando di trarre profitto dai prezzi depressi nel mercato ad alto rendimento.\nNel suo portafoglio di investimenti vi sono diverse aziende, tra cui Caesars Entertainment Corporation, CEVA Logistics, Jacuzzi, Norwegian Cruise Line e Oceania Cruises.\nNel 5 giugno 2015 tramite Primavera Holdings S.r.l., Apollo Global Management ha acquisito Amissima Assicurazioni, ceduta poi cinque anni pi\u00f9 tardi, nell'ottobre 2020, a HDI Assicurazioni.\nNel marzo 2021, Apollo ha annunciato che Leon Black si era dimesso da CEO e presidente dopo le rivelazioni di aver pagato a Jeffrey Epstein 158 milioni di dollari per la consulenza fiscale personale nel periodo dal 2012 al 2017. Marc Rowan \u00e8 diventato CEO dopo le dimissioni di Black."}
{"id": "3779383", "revid": "729019", "url": "https://it.wikipedia.org/wiki?curid=3779383", "title": "Battaglia della baia di Vyborg (1790)", "text": "La battaglia della Baia di Viborg (in lingua svedese \"Viborgska gatloppet\", \"il guanto [di sfida] di Vyborg\") fu uno scontro navale fra gl'imperi russo e svedese, che si svolse nella baia di Vyborg il 23 giugno (calendario giuliano) 1790, nel quadro della guerra russo-svedese del 1788-1790. Le navi svedesi subirono le perdite maggiori, 6 vascelli e 4 fregate, ma alla fine Gustavo III di Svezia riusc\u00ec a trovare una via di fuga attraverso il blocco navale russo, composto da unit\u00e0 della flotta russa del Baltico, comandate dall'ammiraglio \u010ci\u010dagov. La battaglia \u00e8 annoverata fra le pi\u00f9 grandi battaglie navali della storia ed anche una delle pi\u00f9 importanti sotto il profilo della tecnica di combattimento sul mare, poich\u00e9 con essa venne introdotto il concetto di potenza di fuoco prevalente rispetto alla mobilit\u00e0\nAntefatti.\nNel 1790 il re Gustavo III di Svezia rivide i suoi piani di sbarco vicino a San Pietroburgo, questa volta presso Vyborg. Ma il piano fall\u00ec a causa del disastroso esito dell'attacco portato alla flotta russa a Reval il 13 maggio. Anche un ulteriore attacco contro la flotta russa, condotto al largo di Kron\u0161tadt all'inizio di giugno, fall\u00ec e le due flotte svedesi, quella d'alto mare e quella detta \"dell'arcipelago\" (\"sk\u00e4rg\u00e5rdsflottan\") ripararono nella baia di Vyborg.\nIl campo di battaglia era definito nella prima settimana del giugno 1790. La nordica \"notte bianca\" era gi\u00e0 quasi terminata che, con la costernazione di re Gustavo, venti sfavorevoli provenienti da sudovest impedirono alle circa 400 imbarcazioni da cui era costituita la flotta svedese, di salpare verso sudest nelle acque finlandesi, sotto controllo svedese. Ci\u00f2 permise alle navi da battaglia e della flotta costiera russe di riunirsi.\nGustavo III ordin\u00f2 alla sua forza navale (400 navi di vario tipo, 3.000 cannoni e 30.000 uomini fra marinai e soldati) di gettare temporaneamente l'ancora fra le isole di Krysserort (\"Ristiniemi\" in lingua finlandese) e Biskops\u00f6 (\"Severny Berezovy\" in russo, \"Piisaari\" in finlandese), proprio all'imbocco della baia di Vyborg, nel Golfo di Finlandia). Questa posizione strategica poneva la flotta svedese a distanza di tiro dalla capitale imperiale della Russia, San Pietroburgo.\nLa flotta svedese di combattimento, composta di 21 vascelli, 13 fregate, una serie di navi minori e 16.000 uomini, era comandata dal fratello minore di Gustavo III, il Principe Carlo, Duca di S\u00f6dermanland. La flotta costiera di galee (\"Sk\u00e4rg\u00e5rdsflottan\"), con 14.000 uomini, fra marinai e soldati, era comandata dal colonnello George de Frese, ma su di essa era anche imbarcato Gustavo III stesso.\nL'8 giugno 1790 la flotta russa del Baltico, al comando dell'ammiraglio \u010ci\u010dagov, blocc\u00f2 i soli due canali d'ingresso alla baia che erano navigabili, costringendo la flotta svedese all'interno della baia, ed attese l'arrivo da Kron\u0161tadt del viceammiraglio russo Karl Heinrich di Nassau-Siegen con la flottiglia di galee russe. Il blocco consisteva di una forza principale di 50 navi (con 2.718 cannoni e 21.000 uomini) ed una secondaria di 20 galee (condotta dal capitano Shlissov), 8 fregate (condotte dal viceammiraglio Kozlyaninov) e da 52 altre galee.\nSu ordine di \u010ci\u010dagov, quattro gruppi di navi (ciascuna con una bombarda al traino) da est ad ovest della forza navale svedese. Il primo gruppo, condotto dal maggior generale Pyotr Lezhnev, consisteva di quattro vascelli nello stretto canale esterno. Nel pericolosamente poco profondo canale occidentale fra Krysserort e Repiegrund stava un gruppo di cinque navi di linea collegate con catene; un gruppo di cinque fregate (tre delle quali condotte dal contrammiraglio Pyotr Khanykov e due dall'ammiraglio russo di origine inglese Robert Crown) pi\u00f9 a sud, fra l'isola di Lilla Fiskarna, l'isolotto di Pensar (\"Pensarholmarna\") e la riva, ed un altro gruppo di cinque navi (tra le quali due fregate) pi\u00f9 ad ovest a Pitk\u00e4paasi.\nIntanto, il 18 giugno un attacco alla flotta di galee russe a Tr\u00e5ngsund (\"Vysotsk\", \"Uuuras\" in finlandese), ordinato da Gustavo III, non ebbe successo a causa della sua debolezza nel centro dello schieramento. La scarsezza di vettovaglie spinse Gustavo ad agire. Il 19 giugno egli ordin\u00f2 all'ammiraglio Nordenski\u00f6ld di formulare un piano per forzare il blocco quando il vento fosse cambiato, uno che prevedesse un'azione di distrazione con cannonate di corvette a Kanonslupar con un forzamento effettivo a Krysserort, ed uno che sarebbe stato attuato personalmente dallo stesso re.\nIl 2 luglio il vento cambi\u00f2 in favore degli svedesi ed il loro comando supremo alla baia di Vyborg si riun\u00ec in seduta. Una forza di esplorazione svedese sorprese un'unit\u00e0 russa presso le isole Bj\u00f6rk\u00f6 ingaggiando battaglia.\nLa battaglia.\nIl 21 giugno le navi del principe di Nassau-Siegen attaccarono gli svedesi a Bj\u00f6rk\u00f6 con 89 navi. Quindi, al termine della notte del 3 luglio (22 giugno secondo il calendario giuliano), Gustavo III ordin\u00f2 che il blocco venisse forzato a partire da Krysserort alle ore 10 del giorno successivo.\nAlle ore 2 del 4 luglio unit\u00e0 svedesi bombardarono le batterie russe poste a terra lungo la riva. Nel medesimo momento, corvette svedesi, comandate dal tenente colonnello Jacob T\u00f6rning, attaccarono un'unit\u00e0 navale russa ad ovest delle isole Vasikansaari.\nPoco prima delle ore 7 di quel mattino, Gustavo III parl\u00f2 con Johan Puke, comandante del vascello da 64 cannoni \"Dristigheten\" (\"L'Audacia\"), che avrebbe condotto l'azione di rottura del blocco, dopo di che Puke, a bordo del suo \"Dristigheten\", condusse un gruppo di navi verso l'esterno della baia, attraverso il canale occidentale, attorno alle secche site nel centro del canale, fra queste e Krysserort, verso i primi vascelli russi, il \"Seslav\" ed il \"Saint Peter\".\nQuesto gruppo di navi svedesi consisteva nella nave ammiraglia \"Konung Gustaf III\" (con a bordo il duca Carlo), la \"Seraphimerorden\" (con Gustavo III a bordo) al centro, il \"Manligheten\" (\"La Virilit\u00e0\", nave sorella della \"Dristigheten\"), tre altri vascelli, le fregate, la fregata \"Zemire\", il vascello da 70 cannoni \"Enigheten\" (\"L'Unit\u00e0\"), e tre brulotti. Nel contempo la flottiglia proteggeva la flotta su di una rotta parallela pi\u00f9 ad ovest, lungo la riva.\nImmediatamente prima dell'attacco Gustavo III si trasfer\u00ec su di una corvette. Il comandante Puke ordin\u00f2 che tutto il personale non strettamente indispensabile si ritirasse sotto coperta e la marina svedese attacc\u00f2 il blocco russo, passando fra la \"Selsav\" e la \"Saint Peter\". Gustavo III fu trasportato attraverso le cannonate ma la nave ammiraglia \"Konung Gustaf III\" fu colpita ed il Grand'ammiraglio e duca Carlo rimase ferito. Una nave russa fu distrutta dai numerosi scontri su una fiancata.\nPassato il primo gruppo di navi nemiche, Gustavo III si trasfer\u00ec nuovamente sul \"Seraphimerorden\". La nave personale del re, la \"Amphion\", non sub\u00ec danno alcuno.\nPi\u00f9 oltre, ad ovest, la flotta di galee, consistente nelle fregate \"Styrbj\u00f6rn\" e \"Norden\" (\"North\"), in sei squadroni di navi \"Turuma\", la \"S\u00e4llan V\u00e4rre\", le rimanenti fregate della \"flotta dell'arcipelago\", le \"Malmberg\", \"Hjelmstierna\" e le corvette assegnate al colonnello Jacob T\u00f6nningen, passarono la prima linea di navi russe, quindi attaccarono la seconda. La \"Styrbj\u00f6rn\", sebbene oggetto di fuoco intenso, riusc\u00ec a passare e mise a segno parecchi colpi sulla nave del comandante russo Povalishin e sulla nave-bomba \"Pobeditel\" (\"Victor\").\nPassata la maggior parte delle navi svedesi attraverso il blocco, Ensign Sandel, comandante del brulotto \"Postiljonen\" (\"Postino\"), al traino del vascello da 74 cannoni \"Enigheten\", diede fuoco all'imbarcazione troppo presto. Egli, sotto i fumi dell'alcol, commise una serie di errori che causarono lo spostamento del brulotto verso la \"Enigheten\", mandando quest'ultima a fuoco e quindi entr\u00f2 in collisione con la fregata svedese da 40 cannoni \"Zemire\", che esplose con altre tre navi in un enorme cascata di macerie e fumi che invasero tutto il canale. L'esplosione danneggi\u00f2 o distrusse numerose navi svedesi che stavano passando attraverso il blocco ed anche alcune navi russe costituenti il blocco stesso.\nLe perdite totali della flotta svedese furono di otto navi (sette si arenarono a causa della spessa coltre di fumo provocata dall'esplosione): quattro vascelli arenati, il \"Hedvig Elisabeth Charlotta\", di 64 cannoni comandato dal capitano Jindric Johan Nauckhoff, che continu\u00f2 il fuoco contro le navi russe fino alla fine; il \"Finland\", arenatosi nelle secche di Salvor, il vascello da 74 cannoni \"Lovisa Ulrika\", che si aren\u00f2 sulle secche di Passaloda, a sud di Reipie ed il vascello da 64 cannoni \"\u00d6mheten\" (\"La Tenerezza\"), finito sulle secche delle isolette Pensar ed un vascello naufragato, l\"'Auroras\", ov'era imbarcato il consigliere del re, l'ufficiale della marina inglese William Sidney Smith, che fu tuttavia tratto in salvo; tre fregate arenate nella secche di Passaloda, comprese la \"Uppland\" e la \"Jarrislawitz\" (quest'ultima cos\u00ec \"ribattezzata\" trattandosi della fregata russa \"Yaroslavets\", catturata dagli svedesi nel 1788).\nLa \"flotta dell'arcipelago\" perse quattro galee a causa delle secche: la \"Ehrenpreuss\", la \"Palmstierna\", la \"Ekeblad\" e la \"Uppland\", tutte arenate presso le isolette di Pensar, vicino al secondo gruppo di navi russe.\nConseguenze.\nLe navi da Guerra svedesi che riuscirono a forzare il blocco uscirono in mare aperto, si riunirono a Vidsk\u00e4r-skerry a sud di Pitk\u00e4paasi, e si diressero a Sveaborg, una fortezza navale collocata su un piccolo arcipelago di sei isole, nei pressi di Helsinki, per le necessarie riparazioni alla flotta.\nL'ammiraglio russo \u010ci\u010dagov tard\u00f2 nell'inseguire la flotta svedese, ma la raggiunse infine a Sveaborg. Il capitano Crown cattur\u00f2 il vascello da 62 cannoni \"Retvisan\" (\"Giustizia\" nell'antica pronuncia svedese) con l'aiuto del vascello da 66 cannoni \"Izyaslav\".\nLa \"flotta dell'arcipelago\" svedese si schier\u00f2 in una forte posizione difensiva nello Svensksund, presso Kotka. Il 9 luglio i russi l'attaccarono impetuosamente ma la seconda battaglia di Svensksund si risolse per gli attaccanti in un disastro, che compens\u00f2 abbondantemente la sconfitta svedese a Vyborg e convinse entrambe le parti ad addivenire a negoziati di pace."}
{"id": "3779394", "revid": "580", "url": "https://it.wikipedia.org/wiki?curid=3779394", "title": "Pierfrancesco Diliberto", "text": ""}
{"id": "3779395", "revid": "729019", "url": "https://it.wikipedia.org/wiki?curid=3779395", "title": "Yehud", "text": "Yehud () \u00e8 una citt\u00e0 israeliana del Distretto Centrale. Appartiene alla municipalit\u00e0 di Yehud-Monosson, istituita nel 2003 con l'unione dei due preesistenti comuni di Yehud e di Neve Monosson.\nDi origine antichissima (citata anche nella Bibbia, nel Libro di Giosu\u00e8, 19,45), divenne, in seguito alla Diaspora, citt\u00e0 araba con il nome di \"al-Yahudiya\" (, letteralmente \"citt\u00e0 degli ebrei\"), venendo alfine ribattezzata, dal 1932, \"Al-'Abbasiyya\" ().\nEvacuata dalla popolazione araba durante la guerra del 1948, le fu restituito l'antico nome biblico e fu elevata allo status di citt\u00e0 nel 1953."}
{"id": "3779403", "revid": "34060", "url": "https://it.wikipedia.org/wiki?curid=3779403", "title": "Givatayim", "text": ""}
{"id": "3779405", "revid": "767487", "url": "https://it.wikipedia.org/wiki?curid=3779405", "title": "Mih\u00e1ly Kozma", "text": "Carriera.\nFu capocannoniere del campionato ungherese nel 1971, nel 1974 e nel 1975."}
{"id": "3779407", "revid": "110157", "url": "https://it.wikipedia.org/wiki?curid=3779407", "title": "Love Cry", "text": "Love Cry \u00e8 un album discografico del sassofonista jazz Albert Ayler, pubblicato dall'etichetta Impulse! Records nel 1969.\nIl disco.\nL'album, registrato nel corso di due sessioni in studio nel 1967, \u00e8 per molti versi un riflesso delle esibizioni dal vivo di Ayler dell'epoca. La band, formata da Ayler al sax tenore e occasionalmente al sax alto, Don Ayler alla tromba, Call Cobbs al clavicembalo elettrico (presente su circa la met\u00e0 delle tracce sull'album), e una sezione ritmica formata dal bassista Alan Silva e dal batterista Milford Graves, esegue versioni in studio di brani gi\u00e0 suonati in concerto da Ayler o presenti in album precedenti (come \"Ghosts\" , \"Bells\", e \"Omega\"), insieme a qualche pezzo di nuova composizione. Si tratta di un disco particolarmente melodico nell'approccio ai temi, e proprio per questo viene considerato uno degli album pi\u00f9 accessibili del sassofonista, non contenendo la furia iconoclasta improvvisativa che aveva contraddistinto i suoi precedenti lavori."}
{"id": "3779408", "revid": "287204", "url": "https://it.wikipedia.org/wiki?curid=3779408", "title": "Mihaly Kozma", "text": ""}
{"id": "3779411", "revid": "106456", "url": "https://it.wikipedia.org/wiki?curid=3779411", "title": "Battaglia di Vyborg", "text": ""}
{"id": "3779413", "revid": "80339", "url": "https://it.wikipedia.org/wiki?curid=3779413", "title": "Clic postalveolare", "text": ""}
{"id": "3779414", "revid": "767487", "url": "https://it.wikipedia.org/wiki?curid=3779414", "title": "Redondo Beach/There Is a Light That Never Goes Out", "text": "Redondo Beach/There Is a Light That Never Goes Out \u00e8 un singolo del cantante inglese Morrissey.\nPubblicato il 28 marzo del 2005 come doppio A-side, dalla Sanctuary/Attack Records, il disco raggiunse la posizione numero 11 della Official Singles Chart.\nRealizzazione.\nRedondo Beach \u00e8 una cover di un brano del 1975 di Patti Smith (scritto nel 1971, in collaborazione con Richard Sohl e Lenny Kaye) e contenuto nel primo album della cantautrice statunitense, intitolato Horses. Il testo della canzone, composto in seguito ad una violenta lite della Smith con la sorella Linda, descrive l'amore saffico tra due ragazze ed il conseguente suicidio di una di esse. La lirica, con il titolo modificato in \"Radando Beach\", \u00e8 inclusa in forma poetica anche nel libro \"kodak\" pubblicato dalla Smith nel 1972.\n\"Per quanto riguarda \"Redondo Beach\" ho sempre affermato come l'album di Patti Smith, \"Horses\", mi avesse cambiato la vita. Quando raccontai a Patti che l'avrei pubblicata come singolo, lei mi disse che di sicuro non sarebbe entrata in classifica a causa della \"maledizione di Patti Smith\". In realt\u00e0 abbiamo mancato di poco la top ten per alcune copie e nonostante, come sempre, zero passaggi radiofonici.\" (Morrissey intervistato su True To You, 2007)\nThere Is a Light That Never Goes Out \u00e8 invece una canzone scritta dallo stesso Morrissey (assieme a Johnny Marr), ma risalente al periodo con gli Smiths, ed originariamente contenuta nel terzo album della band inglese intitolato The Queen Is Dead, uscito nel 1987. Entrambi i brani sono tratti dall'album dal vivo Live at Earls Court e registrati durante l'esibizione londinese del cantante, il 18 dicembre 2004.\nLe due foto utilizzate per le diverse versioni della copertina sono state realizzate da Sasha Eisenman nel periodo del tour del 2004 e ritraggono Morrissey all'Hollywood Forever Cemetery. Il videoclip promozionale (realizzato solo per There Is a Light That Never Goes Out) \u00e8 un montaggio di riprese dal vivo tratte dal tour del 2004."}
{"id": "3779415", "revid": "126257", "url": "https://it.wikipedia.org/wiki?curid=3779415", "title": "Capodanno Cinque", "text": "Capodanno Cinque \u00e8 stato uno spin-off prima del contenitore \"Buona Domenica\" e poi del rotocalco \"Pomeriggio Cinque\" in onda in prima serata su Canale 5 il 31 dicembre 2006 e dal 31 dicembre 2010 al 31 dicembre 2012 in occasione del Capodanno.\nStoria.\nLa prima edizione di \"Capodanno Cinque\", spin-off di \"Buona Domenica\", and\u00f2 in onda in occasione del Capodanno 2006-2007 (cio\u00e8 per \"aspettando il 2007\") dal Palavela di Torino. Precisamente questo veglione fu chiamato \"Capodanno Cinque - Dancing on Ice\" e fu condotto da Roberta Capua, ex co-conduttrice di \"Buona Domenica\" nelle ultime edizioni guidate da Maurizio Costanzo. L'evento fu registrato il 28 dicembre 2006.\nLe successive edizioni di \"Capodanno Cinque\" furono uno spin-off di \"Pomeriggio Cinque\", e furono trasmesse in controprogrammazione con \"L'anno che verr\u00e0\" della Rai, in onda dal 31 dicembre al 1\u00ba gennaio ogni 31 dicembre in occasione dell'annuale festivit\u00e0 del Capodanno. La trasmissione di Canale 5, a differenza del concorrente della Rai, veniva registrata circa 2 settimane prima del 31 dicembre.\nLa serata, in onda dallo studio 10 del Centro di produzione Mediaset di Cologno Monzese (lo stesso di \"Pomeriggio Cinque\"), era condotta da Barbara D'Urso e si svolgeva con VIP, cantanti, comici e altri personaggi del mondo dello spettacolo dalle ore 21:10 circa del 31 dicembre dell'anno corrente alle ore 01:10 circa del 1\u00ba gennaio del nuovo anno: i componenti del cast di \"Capodanno Cinque\" sono i medesimi presenti anche in \"Pomeriggio Cinque\".\nIl format di questo secondo ciclo (2010-2013) di \"Capodanno Cinque\", con orchestra e corpo di ballo, era simile a quello di \"Questo Capodanno\", spin-off di \"Questa Domenica\" andato in onda per il Capodanno del 2009.\nI buoni ascolti ottenuti dalla seconda edizione (31 dicembre 2010-1\u00ba gennaio 2011) di \"Capodanno Cinque\" permisero la realizzazione di una terza edizione (31 dicembre 2011-1\u00ba gennaio 2012) che per\u00f2 and\u00f2 male nell'auditel, mentre la quarta edizione (31 dicembre 2012-1\u00ba gennaio 2013) invece risal\u00ec ai livelli della seconda edizione: nonostante ci\u00f2, la quinta edizione (2013-2014) fu definitivamente cancellata (dopo alcune incertezze) a causa dei costi eccessivi e venne sostituita da un concerto live (e quindi in diretta) di Marco Mengoni e Mario Biondi con la conduzione di Serena Autieri, evento sponsorizzato dal comune di Rimini per pubblicizzare la citt\u00e0 e la riviera romagnola.\nEdizioni.\nOspiti.\nPrima edizione (2006-2007)\nEvgeny Pluschenko, Andrea Bocelli, Tatiana Totmianina, Maxim Marinin, Barbara Fusar Poli, Maurizio Margaglio, Carolina Kostner\nSeconda edizione (2010-2011)\nRaf, Neri per Caso, Cristian Marchi e i componenti del cast dei musical di successo della stagione televisiva e teatrale 2010/2011, ovvero: Mamma mia!, Flashdance, Tutto questo... danzando, Jesus Christ Superstar e Il libro della giungla.\nOpinionisti: Veronica Ciardi, Patrick Ray Pugliese, Serena Garitta, Marco Ceriani, Elenoire Casalegno, Luca Tassinari, Melita Toniolo, Micol Ronchi, Sarah Nile, Cristina Del Basso, Nora Amile, Francesca Fioretti, Laura Drzewicka, Francesca De Andr\u00e9, Susanna Petrone, Angela Tuccia, Roberta Morise, Sara Facciolini, Jennipher Rodriguez, Cecilia Capriotti, Leopoldo Mastelloni, Valeria Marini, Angela Melillo, Pamela Petrarolo, Daniele Interrante, Ada Alberti, Platinette, Brando Giorgi, Paolo Corazzon, Guendalina Canessa, Rosaria Cannav\u00f2, Anna Gigli Molinari, Vanessa Villafane, Roberta Beta, Cecilia Rodr\u00edguez, Lorenzo Battistello, Ludovica Martini, Katia Pedrotti, Omar Monti, George Leonard e Carmela Gualtieri pi\u00f9 le ballerine e i comici di Colorado.\nTerza edizione (2011-2012)\nLos Locos, Paola &amp; Chiara, Little Tony, Edoardo Vianello, Gianluca Grignani, Marcella Bella, il comico Michele Foresta.\nOpinionisti: Veronica Ciardi, Serena Garitta, Margherita Zanatta, Marco Ceriani, Francesca De Andr\u00e9, Cristina Del Basso, Micol Ronchi, Sarah Nile, Giulia Montanarini, Cristiana Ambrosoli, Francesca Fioretti, Marika Baldini, Laura Drzewicka, Jennipher Rodriguez, Luca Tassinari, Claudia Letizia, Guendalina Tavassi, Roberta Beta, Patrizia Rossetti, Anna Gigli Molinari, Vanessa Villafane, Katia Noventa, Lorenzo Battistello, Ludovica Martini, Cecilia Rodr\u00edguez, Rosaria Cannav\u00f2, Angela Tuccia, Roberta Morise, Sara Facciolini, Guendalina Canessa, Cristina Buccino, Susanna Petrone, Katia Pedrotti, Omar Monti, Ada Alberti, Claudio Brachino, Mario Giordano, Paolo Liguori, George Leonard e Carmela Gualtieri pi\u00f9 le ballerine e i comici di Colorado.\nQuarta edizione (2012-2013)\nArianna Cleri, Alessandro Casillo, Ics di X Factor 6, la band dei Ricchi e Poveri, Donatella Rettore, i bambini di Io Canto, Ivana Spagna, Flaminio Maphia, Giuseppe Giofr\u00e8, l'orchestra di Mirko Casadei, Cristina D'Avena e Stefano Scarpa.\nOpinionisti: Sabrina Ghio, Guendalina Canessa, Enzo Paolo Turchi, Costantino della Gherardesca e suo nipote Bar\u00f9, Alex Belli, Cecilia Capriotti, Micol Ronchi, Sarah Nile, Carmen Russo, Jerry Cal\u00e0, Costantino Vitagliano, Antonella Mosetti, Brando Giorgi, Stefano Tacconi, Ludovica Martini, Cecilia Rodr\u00edguez, Martina Nadalini, Laura Speranza Tacconi, Ada Alberti, Rosaria Cannav\u00f2, Susanna Petrone, Lory Del Santo, Marco Ceriani, Patrizia D'Asburgo Lorena, Serena Garitta, Veronica Ciardi, Michela Persico, Raffaella Modugno, Francesca De Andr\u00e9, Federica Ariafina, Leopoldo Mastelloni, Emanuela Tittocchia, Nora Amile, Claudio Brachino, Mario Giordano, Paolo Liguori, George Leonard e Carmela Gualtieri pi\u00f9 le ballerine e i comici di Colorado."}
{"id": "3779416", "revid": "729019", "url": "https://it.wikipedia.org/wiki?curid=3779416", "title": "Isola di Bromwich", "text": "L'isola di Bromwich (in russo \u041e\u0441\u0442\u0440\u043e\u0432 \u0411\u0440\u043e\u043c\u0438\u0434\u0436, \"ostrov Bromid\u017e\") \u00e8 un'isola russa che fa parte dell'arcipelago della Terra di Francesco Giuseppe, nell'Oceano Artico. Amministrativamente fa parte dell'oblast' di Arcangelo.\nGeografia.\nL'isola di Bromwich si trova nella parte centro-meridionale dell'arcipelago, \u00e8 la pi\u00f9 settentrionale di un gruppo di 4 isole ravvicinate fra di loro; le altre 3 sono: l'isola di Pritchet, a soli 800 metri, al di l\u00e0 del canale di Newcomb; l'isola di Brice 4\u00a0km a sud-est, al di l\u00e0 del canale di Sadko; e l'isola di Bliss che si trova a sud. Verso ovest poi c'\u00e8 l'isola di Nansen.\nLa lunghezza massima dell'isola da capo Stog (\u043c\u044b\u0441 \u0421\u0442\u043e\u0433), a nord-ovest, a capo Moore (\u043c\u044b\u0441 \u041c\u0443\u0440), a sud, \u00e8 di circa 10\u00a0km; nella parte settentrionale si trova capo Temple. Il punto pi\u00f9 alto dell'isola raggiunge i 392 metri. L'isola si affaccia a nord sullo stretto di Markham."}
{"id": "3779418", "revid": "106456", "url": "https://it.wikipedia.org/wiki?curid=3779418", "title": "Battaglia della baia di Wyborg (1790)", "text": ""}
{"id": "3779420", "revid": "484362", "url": "https://it.wikipedia.org/wiki?curid=3779420", "title": "Zecca di Ostia", "text": "La zecca di Ostia fu una zecca romana con sede ad Ostia antica, nei pressi di Roma. La zecca fu fondata da Massenzio nel 308/309 o nel 311, con personale proveniente dalla zecca di Carthago (chiusa a seguito della soppressione della ribellione di Lucio Domizio Alessandro), e funzion\u00f2 fino al 313, quando, a seguito della vittoria riportata sullo stesso Massenzio, l'imperatore Costantino I trasfer\u00ec il personale alla nuova zecca di Arelate.\nLa zecca di Ostia era molto vicina alla zecca di Roma, ma le due zecche romane servivano province differenti. La zecca di Roma riforniva la penisola, sotto la giurisdizione del \"rationalis summarum urbis Romae\", mentre la zecca di Ostia dovrebbe aver rifornito le \"Tres Provinciae\" (Sicilia, Sardegna e Corsica) sotto la giurisdizione del \"rationalis trium provinciarum\", e forse anche l'Africa."}
{"id": "3779423", "revid": "287204", "url": "https://it.wikipedia.org/wiki?curid=3779423", "title": "Il ragazzo dei mondi infiniti", "text": "Il ragazzo dei mondi infiniti (\"InterWorld\") \u00e8 un romanzo di genere fantasy scritto da Neil Gaiman e Michael Reaves, pubblicato nel 2007.\nTrama.\nJoey \u00e8 un ragazzo comune che frequenta le scuole superiori nella cittadina di Greenville. Nello svolgimento di un compito assegnatogli dal professore di educazione civica, Joey finisce per perdersi tra le vie della citt\u00e0. All'improvviso si trova davanti a un fitto banco di nebbia, che decide di attraversare: quel banco di nebbia per\u00f2 \u00e8 in realt\u00e0 un passaggio interdimensionale, e Joey si trova cos\u00ec catapultato in una Greenville situata in una realt\u00e0 parallela in cui lui risulta essere morto per annegamento.\nImprovvisamente compare una donna misteriosa, Lady Indigo, accompagnata da due strani energumeni: Scarabus, completamente ricoperto di tatuaggi, e Neville, dalla pelle trasparente. Il trio conduce con la forza Joey sulla loro nave volante, chiamata \"Lacrimae Mundi\", in grado di viaggiare in una sorta di iperspazio denominato Altriverso. Sulla nave si \u00e8 per\u00f2 intrufolato Jay, un uomo mascherato la cui missione \u00e8 liberare Joey.\nJay riesce a portare in salvo l'ostaggio, ma rimane mortalmente ferito. Nel frattempo Joey conosce una bizzarra creatura: un favomoide di nome Kolor. Prima di morire riesce per\u00f2 a spiegare a Joey cosa sta capitando: due forze contrapposte, una dotata di tecnologie stupefacenti e l'altra in grado di utilizzare la magia, si stanno dando battaglia per conquistare l'Altriverso. Jay appartiene a InterMondo, un'organizzazione che cerca di mantenere l'equilibrio fra le due forze, in modo che nessuna prevalga. Joey sarebbe molto utile ad InterMondo perch\u00e9 \u00e8 un \"Camminatore\", ossia \u00e8 in grado di aprire con la sola forza della mente dei passaggi interdimensionali che permettono di spostarsi rapidamente da un universo all'altro.\nGrazie alle indicazioni di Jay, Joey raggiunge il quartier generale dell'organizzazione, dove scopre che tutti i Camminatori sono delle sue copie provenienti da diversi mondi. Joey inizia quindi un intenso corso di studi per entrare a far parte di InterMondo. Dopo qualche mese di addestramento, Joey e altri quattro Camminatori vengono incaricati di svolgere una piccola missione di esercitazione, ma si tratta di una trappola organizzata da Lady Indigo. A parte Joey, tutti i Camminatori vengono infatti catturati dagli scagnozzi della megera.\nJoey fa quindi ritorno al quartier generale. Qui Joe, capo di InterMondo, decide che Joey non \u00e8 all'altezza del compito, cos\u00ec gli cancella dalla memoria ogni ricordo dell'Altriverso e lo rispedisce sulla Terra dalla sua famiglia. Tuttavia Joey riesce in qualche modo a recuperare i ricordi di quell'avventura e decide di tornare nell'Altriverso per liberare i suoi compagni.\nJoey riesce a individuare la nave in cui i suoi compagni sono tenuti ostaggio, ma viene a sua volta catturato da Lord Dogknife, un orrendo umanoide con il volto di iena. Joey viene portato al cospetto dei suoi compagni, prigionieri in una sala al cui centro campeggia un calderone in cui i Camminatori vengono \"cucinati\" per ricavarne una sostanza in grado di far viaggiare l'astronave attraverso le varie dimensioni parallele.\nJoey riesce a rovesciare il calderone addosso ad alcune guardie, libera i compagni e poi fugge con loro passando attraverso la sala motori. Qui sono conservati degli strani contenitori al cui interno si trovano le essenze dei Camminatori uccisi nel calderone. Queste essenze, di fatto le anime dei morti, forniscono energia alla nave. Joey frantuma i contenitori mandando in panne il motore dell'astronave.\nIl gruppo dei fuggitivi sconfigge Scarabus, sopraggiunto per fermarli, e infine va a caccia di Lord Dogknife. Lo trovano presto, tenuto prigioniero dalle anime dei Camminatori liberate poco prima.Quando cercano di scappare verso l'intermondo all'improvviso arriva Lady Indigo, ma Joey riesce a distrarla con un trucchetto e poi apre una porta dimensionale attraverso la quale tutta la sua squadra riesce a mettersi in salvo.\nTornato alla base da Joe, a Joey viene concesso di restare nell'Altriverso per prepararsi a nuove missioni con la sua squadra di Camminatori."}
{"id": "3779425", "revid": "1935652", "url": "https://it.wikipedia.org/wiki?curid=3779425", "title": "Sede titolare di Paestum", "text": "Paestum (o Pesto) (in latino: \"Diocesis Paestana\") \u00e8 una sede titolare vescovile della Chiesa cattolica.\nStoria.\nL'attuale diocesi di Vallo della Lucania \u00e8 erede dell'antica sede di Paestum, i cui vescovi, attestati dalla fine del V secolo, continuarono a portare per un certo periodo il titolo pestano anche dopo aver trasferito la loro sede a Capaccio nel X o XI secolo. A partire dalla met\u00e0 dell'Ottocento, i vescovi di Capaccio spostarono definitivamente la sede vescovile a Vallo della Lucania.\nDal 1966 Paestum \u00e8 una sede vescovile titolare della Chiesa cattolica; l'attuale arcivescovo, titolo personale, titolare \u00e8 Giovanni d'Aniello, nunzio apostolico in Russia e in Uzbekistan."}
{"id": "3779430", "revid": "891358", "url": "https://it.wikipedia.org/wiki?curid=3779430", "title": "L\u00e1szl\u00f3 S\u00e1rosi (calciatore)", "text": ""}
{"id": "3779435", "revid": "106456", "url": "https://it.wikipedia.org/wiki?curid=3779435", "title": "Battaglia di Wyborg (1790)", "text": ""}
{"id": "3779441", "revid": "1442080", "url": "https://it.wikipedia.org/wiki?curid=3779441", "title": "Open Gaz de France 2000 - Singolare", "text": "Il singolare del torneo di tennis Open Gaz de France 2000, facente parte del WTA Tour 2000, ha avuto come vincitrice Nathalie Tauziat che ha battuto in finale Serena Williams 7-5, 6-2."}
{"id": "3779442", "revid": "287204", "url": "https://it.wikipedia.org/wiki?curid=3779442", "title": "Personaggi di Misfits", "text": "Questa voce contiene un elenco dei personaggi presenti nella serie televisiva Misfits.\nPersonaggi secondari.\nStagione uno.\nIl primo degli assistenti sociali. Viene colpito dal fulmine e acquisisce cos\u00ec una forza sovrumana e, quando infuriato, regredisce ad uno stadio primitivo cercando di uccidere chiunque gli capiti a tiro. Alla fine viene ucciso dai ragazzi.\nNell'ultimo episodio della terza stagione la sua anima inquieta torner\u00e0 per risolvere un problema: voleva dare un ultimo addio alla sua ragazza.\nLa seconda assistente sociale. Fidanzata di Tony, quando scopre che quest'ultimo \u00e8 stato ucciso, si mette sulle tracce dei suoi assassini facendo ricadere i sospetti proprio sui ragazzi che stava seguendo. Inizia una breve relazione con Simon perch\u00e9 vede in lui il pi\u00f9 debole e quindi chi pu\u00f2 provare che lei ha ragione. Appena Simon la scopre, non gli rimane altra scelta che ucciderla. Anche l'anima di Sally torner\u00e0 nell'ultimo episodio della terza stagione, per ottenere vendetta contro gli assassini di Tony, ricevendo la \"visita\" di quest'ultimo e spiegandogli che i ragazzi lo avevano ucciso, ma lo avevano fatto per difesa contro il suo caratteraccio. Finalmente ricongiunti anche nella morte, i due si baciano e le loro anime possono finalmente avere pace.\nGary si vede nel primo episodio della prima stagione, ma non presenta nessun potere perch\u00e9 lui, quando il fulmine era caduto, era in bagno. Morir\u00e0 per mano della furia omicida di Tony. Gary appare anche nel quarto episodio della terza stagione, nell'Inghilterra occupata dai Nazisti: qui invece muore per congelamento per mano di un capitano nazista che pu\u00f2 congelare le persone.\nNon si sa bene per cosa sia stato condannato ai servizi sociali, si sa solo che il suo temperamento \u00e8 molto aggressivo.\nIl patrigno di Nathan. Quest'ultimo lo considera la causa del fatto che sua madre preferisca lui al figlio e quindi sente per lui un fortissimo odio. Un giorno, mentre Nathan e i suoi amici puliscono la strada, lo rinvengono completamente nudo vicino ad un garage. Nathan decide di indagare su questo fatto, perch\u00e9 forse pensa che cos\u00ec sua madre lo ripudier\u00e0 e torner\u00e0 ad amare Nathan. Nathan subisce un \"attacco\" da Jeremy nudo che, invece di attaccarlo, inizia a leccarlo e annusarlo come se fosse un cane. Il giorno seguente Nathan va a casa sua per esporgli i fatti rimanendo scioccato quando scopre che sua madre gi\u00e0 lo sapeva. Anche Jeremy ha un potere: possiede una forte empatia con i cani al punto di diventare uno di loro, dovuto al fatto che durante l'infanzia aveva un piccolo Jack Russell con cui giocava e faceva tantissime cose.\nRuth \u00e8 una giovane assistente sociale che appare nel secondo episodio. Nathan viene subito colpito dalla sua bellezza e prova a fare di tutto per far colpo. Ruth sembra ricambiare le attenzioni di Nathan e lo invita per un rapporto sessuale di notte. Quando Nathan \u00e8 al culmine dell'atto sessuale ha per\u00f2 una brutta sorpresa: vede che Ruth invecchia al ritmo di dieci anni al secondo, diventando cos\u00ec un'ultraottantenne. Spaventato, Nathan fugge dalla stanza da letto rinchiudendosi in un ripostiglio. Ruth, tornata giovane, gli spiega che dopo la tempesta ha acquisito il potere di ritornare giovane come un tempo.\nL'addio tra Nathan e Ruth si ha quando, durante una festa di un centro anziani organizzata nel centro sociale dove lui presta servizio, Nathan scopre una donna su una sedia a rotelle che ormai non respira pi\u00f9. Riconosce in lui la Ruth ormai deceduta e le da un piccolo bacio sulle labbra.\nJodi \u00e8 una vecchia conoscenza di Kelly, infatti \u00e8 la causa per la quale quest'ultima \u00e8 finita ai servizi sociali. Laura, l'assistente sociale, \u00e8 convinta che le due debbano riconciliarsi e quindi propone un meeting a porte chiuse tra le due ragazze. Qui Kelly pensa di insultare Darren, l'ex fidanzato di Jodi, scatenando cos\u00ec le ire di lei. Kelly, non contenta, le tira via il berretto e Jodi le giura di vendicarsi. Quello stesso giorno, Kelly inizia a sentirsi strana e vede che le iniziano a cadere i capelli. Incontrata una seconda volta Jodi, questa le spiega che ha contratto una forma di alopecia che le ha fatto cadere rapidamente i capelli e che per questo si \u00e8 lasciata con Darren. Le spiega inoltre che a volte vorrebbe che gli altri la provassero per capire come ci si sente, cosa che fa sottintendere che dopo la tempesta abbia acquisito il potere di far venire l'alopecia a chiunque.\nUn volontario che coordina il gruppo di riuso dei vestiti, \u00e8 vittima del potere di Alisha e di conseguenza ha rapporto sessuali con lei provocando la gelosia di Curtis. Dopo aver avuto un rapporto sessuale, Ben le dice che non ricorda nulla di ci\u00f2 che \u00e8 accaduto e Alisha rimane in silenzio. La ragazza per\u00f2 esce di nuovo con Ben per far ingelosire Curtis, per\u00f2 tocca accidentalmente i due creando una bizzarra scena sessuale a tre.\nBen si vede per la seconda volta sotto l'influenza di Rachel, la \"Ragazza Virtuosa\".\nL'ex fidanzata di Curtis, ora in carcere per possesso di droga.\nRachel era solamente una ragazza \"tutta casa e chiesa\" che veniva continuamente sbeffeggiata da tutti per la sua verginit\u00e0 e perch\u00e9 conduceva una vita di virt\u00f9 ma senza nessun vizio. La tempesta le d\u00e0 il potere di manipolare la mente degli altri per convertirli alla sua dottrina virtuosa, e ne approfitta per prendersi una rivincita su tutti coloro che l'avevano trattata male, tra cui anche Alisha e gli altri ragazzi del centro sociale. Il primo a rendersi conto del suo potere \u00e8 Nathan, che si finge un suo succube per poi tenerla in ostaggio e ucciderla. Rachel per\u00f2 morir\u00e0 cadendo dal tetto assieme a Nathan, che verr\u00e0 infilzato dalle grate. Qui, dopo che tutti verranno liberati dall'influenza malvagia di Rachel, Nathan scoprir\u00e0 di essere immortale (ma solo dopo essersi trovato nella tomba). Rachel apparir\u00e0 nell'ultimo episodio della terza stagione come \"anima inquieta\". Qui i ragazzi le faranno provare tutti i vizi, tra cui alcol e sesso, ma l'unica cosa che permette a Rachel di avere la pace \u00e8 uccidere Alisha.\nStagione due.\nLucy \u00e8 una vecchia conoscenza di Simon. Si sono infatti conosciuti nell'ospedale psichiatrico dove Simon era stato rinchiuso dopo aver appiccato l'incendio. Anche a lei la tempesta ha dato un potere: Lucy \u00e8 infatti una mutaforma che riesce a cambiare il proprio corpo in qualsiasi forma umana o animale. Il processo per\u00f2 \u00e8 dolorosissimo, durante il quale le luci lampeggiano e i suoi occhi diventano neri.\nLucy rivede Simon durante una terapia di reinserimento nel centro sociale. Si scopre inoltre che la ragazza \u00e8 sempre stata innamorata di lui e non vede di buon occhio i nuovi amici di Simon, anzi, li rende colpevoli del cambiamento di Simon e li accusa di averlo messo contro di lei.\nLucy cercher\u00e0 tramite il suo potere di riaverlo accusandolo di omicidio in modo da farlo tornare nella struttura psichiatrica, ma quando Simon le fa capire che non \u00e8 pi\u00f9 quella persona, Lucy scoraggiata deve arrendersi all'evidenza.\nIl \"fratello perduto\" di Nathan, frutto della relazione tra il padre di Nathan e una sua amante. Inizialmente geloso del rapporto migliore che Nathan ha con suo padre, poi lo prende in simpatia e iniziano a fare le cose tipiche che fanno i fratelli. Una sera escono con Lily, una barista di un pub visitato in precedenza da Nathan e Jamie, e decidono di andare in discoteca. Qui Jamie mette un \"regalino\" nella birra di Nathan e dei suoi amici: una pillola di ecstasy che rende l'effetto opposto del potere che ciascuno ha (Nathan perde l'immortalit\u00e0; Simon diventa irresistibilmente attraente; Curtis si proietta nel futuro; Alisha viene allontanata da tutti e Kelly non riesce a non dire ci\u00f2 che pensa). Mentre Jamie \u00e8 in una macchina e ha un rapporto sessuale con Lily, questa genera un'esplosione che uccide sia lei che Jamie (il suo potere prima dell'ecstasy era generare ghiaccio). Alla morte di Jamie, Nathan vedr\u00e0 il suo spirito capendo cos\u00ec di avere, oltre all'immortalit\u00e0, anche la facolt\u00e0 di interagire con le anime dei morti.\nUn'affascinante barista che lavora in un pub, anche lei ha un potere che la tempesta le ha dato: pu\u00f2 infatti generare ghiaccio. \nUna sera, dopo aver conosciuto Jamie, si apparta con lui in una macchina per avere un rapporto sessuale. Ma il \"regalino\" che Jamie le ha messo nella birra, ovvero una pillola di ecstasy, le inverte il potere dandole la capacit\u00e0 di generare fuoco. E accidentalmente Lily genera un'esplosione che uccide lei e Jamie nella macchina e per poco non uccide anche Nathan (che ha temporaneamente perso l'immortalit\u00e0) con i rottami del veicolo.\nVince \u00e8 il tatuatore di fiducia di Kelly. Quando quest'ultima va a farsi rifare un tatuaggio che si stava sbiadendo, porta anche Nathan e Simon. Qui Nathan inizia a criticare i lavori di Vince e quest'ultimo, per ripicca, tatua un cuore che manda verso il corpo di Nathan. Anche Vince ha un potere: quello di influenzare le persone tramite i soggetti dei suoi tatuaggi. Il che fa s\u00ec che Nathan si innamori alla follia di Simon. Dopo aver scoperto cosa c'era dietro quella passione, Kelly e i suoi amici tornano al negozio di tatuaggi di Vince. Qui Vince tatua un coltello al petto di Curtis, che si sente come se fosse pugnalato, mentre Simon si sente soffocare tramite un filo spinato tatuato sul suo collo. Alla fine, \u00e8 Alisha che scopre il suo punto debole: Vince \u00e8 infatti allergico alle arachidi e, in un attimo di distrazione, fa esplodere un pacchetto di noccioline in faccia al tatuatore. Una di esse finisce in bocca provocandogli una reazione allergica violentissima e di conseguenza liberando gli altri dai suoi tatuaggi.\nAttivista finito ai servizi sociali dopo aver commesso atti vandalici in una centrale a carbone, anche Ollie ha un potere ed \u00e8 quello del teletrasporto. Pu\u00f2 trasportarsi a distanze anche lunghe in un attimo. Ollie per\u00f2 ha vita breve: appare solamente nel quarto episodio, venendo ucciso all'istante da Tim, l'\"Uomo-Videogioco\". Ollie \u00e8 per\u00f2 un donatore d'organi, e il suo cuore verr\u00e0 usato per salvare la vita di Nikki, una ragazza della quale Curtis poi si innamora.\nTim \u00e8 un uomo che ha la facolt\u00e0 di vivere in prima persona dei videogames, dovuto al fatto che quando il temporale lo ha colpito, lui era immerso nel suo videogioco preferito, \"Hallucinations\" (ispirato alla saga di Grand Theft Auto). Nel suo mondo, \u00e8 il protagonista del gioco, si fa chiamare Jimmy Cisco e la sua ragazza e il suo boss Conti lo hanno tradito nel giorno delle sue nozze, quindi medita vendetta. Gira a bordo di una Ferrari Testarossa e ammazza gente per accumulare punti. Quando vede il gruppo di Misfits, \u00e8 convinto di vedere la banda di Conti e fa fuori uno di loro, ovvero Ollie. Successivamente rapisce Kelly, che egli vede come Roxxy la donna che aveva sposato e che lo ha tradito.\nSimon e gli altri riusciranno poi a liberare Kelly, complice anche l'aiuto di Nikki e del suo nuovo cuore avuto dal defunto Ollie e la presenza del Tizio col Cappuccio. Tim sparer\u00e0 al Tizio col Cappuccio, che si riveler\u00e0 essere un Simon venuto dal futuro per proteggere Alisha. Tim sparisce poi per andare nella prigione locale a liberare un altro criminale. Ritorner\u00e0 nella quinta stagione, ormai guarito, membro del Programma di Recupero.\nJessica coordina una maratona a favore della lotta contro il cancro dopo che sua madre era morta di tale malattia. Nathan vede per\u00f2 che la ragazza inizia a manifestare comportamenti e natura violenta che culmina col suo \"assassinio\" in un bagno. Successivamente, la ragazza inizia ad interessarsi a Simon. Nathan e gli altri sono preoccupati perch\u00e9 pensano che la ragazza possa ucciderlo, non sapendo per\u00f2 che il responsabile degli omicidi \u00e8 in realt\u00e0 il padre Dave, che ha un atteggiamento iperprotettivo nei confronti della figlia.\nUn aitante ragazzo biondo che Kelly conosce un giorno e di cui si innamora perdutamente, specie perch\u00e9 ha un'elevata carica sessuale, ma lo respinge dopo che il ragazzo diventa troppo rude e focoso al secondo incontro. Una sera, ad una festa in maschera, Bruno si presenta a Kelly mascherato da gorilla con l'intenzione di scusarsi, dicendole che non le farebbe mai del male. Ma la polizia per qualche strana ragione lo cerca e Bruno \u00e8 costretto a fuggire con Kelly sulle spalle. Non appena sono su un ponte, la polizia fa fuoco e colpisce Bruno. Kelly gli sfila la maschera da gorilla per farlo respirare, avendo un'inaspettata sorpresa: sotto la maschera da gorilla si nasconde infatti un gorilla vero. Bruno infatti era un gorilla che per\u00f2 aveva desiderato di essere un uomo, desiderio realizzato con la tempesta, cosa che Kelly scopre leggendogli il pensiero.\nIl padre vedovo di Jessica, ha un atteggiamento iperprotettivo nei confronti della figlia al punto da uccidere chiunque provi ad uscire con lei. Ha una forza sovrumana dovuta alla tempesta. La sua prossima vittima \u00e8 Simon e lo segue mentre \u00e8 con la figlia ad una festa in maschera. Purtroppo per lui, invece di Simon, uccider\u00e0 solo un ragazzo con un costume simile. Quando lo trover\u00e0, vedr\u00e0 che ha gi\u00e0 consumato l'atto sessuale con sua figlia facendole perdere la verginit\u00e0 e sta per ucciderlo venendo per\u00f2 fermato da Alisha che lo colpisce alla testa con un estintore.\nBrian conduceva una vita noiosa e demotivata da perfetto \"Signor Nessuno\", lavorando in un piccolo bar e venendo continuamente snobbato anche dalla ragazza che gli piaceva. Con la tempesta acquisisce il potere di manipolare il latte e i suoi derivati, divenendo presto una celebrit\u00e0. Grazie a lui, anche Nathan e i suoi amici si fanno avanti divenendo anch'essi famosi. Ma la cosa non va gi\u00f9 a Brian, che li vede come un ostacolo alla tanto agognata fama e decide di eliminarli uno per uno usando anche il suo potere di manipolare il lattosio nel corpo della gente (Nathan viene ridotto in stato vegetativo perch\u00e9 Brian aveva annodato della mozzarella nella sua corteccia cerebrale e Kelly viene fatta soffocare con del latte). Prova anche ad uccidere Curtis, ma non ci riesce in quanto quest'ultimo \u00e8 intollerante al lattosio. Cerca di pugnalarlo, ma invece pugnala Simon che, invisibile, si era frapposto tra Brian e Curtis. Simon in punto di morte chiede a Curtis di tornare indietro nel tempo a quando Brian aveva appena scoperto il suo potere. Curtis esegue e, tornato indietro nel tempo, si precipita con i suoi amici a casa di Brian assestandogli un sonoro gancio sulla faccia.\nDaisy appare nel sesto episodio, quando grazie a Brian le persone con poteri si fanno avanti e diventano famose. Il suo potere \u00e8 la taumaturgia e infatti viene vista come una santa per aver guarito varie persone. Questo fa s\u00ec che Brian si ingelosisca e la uccida paralizzandole gli arti con il lattosio e facendo s\u00ec che il suo corpo venga infilzato da una statuetta che le avevano dato come premio per i suoi miracoli. Tuttavia, torna in vita quando Curtis fa tornare indietro il tempo ma di lei non si sapr\u00e0 pi\u00f9 nulla.\nUn sacerdote che, grazie ai poteri acquistati da Seth, si \u00e8 autoproclamato l'incarnazione di Ges\u00f9. Inizialmente mosso da amore verso il prossimo, lascer\u00e0 poi che l'avidit\u00e0 muova i suoi fili chiedendo soldi per opere apparentemente di bene ma in realt\u00e0 per arricchirsi lui stesso. Viene fermato da Nathan e dai suoi amici quando questi, prendendo un armadietto pieno di soldi, fanno per portarlo via. Elliot allora usa la telecinesi per riavere il suo armadietto. I Misfits lo mollano ed Elliot muore per l'impatto con il pesante armadietto di metallo. \nLa ragazza di Nathan. Si innamora di lui e avr\u00e0 anche un figlio che chiameranno Nathan Jr.\nStagione tre.\nShaun \u00e8 l'assistente sociale che prende il posto di Tony e Sally nella seconda stagione. Odia in modo viscerale i Misfits, considerandoli dei poco di buono e farebbe di tutto per toglierseli dai piedi. L'occasione arriva quando, nella seconda stagione, Brian apre la porta alle persone dotate di superpoteri. Shaun capisce che \u00e8 l'occasione che aspettava e, prima di lasciare il Paese, vende i diritti dei ragazzi rendendoli famosi. \nQuando Curtis riporta indietro il tempo per\u00f2 Shaun \u00e8 ancora in Inghilterra e si deve ancora occupare suo malgrado dei Misfits. \nVerr\u00e0 ucciso da Kelly che ha assunto la personalit\u00e0 di Jen, una paziente in coma che ha usato Kelly come corpo ospite.\nUn ebreo che acquisisce da Seth il potere di manipolare il tempo per tornare indietro nel 1944 ed uccidere Adolf Hitler. Tuttavia, l'attentato fallisce ed \u00e8 Hisch a morire per mano del F\u00fchrer, che scopre una cosa curiosa: Hisch ha infatti un telefono cellulare e Hitler, dopo averlo ucciso, lo prende e lo fa analizzare ai suoi scienziati, facendo s\u00ec che i Nazisti vincano la Seconda Guerra Mondiale grazie alla loro tecnologia e controllino anche il Regno Unito. Chi riporter\u00e0 le cose alla normalit\u00e0 sar\u00e0 Kelly che, tornando indietro nel tempo, assesta una poderosa testata a Hitler, prendendolo a calci e rubandogli cos\u00ec il cellulare di Hisch."}
{"id": "3779443", "revid": "729019", "url": "https://it.wikipedia.org/wiki?curid=3779443", "title": "Isola Zub", "text": "L'isola Zub (in russo \u041e\u0441\u0442\u0440\u043e\u0432 \u0417\u0443\u0431, \"ostrov Zub\"), che in italiano significa isola dente, \u00e8 un'isoletta russa che fa parte dell'arcipelago della Terra di Francesco Giuseppe, nell'Oceano Artico. Amministrativamente fa parte dell'oblast' di Arcangelo.\nL'isola \u00e8 stata cos\u00ec chiamata per la sua caratteristica forma.\nGeografia.\nL'isola Zub si trova nella parte centro-meridionale dell'arcipelago, \u00e8 a soli 50 metri da capo Beresford, la punta ovest dell'isola di Bliss, e a 400\u00a0m di distanza dalla parte meridionale dell'isola di Pritchet. Ha una forma allungata che misura circa 400\u00a0m e una piccola baia sulla punta sud-est."}
{"id": "3779444", "revid": "767487", "url": "https://it.wikipedia.org/wiki?curid=3779444", "title": "Imre Komora", "text": ""}
{"id": "3779446", "revid": "309289", "url": "https://it.wikipedia.org/wiki?curid=3779446", "title": "Isola di Pritchett", "text": ""}
{"id": "3779447", "revid": "1305772", "url": "https://it.wikipedia.org/wiki?curid=3779447", "title": "Battaglia della baia di Vyborg", "text": ""}
{"id": "3779449", "revid": "599013", "url": "https://it.wikipedia.org/wiki?curid=3779449", "title": "Mart\u00edn Romagnoli", "text": "Carriera.\nHa iniziato la sua carriera calcistica nel 1994 in seconda divisione con l'All Boys, dove trascorse quattro stagioni. Nel 1998 si trasferisce in Spagna per giocare una stagione con il Badajoz.\nNel 1999 torna in Argentina per giocare con il Club Atl\u00e9tico Col\u00f3n, dove ha giocato fino al 2006. Nel club ha fatto 179 presenze.\nNel 2006 si trasferisce a Quilmes, ma dopo un torneo di Apertura disastroso, in cui il club \u00e8 retrocesso con soli 9 punti in 19 partite ha lasciato la squadra per unirsi al Racing Avellaneda.\nNel , viene acquistato dal Club Deportivo Toluca.\nNel 2012, passa in prestito all'UNAM."}
{"id": "3779455", "revid": "92723", "url": "https://it.wikipedia.org/wiki?curid=3779455", "title": "Diocesi di Gaoua", "text": "La diocesi di Gaoua (in latino: \"Dioecesis Gauana\") \u00e8 una sede della Chiesa cattolica in Burkina Faso suffraganea dell'arcidiocesi di Bobo-Dioulasso. Nel 2019 contava 26.367 battezzati su 455.035 abitanti. \u00c8 retta dal vescovo Modeste Kambou.\nTerritorio.\nLa diocesi comprende le estreme province meridionali del Burkina Faso, ossia Noumbiel e Poni.\nSede vescovile \u00e8 la citt\u00e0 di Gaoua, dove si trova la cattedrale del Sacro Cuore.\nIl territorio \u00e8 suddiviso in 7 parrocchie.\nStoria.\nLa diocesi \u00e8 stata eretta il 30 novembre 2011 con la bolla \"Cum petitum\" di papa Benedetto XVI, ricavandone il territorio dalla diocesi di Di\u00e9bougou.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nLa diocesi nel 2019 su una popolazione di 455.035 persone contava 26.367 battezzati, corrispondenti al 5,8% del totale."}
{"id": "3779457", "revid": "1498232", "url": "https://it.wikipedia.org/wiki?curid=3779457", "title": "Canon EOS 600D", "text": "La Canon EOS 600D \u00e8 una fotocamera reflex digitale (DSLR) da 18 megapixel prodotta da Canon, annunciata il 7 febbraio 2011. Ha sostituito la 550D. \u00c8 nota come EOS Kiss X5 nel mercato giapponese e EOS Rebel T3i negli USA e in Canada.\nLe caratteristiche tecniche della macchina sono identiche a quelle del precedente modello Canon EOS 550D. Le uniche differenze sono l'introduzione dello schermo LCD orientabile e la sincronizzazione wireless con il flash."}
{"id": "3779458", "revid": "1980365", "url": "https://it.wikipedia.org/wiki?curid=3779458", "title": "Charles-Fran\u00e7ois Delacroix", "text": "Biografia.\nCharles-Fran\u00e7ois Delacroix de Contaut, nato a Givry-en-Argonne il 15 aprile 1741, morto a Bordeaux, il 26 ottobre 1805, \u00e8 stato avvocato, uomo politico e un diplomatico francese.\nDelacroix fu segretario di Turgot, poi avvocato. Eletto deputato della Marna alla Convention il 3 settembre 1792, si pronuncia per la condanna a morte di Luigi XVI al suo Processo. Eletto al Consiglio degli Anziani sotto il Direttorio, \u00e8 nominato Ministro degli esteri il 5 novembre 1795. Viene sostituito da Talleyrand il 16 luglio 1797. \u00c8 poi inviato come ambasciatore nella Repubblica Batava fino al 1798.\nNel 1800, schierato con Bonaparte, diventa Prefetto del Dipartimento delle Bocche del Rodano poi del dipartimento della Gironda (1803-1805).\n\u00c8 padre di Charles-Henri Delacroix (1779-1845), generale dell'Impero, e del pittore Eug\u00e8ne Delacroix (1798-1863). Secondo alcuni storici, come Jean Orieux, Eug\u00e8ne Delacroix avrebbe avuto come padre biologico Talleyrand; uno dei principali argomenti a sostegno di questa tesi era che Charles-Fran\u00e7ois Delacroix era affetto da un'escrescenza che gli impediva di procreare e con i mezzi dell'epoca non poteva essere curato efficacemente."}
{"id": "3779462", "revid": "599013", "url": "https://it.wikipedia.org/wiki?curid=3779462", "title": "Fioravanti Marullo", "text": "Caratteristiche tecniche.\nGiocava come terzino.\nCarriera.\nClub.\nCresciuto nel settore giovanile dell'Hurac\u00e1n, Marullo fu promosso in prima squadra nel 1930. Gioc\u00f2 8 gare tra il 1930 e il 1932, vincendo, peraltro, la Copa Competencia con la formazione di categoria \"Segunda Divisi\u00f3n\". Lasciato l'Hurac\u00e1n, avendo trovato poco spazio, pass\u00f2 al Ferro Carril Oeste: l\u00ec gioc\u00f2 27 gare di massima serie, divenendo titolare. Fu poi ceduto al River Plate: in due stagioni raccolse una sola presenza."}
{"id": "3779469", "revid": "599013", "url": "https://it.wikipedia.org/wiki?curid=3779469", "title": "Art\u00ebm Enin", "text": ""}
{"id": "3779470", "revid": "110157", "url": "https://it.wikipedia.org/wiki?curid=3779470", "title": "Jewels of Thought", "text": "Jewels of Thought \u00e8 un album discografico del sassofonista jazz statunitense Pharoah Sanders, pubblicato dalla Impulse! Records nel 1969.\nIl disco \u00e8 stato ristampato in formato CD nel 1998. In quest'occasione il brano originariamente diviso in due parti \"Sun In Aquarius\", \u00e8 stato unito insieme a formare un'unica traccia della durata di 27 minuti."}
{"id": "3779471", "revid": "125121905", "url": "https://it.wikipedia.org/wiki?curid=3779471", "title": "Sigrid", "text": "Origine e diffusione.\nDeriva dal nome norreno \"Sigr\u00ed\u00f0r\", composto dagli elementi \"sigr\", \"vittoria\", e \"fr\u00ed\u00f0r\", \"bello\", \"chiaro\". Il primo dei due elementi \u00e8 presente anche in molti altri nomi, quali Signy, Sigfrido, Sigismondo, Sigrun e Sigurd, mentre il secondo si ritrova anche in Astrid, Ingrid e Gu\u00f0r\u00ed\u00f0r.\nIl nome \u00e8 molto simile, soprattutto la variante norvegese Sigfrid, al nome Sigfrido. Tuttavia, l'etimologia e il significato sono differenti, pertanto non vanno confusi.\nOnomastico.\nL'onomastico viene festeggiato l'8 agosto, in memoria di santa Sigrada, vedova, religiosa e madre dei santi Leodegario di Autun e Guerino."}
{"id": "3779474", "revid": "1442080", "url": "https://it.wikipedia.org/wiki?curid=3779474", "title": "Copa Colsanitas 2000 - Singolare", "text": "Il singolare del torneo di tennis Copa Colsanitas 2000, facente parte del WTA Tour 2000, ha avuto come vincitrice Patricia Wartusch che ha battuto in finale Tathiana Garbin 4-6, 6-1, 6-4."}
{"id": "3779475", "revid": "119486280", "url": "https://it.wikipedia.org/wiki?curid=3779475", "title": "Sar\u00f2 sempre tuo padre", "text": "Sar\u00f2 sempre tuo padre \u00e8 una miniserie televisiva italiana in due puntate diretta da Lodovico Gasparini, andata in onda su Rai 1 il 29 e 30 novembre 2011. Gli interpreti principali sono Beppe Fiorello, Ana Caterina Morariu, il piccolo Dario Florica.\nTrama.\nIl film narra la storia di Antonio Rubino che \u00e8 un venditore di auto ed \u00e8 sposato con Diana. I due hanno un figlio di sette anni, Andrea, e sembrano essere felici, almeno fino al giorno dell'anniversario del loro matrimonio quando l'uomo scopre una sconcertante verit\u00e0. La moglie non \u00e8 pi\u00f9 innamorata di lui e a nulla servono i suoi tentativi di riconquistarla. La separazione \u00e8 l'unica soluzione ai problemi. Da una parte c'\u00e8 Diana che tenta di riappropriarsi della sua indipendenza e della sua mancata autostima, dall'altra Antonio che deve confrontarsi con la dura realt\u00e0 di uomo lasciato. Si appresta cos\u00ec a cercare una nuova casa, risparmiare per pagare gli alimenti e superare il brutto momento a denti stretti. Ormai la sua famiglia non \u00e8 pi\u00f9 il luogo tranquillo in cui ha vissuto finora. Il tempo passa, e, mentre Diana riesce a condurre una vita tranquilla, Antonio cade nel baratro: sente che la sua vita \u00e8 un fallimento e il poco tempo che ha per vedere il figlio non gli basta per esercitare il suo ruolo di padre. La solitudine e i suoi dubbi sul ruolo di padre e marito lo gettano nella disperazione pi\u00f9 totale. Tanto pi\u00f9 che un bel giorno, dopo i suoi continui problemi sul lavoro, viene licenziato dalla concessionaria. Si ritrova cos\u00ec a 40 anni senza famiglia e senza occupazione. Cominciano i ritardi negli appuntamenti, le dimenticanze nei confronti del figlio, tutti segnali che agli occhi di Diana sono le solite mancanze di uomo poco responsabile. Nonostante il parere contrario di suo padre, che ha sempre voluto bene ad Antonio, la donna si convince che l'intervento di avvocati e ordinanze dei tribunali \u00e8 inevitabile. Stanco e psicologicamente distrutto, Antonio non ha neanche un posto per dormire. L'unico rifugio, per ora, \u00e8 quello offerto dalla mensa della Caritas. Antonio continua ad affondare ancora di pi\u00f9. L'avvocato della moglie diventa il suo nemico numero uno e la difficolt\u00e0 di trovare un lavoro \u00e8 sempre pi\u00f9 pesante. Il suo ruolo di pap\u00e0 \u00e8 messo ogni giorno che passa in discussione, tanto pi\u00f9 che per il compleanno degli otto anni di Andrea non si presenta alla festa perch\u00e9 non ha potuto comprargli il regalo che il figlio ha chiesto. Ma proprio nel momento di maggior sconforto Antonio incontra un piccolo gruppo di nuovi amici che vivono la stessa condizione di padri separati e senza lavoro. Grazie al loro sostegno e all'aiuto di una assistente sociale riuscir\u00e0 a riconquistare una nuova linfa vitale, trovare un lavoro e diventare il pap\u00e0 che ha sempre sognato di essere. Diana incontrer\u00e0 il suo ex marito nella sua nuova occupazione, ovvero sempre venditore ma al supermercato, e rivedr\u00e0 in lui l'Antonio di cui si era innamorata anni prima. Prima che possa rendersi conto di essere stata influenzata negativamente dalle sue amiche e dal suo avvocato, questi esporr\u00e0 una diffida ad Antonio, che gli impedisce di vedere per sempre suo figlio. Allora Antonio, dopo l'iniziale disperazione, decide di fare ci\u00f2 che sa fare meglio ovvero \"vendere\" s\u00e9 stesso: con alcuni amici che hanno avuto la stessa sorte, organizza una manifestazione che far\u00e0 capire a Diana quanto sia stato sbagliato il suo gesto. La donna decide di permettere cos\u00ec ad Antonio di continuare a vedere suo figlio."}
{"id": "3779476", "revid": "1442080", "url": "https://it.wikipedia.org/wiki?curid=3779476", "title": "Faber Grand Prix 2000 - Singolare", "text": "Il singolare del torneo di tennis Faber Grand Prix 2000, facente parte del WTA Tour 2000, ha avuto come vincitrice Serena Williams che ha battuto in finale Denisa Chl\u00e1dkov\u00e1 6-1, 6-1."}
{"id": "3779477", "revid": "287204", "url": "https://it.wikipedia.org/wiki?curid=3779477", "title": "Flotta in potenza", "text": "Nell'ambito della guerra navale, la dottrina della flotta in potenza o flotta in esistenza (meglio nota con l'espressione inglese fleet in being) \u00e8 una particolare strategia militare in base alla quale una flotta non si impegna direttamente in scontri con il nemico, ma esercita una influenza indiretta sugli eventi bellici rimanendo in porto e mantenendo cos\u00ec una minaccia \"potenziale\" e permanente nei confronti dell'avversario.\nConcettualmente la \"fleet in being\" si contrappone alla dottrina del \"comando del mare\" o \"Command of the sea\", che invece prevede l'impiego diretto delle proprie forze navali per annientare le unit\u00e0 nemiche ed assumere cos\u00ec il controllo delle rotte navali.\nUso del termine.\nIl primo ad usare l'espressione \"fleet in being\" e a definirne il concetto fu Arthur Herbert, I conte di Torrington, comandante nel 1690 delle forze della Royal Navy britannica dislocate nel canale de La Manica ed impegnate nella guerra della Grande Alleanza: trovatosi a doversi confrontare con una flotta francese pi\u00f9 numerosa, Lord Torrington propose di evitare uno scontro diretto con il nemico se non in circostanze assolutamente favorevoli, in attesa di un rafforzamento della flotta britannica; bench\u00e9 ferme in porto, le navi britanniche rappresentavano una minaccia potenziale per la flotta francese, obbligandola a mantenere il grosso delle sue forze nell'area a guardia degli approdi nemici ed impedendole cos\u00ec di assumere l'iniziativa in zone diverse. Mahan fornisce un'interpretazione della \"fleet in being\" legata alla similitudine con l'azione sul fianco delle forze terrestri, cio\u00e8 di un incremento dell'efficienza bellica di una piccola forza a causa della sua posizione fisica nei confronti del grosso del nemico. Resta tuttavia il fatto che Mahan nello stesso capitolo indica che, secondo il suo parere, il valore della flotta in potenza \u00e8 fortemente sovrastimato.\nNel 1898 Rudyard Kipling pubblic\u00f2 una serie di articoli sulla Channel Fleet britannica sotto il titolo \"A Fleet in Being\", anche se non utilizz\u00f2 l'espressione nel senso datole dal Lord Torrington.\nConcetto.\nLa dottrina della \"fleet in being\" ha come presupposto il fatto che all'interno di un porto una flotta si trova relativamente al sicuro dalle azioni del nemico, protetta dall'artiglieria costiera e dagli sbarramenti di mine navali; il fatto per\u00f2 che le navi si trovino in porto non significa che siano inattive o neutralizzate, visto che esse in ogni momento potrebbero lasciare gli ormeggi ed impegnarsi in combattimento. Una flotta che applichi la \"fleet in being\" lascer\u00e0 quindi le sue unit\u00e0 principali ferme agli ormeggi, obbligando l'avversario a mantenere il grosso delle sue forze a sorveglianza dei porti nemici (per contrastare tempestivamente qualsiasi improvvisa uscita in mare del rivale) senza poterle distaccare per operazioni su altri teatri.\nGeneralmente la dottrina della \"fleet in being\" \u00e8 adottata da una flotta meno numerosa quando si trova a confronto di un avversario pi\u00f9 numeroso: in questo caso le unit\u00e0 principali della flotta meno numerosa verranno impiegate di rado, mentre pi\u00f9 intenso sar\u00e0 l'uso di unit\u00e0 leggere e sommergibili, inviati a forzare il blocco dell'avversario ed a logorarne progressivamente le forze con azioni su piccola scala, onde tentare di ridurre il divario numerico senza rischiare il grosso delle proprie navi; le unit\u00e0 di prima linea come corazzate ed incrociatori da battaglia saranno impiegate dalla flotta meno numerosa solo quando sia possibile ottenere condizioni di forte vantaggio contingente, ad esempio tendendo agguati contro distaccamenti isolati dell'avversario impegnati nelle operazioni di blocco navale. Il concetto di \"fleet in being\" risponde anche ad esigenze pi\u00f9 propriamente \"politiche\": evitando i rischi di una battaglia decisiva da combattere in condizioni di svantaggio, una flotta meno numerosa (o che comunque non \u00e8 in grado di ripianare in tempi brevi eventuali perdite di navi) potr\u00e0 mantenere intatto il suo potenziale bellico per tutta la durata del conflitto, esercitando poi un peso relativo nel corso delle trattative di pace finali.\nA partire dalla seconda guerra mondiale l'azione delle forze aeree si \u00e8 progressivamente affermata nell'ambito delle operazioni navali militari, fino a diventarne una componente inscindibile. Ci\u00f2 fece venire meno il presupposto fondamentale su cui si basa il concetto di \"fleet in being\": tramite l'azione di velivoli imbarcati su portaerei divenne possibile portare attacchi direttamente contro i porti avversari, dove le navi ferme all'ancora rappresentavano obiettivi facili, come dimostrarono i casi di Taranto e di Pearl Harbor.\nEsempi storici.\nSebbene esempi di adozione della dottrina possano essere rintracciati anche prima, i casi pi\u00f9 esemplari della sua applicazione si verificarono nel corso delle due guerre mondiali.\nDurante la prima guerra mondiale le marine degli Imperi Centrali si trovarono in condizioni di forte svantaggio numerico contro le flotte congiunte degli Stati Alleati: sia la Kaiserliche Marine tedesca che la k.u.k. Kriegsmarine austro-ungarica che la Osmanl\u0131 Donanmas\u0131 ottomana adottarono quindi la strategia della \"fleet in being\", cercando di evitare per quanto possibile lo scontro diretto contro le flotte avversarie, ed affidandosi preminentemente all'azione dei sommergibili o a rapide incursioni di distaccamenti di incrociatori e cacciatorpediniere contro distaccamenti isolati dell'avversario; entrambi i governi puntavano ad ottenere la vittoria prevalentemente tramite l'azione delle forze terrestri, ed in tal senso un eventuale disastro navale dato dal confronto con flotte nemiche pi\u00f9 numerose avrebbe portato gravi danni al morale in patria, oltre che alla capacit\u00e0 negoziale durante le trattative di pace finali.\nSempre durante il primo conflitto mondiale la dottrina della \"fleet in being\" fu rigorosamente seguita dalla Flotta del Baltico russa: contrapposta alla pi\u00f9 numerosa flotta tedesca ed impossibilitata ad essere rinforzata dalle altre marine Alleate a causa del controllo della Germania sugli stretti dello Skagerrak e del Kattegat, la flotta russa si chiuse a difesa dei golfi di Riga e di Finlandia tramite ampi sbarramenti di mine, lanciando solo occasionali sortite con i propri incrociatori per bombardare i porti dell'avversario.\nDurante la seconda guerra mondiale fu la Regia Marina italiana a seguire prevalentemente la dottrina della \"fleet in being\": in questo caso la decisione nasceva dal fatto che i cantieri navali nazionali non erano in grado di ripianare eventuali perdite di navi principali come corazzate ed incrociatori, che quindi dovevano essere gestiti con parsimonia e senza correre rischi non calcolati; le unit\u00e0 maggiori italiane furono impegnate in un numero relativamente basso di scontri, dando preferenza all'impiego di sommergibili ed unit\u00e0 leggere. Sempre nel corso del secondo conflitto mondiale una funzione di \"fleet in being\" fu esercitata anche dalla corazzata tedesca \"Tirpitz\": fin dalla sua entrata in servizio la nave fu dislocata nella relativa sicurezza dei fiordi della Norvegia, intraprendendo rare uscite in mare ma obbligando i britannici a trattenere in zona un considerevole numero di unit\u00e0 pesanti con cui eventualmente contrastarla."}
{"id": "3779479", "revid": "1305772", "url": "https://it.wikipedia.org/wiki?curid=3779479", "title": "Nicholas Nagy-Talavera", "text": " \nBiografia.\nNacque in una benestante famiglia di origine ebraico-sefardita e pass\u00f2 gli anni dell'infanzia a Oradea, sul confine tra Romania e Ungheria. Nel 1944 venne arrestato dalle autorit\u00e0 ungheresi e consegnato ai tedeschi che lo deportarono nel campo di concentramento di Auschwitz, dove incontr\u00f2 il famigerato dottor Josef Mengele. Sopravvissuto ad Auschwitz, nel 1945 torn\u00f2 a Budapest e scopr\u00ec che tutti i suoi familiari erano scampati alla deportazione, grazie all'aiuto di amici cristiani.\nNel 1948 si iscrisse all'Universit\u00e0 di Vienna. A causa della sua attivit\u00e0 di dissidente antisovietico fu seguito dallo SMERSH, il servizio di contro-spionaggio dell'Armata Rossa. Arrestato e condannato per spionaggio a 25 anni di lavori forzati, pass\u00f2 7 anni nei gulag sovietici. Venne rilasciato nel 1955, e nel 1956 partecip\u00f2 alla Rivoluzione Ungherese. Quando questa venne repressa nel sangue, Nagy-Talavera si rifugi\u00f2 a Vienna, prima di dirigersi negli USA. \nStabilitosi in America, ne acquis\u00ec la cittadinanza e insegn\u00f2 Storia dell'Europa dell'Est e della Russia dal 1967 al 1991 presso la California State University di Chico. Fu autore, tra gli altri, di articoli e libri su Nicolae Iorga e la Guardia di Ferro di Corneliu Zelea Codreanu (che da piccolo incontr\u00f2, rimanendone fortemente colpito)."}
{"id": "3779481", "revid": "1442080", "url": "https://it.wikipedia.org/wiki?curid=3779481", "title": "Brasil Open 2000 - Singolare", "text": "Il singolare del torneo di tennis Brasil Open 2000, facente parte del WTA Tour 2000, ha avuto come vincitrice Rita Kuti Kis che ha battuto in finale Paola Su\u00e1rez 4-6, 6-4, 7-5."}
{"id": "3779489", "revid": "1442080", "url": "https://it.wikipedia.org/wiki?curid=3779489", "title": "IGA U.S. Indoor Championships 2000 - Singolare", "text": "Il singolare del torneo di tennis IGA U.S. Indoor Championships 2000, facente parte del WTA Tour 2000, ha avuto come vincitrice Monica Seles che ha battuto in finale Nathalie Dechy 6-1, 7-6(3)."}
{"id": "3779493", "revid": "767487", "url": "https://it.wikipedia.org/wiki?curid=3779493", "title": "Le dee dell'amore", "text": "Le dee dell'amore (\"The Love Goddesses\") \u00e8 un film del 1965 diretto da Saul J. Turell.\nTrama.\nIl documentario usa filmati di repertorio di film famosi per ricostruire la storia dell'erotismo e dei sex-symbols che hanno contribuito a creare l'immaginario del cinema come un Olimpo dei nostri giorni.\nI primi film, girati all'epoca del cinema muto, mostrano le nuove dive che crearono il mito della \"vamp\": prima tra tutte la tenebrosa Theda Bara (il cui nome, completamente inventato, era l'anagramma di \"Arab Death\", ovvero \"morte araba),\" o l'australiana Annette Kellerman, una nuotatrice cui si deve l'invenzione del nuoto sincronizzato, che fu una delle prime a esibirsi sullo schermo completamente nuda e che scandalizz\u00f2 la societ\u00e0 dell'epoca presentandosi, al momento delle sue sfide sportive, con un costume da bagno che lasciava nude braccia e gambe. Un'altra che non aveva problemi nell'esibire la sua femminilit\u00e0, era Clara Bow, vero prototipo della \"maschietta\" o \"flapper\", apparsa pure lei sullo schermo senza vestiti, immersa in una vasca ripiena d'acqua.\nTra i primi che crearono il divismo, David Wark Griffith, che immortal\u00f2 le bellezze di Lillian Gish e Mae Marsh esaltandone il fascino.\nCecil B. DeMille era un maestro nello spandere erotismo a piene mani: il suo Sessue Hayakawa, torbido e affascinante, che ne \"I prevaricatori\" marchiava a fuoco la donna dei suoi desideri per segnarne il possesso, aggirava il tab\u00f9 interrazziale proponendo in maniera negativa l'amante nipponico, ma altres\u00ec, lo rendeva molto pi\u00f9 intrigante di qualsiasi marito bianco, sportivo e americano.\nGli anni venti furono segnati dall'erotismo di Rodolfo Valentino, meteora dello schermo, ma che ancora al giorno d'oggi, scatena le fantasie o, perlomeno, la curiosit\u00e0 di ammiratori e ammiratrici.\nNegli anni trenta, uno dei nudi pi\u00f9 famosi fu quello di Hedy Lamarr, con una fuga senza vestiti in mezzo alla natura. Mae West, da parte sua, con un'ironia piena di doppi sensi, salv\u00f2 la Paramount dal chiudere i battenti, facendo incassare alla compagnia, con i suoi film, qualche milione che permise alla casa di produzione di tirare avanti evitando il fallimento.\nAlcune dee - come la tedesca Marlene Dietrich, la polacca Pola Negri, la francese Claudette Colbert - giunsero alla conquista di Hollywood dall'Europa. Da bambine, come Claudette; da stelle emergenti, come Marlene; da dive, come Pola. Pola Negri, ninfa egeria nei suoi anni tedeschi di Ernst Lubitsch, in \"Donna di mondo\" impersonava una contessa europea che, fumando in pubblico e truccata vistosamente, si scontrava (siamo nel 1925) con la piccola morale di una citt\u00e0 della provincia americana. Graziosa e maliziosa, Claudette Colbert si atteggiava a femme fatale facendo il bagno nel latte d'asina come la leggenda vuole facesse \"Cleopatra\". Il viennese Josef von Sternberg, pigmalione riconosciuto di Marlene Dietrich, metteva in scena in \"Venere bionda\" la sua personale Galatea prussiana in una danza pseudo africana scandita dai tamburi, facendola emergere, bionda e bellissima, da uno scimmione la cui pellicciona, fino a quel momento, ne aveva ricoperto le grazie.\nVi appaiono scene tratte dai seguenti film:\nProduzione.\nIl film fu prodotto dalla Paramount Pictures e dalla Walter Reade.\nDistribuzione.\nDistribuito dalla Walter Reade-Sterling, il film usc\u00ec nelle sale cinematografiche degli Stati Uniti il 3 marzo 1965."}
{"id": "3779496", "revid": "599013", "url": "https://it.wikipedia.org/wiki?curid=3779496", "title": "Politiche orientate al problema", "text": "Le politiche orientate al problema applicata alla criminologia sono un approccio teorico per il quale gli elementi di sicurezza urbana, economica o politica, sono soggetti ad analisi e controllo nelle speranza che quanto appreso sia d'aiuto per implementare nuove ed efficaci strategie di fronteggiamento di ciascun problema o fenomeno criminale.\nTale approccio si focalizza sulle risposte che possono prevenire dall'insorgere di un problema, che non dipendono necessariamente dal ricorso alla giustizia penale e che toccano altre istituzioni, la comunit\u00e0 civile e il terzo settore quando il loro coinvolgimento pu\u00f2 contribuire significativamente alla riduzione del problema. Le politiche orientate al problema cercano di implementare nuove strategie, valutandone rigorosamente l'efficacia e, di conseguenza, pubblicando i risultati in modo che ne possano beneficiare altre istituzioni e che possano servire a costruire un corpo di conoscenze ai fini della professionalizzazione delle forze dell'ordine e di sicurezza.\nStoria.\nAlla fine degli anni settanta, accademici, periti forensi e politici iniziarono ad interessarsi sul modo di migliorare l'efficacia sulla sicurezza. I ricercatori, in particolare, durante tale periodo di analisi, evidenziarono i limiti del controllo casuale, della dinamica delle risposte e della prassi sulle indagini che erano state assunte a modello per molti anni. I risultati dell'analisi indussero i ricercatori a porre le basi per le nuove politiche orientate al problema. Si pot\u00e9, tra l'altro, esporre una serie di considerazioni:\nI primi esperimenti sulle politiche orientate al problema furono realizzati nel Wisconsin, a Londra, nella contea di Baltimora e nel Maryland nei primi anni ottanta. Il primo rapporto fu pubblicato sul \"Newport News\", rivista del \"Virginia Police Department by the Police Executive Research Forum\". Fino ad allora, molte istituzioni di controllo sociale nei paesi anglosassoni hanno continuato a svolgere esperimenti su un'ampia gamma di problemi criminali.\nCos\u00ec come le politiche orientate al problema si sono evolute nei successivi decenni, tanto i ricercatori e i praticanti si sono concentrati sulla valutazione dei problemi, sull'importanza dell'analisi, sullo sviluppo di risposte pragmatiche e sulla necessit\u00e0 di affrontare strategicamente altre risorse sociali quali, ad es., la cittadinanza, i dipartimenti urbani, le istituzioni governative, la finanza locale e le organizzazioni del terzo settore.\nPrincipi fondamentali.\nLe politiche orientate al problema si caratterizzano per una serie di elementi chiave:\nIl concetto di politiche orientate al problema pu\u00f2 essere illustrato meglio tramite il seguente esempio. Si supponga che la polizia risponde quotidianamente a centinaia di chiamate urgenti su vari problemi quali le tossicodipendenze o il vandalismo in un'area pubblica. L'approccio comune per un agente \u00e8 di procedere all'identificazione del trasgressore e di porlo agli arresti in modo tale da impedirgli di reiterare l'atto criminale nel lungo e nel breve termine. Se, invece, la polizia fosse a conoscenza di politiche orientate al problema, si potrebbero ponderare le condizioni che sono alla base di quei problemi (tossicodipendenza e vandalismo). Ci\u00f2 implica la rilevazione di informazioni addizionali magari somministrando dei questionari alla popolazione residente, analizzando la frequenza con la quale si manifestano i reati, determinare da quali zone provengono i trasgressori e le proprie motivazioni e, non da ultimo, esaminare le caratteristiche strutturali della scena del crimine al fine di rilevare importanti evidenze di supporto. I risultati di tutte queste analisi possono servire ad orientare le risposte politiche verso interventi sulle radici del problema. Mentre il rinforzo potrebbe essere una componente della risposta, non \u00e8 sempre l'unica soluzione ideale in quanto l'analisi potrebbe rivelare la necessit\u00e0 di coinvolgere anche altri attori (popolazione residente, pubblica amministrazione, agenti di polizia, etc.).\nLa politica orientata ai problemi pu\u00f2 essere applicata a vari livelli di problemi sociali e a vari livelli di organizzazione politica. Pu\u00f2 essere applicata ai problemi di natura sociale, che coinvolgono i pi\u00f9 alti livelli di responsabilit\u00e0 politica, civile od economica. Pu\u00f2 essere applicata a livelli intermedi come, ad es., al vicinato e alla polizia municipale, coinvolgendo anche risorse di provenienza diversa. Pu\u00f2 essere applicata a diversi livelli topici come, ad es., a una scuola, a un quartiere o ad una regione intera.\nMetodologia.\nIl pi\u00f9 diffuso metodo orientato ai problemi \u00e8 il \"SARA model\" (Scanning, Analysis, Response and Assessment) che implica i seguenti elementi:"}
{"id": "3779497", "revid": "1442080", "url": "https://it.wikipedia.org/wiki?curid=3779497", "title": "State Farm Women's Tennis Classic 2000 - Singolare", "text": "Il doppio dello State Farm Women's Tennis Classic 2000 \u00e8 stato un torneo di tennis facente parte del WTA Tour 2000.\nMartina Hingis e Lindsay Davenport non hanno disputato la finale per pioggia."}
{"id": "3779498", "revid": "1305772", "url": "https://it.wikipedia.org/wiki?curid=3779498", "title": "Santa Maria Immacolata di Lourdes a Boccea", "text": ""}
{"id": "3779499", "revid": "1305772", "url": "https://it.wikipedia.org/wiki?curid=3779499", "title": "Santa Maria Liberatrice a Monte Testaccio", "text": ""}
{"id": "3779502", "revid": "1305772", "url": "https://it.wikipedia.org/wiki?curid=3779502", "title": "Santa Maria Madre del Redentore a Tor Bella Monaca", "text": ""}
{"id": "3779503", "revid": "1305772", "url": "https://it.wikipedia.org/wiki?curid=3779503", "title": "Santa Maria Madre della Provvidenza a Monte Verde", "text": ""}
{"id": "3779504", "revid": "1305772", "url": "https://it.wikipedia.org/wiki?curid=3779504", "title": "Santa Maria Odigitria dei Siciliani", "text": ""}
{"id": "3779505", "revid": "85405", "url": "https://it.wikipedia.org/wiki?curid=3779505", "title": "Sergei Nilus", "text": ""}
{"id": "3779506", "revid": "1305772", "url": "https://it.wikipedia.org/wiki?curid=3779506", "title": "Santa Maria ad Martyres", "text": ""}
{"id": "3779507", "revid": "1494169", "url": "https://it.wikipedia.org/wiki?curid=3779507", "title": "Santa Maria del Campo", "text": "Spagna"}
{"id": "3779509", "revid": "1442080", "url": "https://it.wikipedia.org/wiki?curid=3779509", "title": "Estoril Open 2000 - Singolare femminile", "text": "Il singolare femminile del torneo di tennis Estoril Open 2000, facente parte del WTA Tour 2000, ha avuto come vincitrice Anke Huber che ha battuto in finale Nathalie Dechy 6-2, 1-6, 7-5."}
{"id": "3779510", "revid": "228587", "url": "https://it.wikipedia.org/wiki?curid=3779510", "title": "Santa Maria del Soccorso", "text": ""}
{"id": "3779511", "revid": "1305772", "url": "https://it.wikipedia.org/wiki?curid=3779511", "title": "Santa Maria della Mercede e Sant'Adriano a Villa Albani", "text": ""}
{"id": "3779512", "revid": "1305772", "url": "https://it.wikipedia.org/wiki?curid=3779512", "title": "Santa Maria della Salute a Primavalle", "text": ""}
{"id": "3779513", "revid": "1305772", "url": "https://it.wikipedia.org/wiki?curid=3779513", "title": "Santa Maria della Speranza", "text": ""}
{"id": "3779514", "revid": "1442080", "url": "https://it.wikipedia.org/wiki?curid=3779514", "title": "Budapest Grand Prix 2000 - Singolare", "text": "Il singolare del torneo di tennis Budapest Grand Prix 2000, facente parte del WTA Tour 2000, ha avuto come vincitrice Tathiana Garbin che ha battuto in finale Kristie Boogert 6-2, 7-6(4)."}
{"id": "3779517", "revid": "1442080", "url": "https://it.wikipedia.org/wiki?curid=3779517", "title": "Betty Barclay Cup 2000 - Singolare", "text": "Il singolare del torneo di tennis Betty Barclay Cup 2000, facente parte del WTA Tour 2000, ha avuto come vincitrice Martina Hingis che ha battuto in finale Arantxa S\u00e1nchez Vicario 6-3, 6-3."}
{"id": "3779518", "revid": "3082", "url": "https://it.wikipedia.org/wiki?curid=3779518", "title": "Zecca di Ostia antica", "text": ""}
{"id": "3779519", "revid": "824274", "url": "https://it.wikipedia.org/wiki?curid=3779519", "title": "Croatian Bol Ladies Open 2000 - Singolare", "text": "Il singolare del torneo di tennis Croatian Bol Ladies Open 2000, facente parte del WTA Tour 2000, ha avuto come vincitrice Tina Pisnik che ha battuto in finale Am\u00e9lie Mauresmo 7-6(4), 7-6(2)."}
{"id": "3779520", "revid": "47767", "url": "https://it.wikipedia.org/wiki?curid=3779520", "title": "Siegfried Fischbacher", "text": ""}
{"id": "3779521", "revid": "767487", "url": "https://it.wikipedia.org/wiki?curid=3779521", "title": "Arnold Lanni", "text": "Biografia.\nNato a Toronto il 4 maggio 1956, nel 1979 Lanni insieme al cantante Freddy Curci, il chitarrista Steve DeMarchi, il bassista Wolf Hassel e il batterista Rob Elliott form\u00f2 gli Sceriff. Successivamente, nel 1985, quando la band si sciolse fond\u00f2 con Hassel i Frozen Ghost, dove ricopriva i ruoli di cantante, tastierista e chitarrista (negli Sheriff era il tastierista). La band si sciolse nel 1993, dopo aver pubblicato 3 album in studio.\nLanni ha prodotto album per molte rock band canadesi tra cui Finger Eleven, The Waking Eyes e Simple Plan.\nInoltre ha prodotto i primi quattro album in studio degli Our Lady Peace."}
{"id": "3779522", "revid": "1543377", "url": "https://it.wikipedia.org/wiki?curid=3779522", "title": "Argoclima", "text": "Argoclima, pi\u00f9 nota con il marchio Argo, \u00e8 un'azienda italiana produttrice di apparecchi per il riscaldamento e la climatizzazione.\nStoria.\nIl sig. Luigi Filiberti, un operaio fonditore, acquist\u00f2 una piccola fonderia di ghisa di Cavaria con Premezzo (VA) ed assieme al fratello minore Giancarlo, diede vita nel 1929 alla societ\u00e0 in nome collettivo Fonderie Luigi Filiberti.\nVerso la fine degli anni trenta fu trasformata in societ\u00e0 per azioni e cambi\u00f2 ragione sociale in Fonderie Filiberti S.p.A.. Al termine della seconda guerra mondiale, la ditta mut\u00f2 produzione e si specializz\u00f2 nel settore del riscaldamento con i bruciatori, le stufe e gli scaldacqua a gas, che vennero commercializzati dal 1947 con il marchio \"Argo\".\nSuccessivamente la Filiberti, grazie al successo commerciale conseguito con i suoi prodotti, inizi\u00f2 ad espandersi e cre\u00f2 altri due stabilimenti in due comuni limitrofi, Oggiona con Santo Stefano e Gallarate, arrivando a contare 800 addetti. In particolare a Gallarate, nel 1952, sorse un grande capannone su un'area di 40.000\u00a0m\u00b2, mentre la sede legale della societ\u00e0 fu trasferita a Milano.\nNel 1968, l'azienda lombarda, fu tra le prime in Italia ad avviare la produzione di condizionatori d'aria. Negli anni seguenti, Argo si impose sul mercato come leader nazionale nel settore, e si afferm\u00f2 anche sui mercati esteri.\nAgli inizi degli anni ottanta, le Fonderie Filiberti furono colpite da una grave crisi societaria e di liquidit\u00e0, e nel 1984 passarono in amministrazione controllata sotto la propriet\u00e0 della Banca Popolare di Milano. Sotto la gestione dell'istituto di credito milanese, venne avviato un piano di ristrutturazione aziendale che comport\u00f2 la chiusura degli stabilimenti di Cavaria e Oggiono.\nNel 1988 la Filiberti e con essa il marchio Argo, vennero rilevati dalla \"El.Fi.\" di Verolanuova (BS), holding controllante di un gruppo industriale attivo nel settore degli elettrodomestici con i marchi OCEAN e San Giorgio, di propriet\u00e0 dei fratelli Luigi e Gianfranco Nocivelli.\nNel 1991 la El.Fi. assieme alla giapponese Sanyo, crearono una joint-venture denominata \"Sanyo Argoclima S.r.l.\", rispettivamente con il 51% e 39% del capitale sociale, ed il restante 10% fu di propriet\u00e0 della Sumitomo Corporation. Lo stabilimento di Gallarate a seguito di questo accordo, divenne una delle principali fabbriche europee per la progettazione e produzione di climatizzatori.\nNel 2000 l'azienda cambia denominazione in Argoclima S.p.A., e rileva la francese Technibel. L'anno seguente la sua propriet\u00e0 passa dalla El.Fi. alla \"Aer.Fi.\", holding anch'essa di propriet\u00e0 della famiglia Nocivelli.\nGeneralit\u00e0 e dati.\nLa Argoclima progetta e produce con i marchi \"Argo\" e \"Technibel\", apparecchi per la climatizzazione (climatizzatori, deumidificatori, umidificatori, purificatori d'aria), per il riscaldamento (caldaie, pompe di calore e stufe) e altri tipi di elettrodomestici, negli stabilimenti di Gallarate (dove ha sede) e Reyrieux (Francia).\nNel 2009 ha realizzato ricavi per oltre 100 milioni di euro, e commercializza i suoi prodotti in Italia, Unione europea, Europa Orientale e America Meridionale.\nIl capitale della societ\u00e0 \u00e8 controllato dalla holding di famiglia \"Aer.Fi.\" (9,13%) e dall'amministratore delegato Paolo Nocivelli (90,87%), figlio di Gianfranco."}
{"id": "3779536", "revid": "47767", "url": "https://it.wikipedia.org/wiki?curid=3779536", "title": "Sigfrid", "text": ""}
{"id": "3779539", "revid": "599013", "url": "https://it.wikipedia.org/wiki?curid=3779539", "title": "Chiesa di San Giorgio (Lerici)", "text": "La chiesa di San Giorgio \u00e8 un luogo di culto cattolico situato nella frazione di Tellaro, in via San Giorgio, nel comune di Lerici in provincia della Spezia. Qui aveva sede la parrocchia omonima, successivamente trasferita nella nuova parrocchiale di Stella Maris, della diocesi della Spezia-Sarzana-Brugnato.\nStoria e descrizione.\nEdificata sullo sperone di roccia a sud ovest del borgo marinaro, la chiesa risale al XVI secolo. \nGi\u00e0 sede parrocchiale, il titolo venne trasferito nella nuova chiesa intitolata alla Stella Maris, costruita nel 1942, cos\u00ec come il fonte battesimale, in stile barocco, e la statua del santo titolare della chiesa.\nLa chiesa conserva ancora al suo interno una pala d'altare cinquecentesca a bassorilievo in marmo.\nSecondo una tramandata leggenda popolare furono le campane della chiesa di San Giorgio, suonate da un polpo gigante, a svegliare gli abitanti del borgo permettendo loro di respingere un improvviso assalto notturno di pirati saraceni. \n&lt;br&gt;Di questo curioso avvenimento fa cenno anche in un'iscrizione presso la chiesa che cita:"}
{"id": "3779541", "revid": "47767", "url": "https://it.wikipedia.org/wiki?curid=3779541", "title": "Zygfryd", "text": ""}
{"id": "3779549", "revid": "85405", "url": "https://it.wikipedia.org/wiki?curid=3779549", "title": "Sergej Alexandrovi\u010d Nilus", "text": ""}
{"id": "3779550", "revid": "599013", "url": "https://it.wikipedia.org/wiki?curid=3779550", "title": "Henning Enoksen", "text": "Carriera.\nFu capocannoniere del campionato danese nel 1958, nel 1962 e nel 1966."}
{"id": "3779551", "revid": "371529", "url": "https://it.wikipedia.org/wiki?curid=3779551", "title": "Spirits Rejoice", "text": "Spirits Rejoice \u00e8 un album discografico del sassofonista jazz Albert Ayler pubblicato nel 1965 dall'etichetta ESP-Disk.\nIl disco.\nUno dei pi\u00f9 lavori pi\u00f9 famosi ed anche uno dei pi\u00f9 \"rumorosi\" di Ayler, il disco \u00e8 molto dinamico, fragoroso, pieno di improvvisazioni free quasi liriche da parte di tutti i musicisti. L'album venne registrato da un sestetto con l'aggiunta di Call Cobbs al clavicembalo elettrico per dare una vera e propria atmosfera celeste alla parte iniziale del brano \"Angels\". All'impressione complessiva di caos sonoro dell'album contribuirono in maniera massiva il trombettista Don Ayler (il fratello di Ayler) e il contrabbassista Henry Grimes.\nIn diverse tracce sull'album, almeno tre, il sestetto suona al completo. La title track dell'album, il brano \"Spirits Rejoice\", \u00e8 una reinterpretazione strumentale ayleriana in chiave free jazz dell'inno nazionale francese \"La Marseillaise\".\nQuesto album \u00e8 uno dei migliori esempi del nuovo stile \"energy music\" che Ayler professava all'epoca."}
{"id": "3779557", "revid": "767487", "url": "https://it.wikipedia.org/wiki?curid=3779557", "title": "Michael Rohde", "text": "Carriera.\nPrese parte alle Olimpiadi del 1920 con la Nazionale danese."}
{"id": "3779558", "revid": "459531", "url": "https://it.wikipedia.org/wiki?curid=3779558", "title": "Climatizzatori", "text": ""}
{"id": "3779559", "revid": "383359", "url": "https://it.wikipedia.org/wiki?curid=3779559", "title": "Chamart\u00edn (metropolitana di Madrid)", "text": "Chamart\u00edn \u00e8 una stazione della metropolitana di Madrid che fa da nodo intermodale con l'omonima stazione, le linee 1 e 10, e la stazione della rete di treni di Cercan\u00edas di Madrid per le linee C1, C2, C3, C4, C7, C8 e C10.\nSi trova nel distretto di Chamart\u00edn, nella zona nord di Madrid.\nLe linee 1 e 10 sono perpendicolari tra loro e al lato di ognuna si trovano altri due binari per una possibile terza linea che passi, in futuro, per Chamart\u00edn. A medio-lungo termine si pensa ai futuri ampliamenti della linea 11 oppure a una separazione tra linea 10 e Metro Norte.\nStoria.\nLa stazione \u00e8 stata inaugurata il 10 giugno 1982 come parte dell'antica linea 8, oggi linea 10. Tra il 2004 e il 2006 si eseguirono importanti lavori di ristrutturazione che culminarono, il 30 marzo 2007, con l'apertura dei binari della linea 1.\nNel 2018 su uno dei binari non utilizzati \u00e8 stata allestita una mostra permanente per la celebrazione del centenario della metropolitana di Madrid, nel quale viene ricreato uno dei primi vagoni che erano in circolazione sulla linea 1."}
{"id": "3779566", "revid": "599013", "url": "https://it.wikipedia.org/wiki?curid=3779566", "title": "S\u00f8ren Andersen (calciatore 1970)", "text": ""}
{"id": "3779567", "revid": "287204", "url": "https://it.wikipedia.org/wiki?curid=3779567", "title": "Soren Andersen", "text": ""}
{"id": "3779573", "revid": "599013", "url": "https://it.wikipedia.org/wiki?curid=3779573", "title": "John Helt", "text": ""}
{"id": "3779575", "revid": "1522738", "url": "https://it.wikipedia.org/wiki?curid=3779575", "title": "Heather (A tutto reality)", "text": ""}
{"id": "3779576", "revid": "767487", "url": "https://it.wikipedia.org/wiki?curid=3779576", "title": "Alma Matters", "text": "Alma Matters \u00e8 un brano del cantante inglese Morrissey.\nPrimo singolo tratto dall'album Maladjusted, il disco venne pubblicato il 6 ottobre del 1997 dalla Island Records e raggiunse la posizione numero 16 della Official Singles Chart.\nRealizzazione.\nScritto in collaborazione con il chitarrista Alain Whyte e prodotto da Steve Lillywhite.\nLa copertina ritrae Morrissey appoggiato al cofano di una macchina, fotografato da Derick Ion. Il videoclip promozionale mostra Morrissey e la band che interpretano il brano in un impianto di imballaggio di carne abbandonato e seduto ad un tavolo, mentre mangia ciambelle e gioca con un gatto.\nTitolo.\nIl titolo \u00e8 un gioco di parole riferito all'espressione latina Alma Mater, termine che deriva dal motto \"Alma Mater Studiorum\" (\"La Madre che Nutre gli Studi\") dell'Universit\u00e0 di Bologna, la pi\u00f9 antica universit\u00e0 occidentale, fondata nel 1088.\nIn un'intervista radiofonica a KROQ (la stazione radio di Los Angeles), nel 1997, interrogato circa il significato della canzone, il cantante rispose: \"Beh, significa davvero qualcosa di molto specifico. Penso che significhi che dovremmo essere contenti ed orgogliosi del lato femminile del nostro carattere, della nostra natura. Oppure, se si \u00e8 donne, che si dovrebbe essere orgogliosi del lato maschile del nostro carattere e dargli la stessa importanza dell'altro nostro lato. Cos\u00ec, tutto va bene e non importa il modo in cui agisci.\""}
{"id": "3779577", "revid": "599013", "url": "https://it.wikipedia.org/wiki?curid=3779577", "title": "Bj\u00f8rn Kristensen", "text": "Fra la fine degli anni ottanta e l'inizio degli anni novanta ha collezionato 20 presenze in nazionale."}
{"id": "3779578", "revid": "1718925", "url": "https://it.wikipedia.org/wiki?curid=3779578", "title": "Croce commemorativa per la pubblica sicurezza", "text": "La Croce commemorativa per operazioni di ordine pubblico, con nastrino e diploma, \u00e8 stata istituita dal Ministro della Difesa italiano, con decreto dell'11 aprile 2003, per il personale dell'Esercito, della Marina e dell'Aeronautica che abbia partecipato ad operazioni di salvaguardia delle libere istituzioni e di mantenimento dell'ordine pubblico, con alto senso del dovere ed elevato spirito di sacrificio.\nGli appartenenti all'Arma dei Carabinieri sono esclusi da questa decorazione poich\u00e9 la salvaguardia delle libere istituzioni ed il mantenimento dell'ordine pubblico rientra fra i compiti istituzionali dei Carabinieri, mentre ha carattere eccezionale e temporaneo per il personale delle altre Forze armate italiane.\nCriteri di eleggibilit\u00e0.\nIl riconoscimento viene concesso al personale che, a decorrere dal 25 luglio 1992, abbia partecipato alle operazioni per un periodo continuativo di almeno 30 giorni, purch\u00e9 sia stata disposta la trascrizione a matricola dell'avvenuta partecipazione. Al personale impiegato in tempi successivi nella stessa operazione \u00e8 concessa una sola medaglia.\nSi prescinde dagli anzidetti limiti temporali nei confronti di coloro che, nel corso dell'impiego, siano deceduti ovvero abbia riportato ferite o mutilazione o contratto malattie che ne abbiano determinato il ritiro dall'impiego stesso.\nLa medaglia \u00e8 concessa, d'ufficio, dalla Direzione generale per il personale militare del Ministero della difesa, su proposta dei comandi di Forza armata interessati. Le proposte debbono essere convalidate dagli Stati Maggiori che hanno disposto la partecipazione del personale alle operazioni. Per le operazioni gi\u00e0 concluse alla data del decreto si procede su domanda dell'interessato.\nInsegne.\nMedaglia.\nHa la forma di una croce patente a quattro braccia uguali, inscritta in un cerchio di 40\u00a0mm. di diametro formato da due fronde di alloro.\n\u00c8 in metallo color bronzo con attacco a nastro, pesa circa 25 gr.\nAl centro della croce un piccolo disco riporta sul recto, in rilievo, la scritta \"PER LA PUBBLICA SICUREZZA\" e sul verso una stella a cinque punte.\nNastro.\nDi seta, largo 37\u00a0mm, con ai lati, in verticale, i colori porpora ed azzurro che racchiudono, al centro, quelli della bandiera italiana in quest'ordine: porpora (11\u00a0mm.), verde (5\u00a0mm.), bianco (5\u00a0mm.), rosso (5\u00a0mm.) e azzurro (11\u00a0mm.).\nFascette.\nColoro che hanno ottenuto pi\u00f9 di un riconoscimento portano una sola insegna apponendo sul nastro, per ogni decorazione ottenuta, una fascetta di metallo color bronzo raffigurante un serto d'olivo raccolto da un cartiglio sul quale \u00e8 sinteticamente scritta, in rilievo, l'operazione per la quale la Croce \u00e8 concessa.\n\u00c8 il Capo di Stato Maggiore della Difesa che indica le scritte da apporre sulla fascetta di bronzo. Le fascette attualmente autorizzate sono:\nNastrino.\nColoro che hanno ottenuto pi\u00f9 di un riconoscimento portano un solo un nastrino, con gli stessi colori del nastro nell'identica sequenza, completato rispettivamente con una o due stellette di bronzo o una stelletta d'argento se le decorazioni ottenute sono rispettivamente due, tre o pi\u00f9 di tre.\nDiploma.\nRiporta i dati anagrafici dell'insignito, il reparto di appartenenza e la motivazione del conferimento."}
{"id": "3779579", "revid": "1494169", "url": "https://it.wikipedia.org/wiki?curid=3779579", "title": "Bjorn Kristensen", "text": ""}
{"id": "3779583", "revid": "39224", "url": "https://it.wikipedia.org/wiki?curid=3779583", "title": "Call of the Wild (film 1923)", "text": ""}
{"id": "3779584", "revid": "599013", "url": "https://it.wikipedia.org/wiki?curid=3779584", "title": "Steen Thychosen", "text": "Carriera.\nFu capocannoniere del campionato danese nel 1984."}
{"id": "3779585", "revid": "631221", "url": "https://it.wikipedia.org/wiki?curid=3779585", "title": "Conceria italiana", "text": ""}
{"id": "3779586", "revid": "2149771", "url": "https://it.wikipedia.org/wiki?curid=3779586", "title": "Denis Rusu", "text": "Carriera.\nHa giocato nelle qualificazioni per gli Europei Under-21 con la maglia della Nazionale moldava di categoria."}
{"id": "3779587", "revid": "288300", "url": "https://it.wikipedia.org/wiki?curid=3779587", "title": "Rapid Chisinau", "text": ""}
{"id": "3779594", "revid": "767487", "url": "https://it.wikipedia.org/wiki?curid=3779594", "title": "Alexandru Scripcenco", "text": "Carriera.\nClub.\nCresciuto nelle giovanili dello Sheriff esordisce in prima squadra nella Coppa dei Campioni della CSI del 2009 totalizzando una presenza da titolare. Nel 2009-2010 esordisce nel massimo campionato moldavo e a fine stagione conta 5 presenze in campionato pi\u00f9 una in coppa di Moldavia. L'anno successivo le presenze in campionato sono 10, quelle in coppa 4 ed esordisce nella UEFA Champions League.. Si trasferisce all'inizio della Divizia Na\u021bional\u0103 2011-2012 nel Iskra-Stal dove gioca con pi\u00f9 regolarit\u00e0. Il primo gol nel campionato moldavo lo sigla alla quattordicesima giornata contro il Costuleni\nNazionale.\nHa giocato nelle qualificazioni per gli Europei Under-21 con la maglia della Nazionale moldava di categoria."}
{"id": "3779595", "revid": "767487", "url": "https://it.wikipedia.org/wiki?curid=3779595", "title": "Ole Rasmussen", "text": ""}
{"id": "3779608", "revid": "45321595", "url": "https://it.wikipedia.org/wiki?curid=3779608", "title": "Dial Square", "text": ""}
{"id": "3779611", "revid": "45321625", "url": "https://it.wikipedia.org/wiki?curid=3779611", "title": "Woolwich Arsenal", "text": ""}
{"id": "3779613", "revid": "767487", "url": "https://it.wikipedia.org/wiki?curid=3779613", "title": "Toni Ebner (1957)", "text": "Biografia.\nEbner \u00e8 figlio del giornalista e politico Toni Ebner, deputato SVP al parlamento italiano nelle prime tre legislature repubblicane e gi\u00e0 presidente della casa editrice Athesia e direttore dello stesso \"Dolomiten\", e fratello dell'ex deputato e parlamentare europeo Michl Ebner. Viene talora chiamato Toni Ebner jr. o Toni Ebner figlio per distinguerlo dal padre.\nHa studiato giurisprudenza all'universit\u00e0 di Innsbruck, iniziando poi la carriera giornalistica. Prima di approdare al quotidiano di famiglia ha lavorato, tra gli altri, alla \"Austria Presse Agentur\" ed al \"Salzburger Nachrichten\". Ha poi collaborato col settimanale \"Zett\", per divenire, nel 1995, direttore del \"Dolomiten\".\nDal 2001 al 2013 \u00e8 stato presidente del \"MIDAS (Associazione dei quotidiani in lingua minoritaria e regionale)\", che riunisce i quotidiani europei editi in lingue diverse da quella del paese in cui vengono pubblicati.\nTalvolta, firma i suoi fondi con lo pseudonimo di \"krah\" (che significa corvo)."}
{"id": "3779615", "revid": "767487", "url": "https://it.wikipedia.org/wiki?curid=3779615", "title": "Giacomo Piola", "text": "Biografia.\nGiacomo Piola nasce ad Acqui Terme, in provincia di Alessandria il 21 agosto 1890. Finisce gli studi come avvocato e nel 1953 inaugura la sua carriera politica con l'elezione durante il primo Governo Segni come Sottosegretario di Stato alle Finanze.\nNel periodo che va dal 25 giugno 1953 al 20 gennaio 1963, anno della sua morte, lo troviamo iscritto tra le file della Democrazia Cristiana.\nDurante tutto il suo mandato \u00e8 stato anche membro:"}
{"id": "3779616", "revid": "339392", "url": "https://it.wikipedia.org/wiki?curid=3779616", "title": "Costantin Rodzaevsky", "text": ""}
{"id": "3779617", "revid": "73843", "url": "https://it.wikipedia.org/wiki?curid=3779617", "title": "Albert Ayler in Greenwich Village", "text": "Albert Ayler in Greenwich Village \u00e8 un album live del sassofonista jazz Albert Ayler, pubblicato nel 1967 dalla Impulse! Records.\nSi tratta del primo album dell'artista pubblicato sotto l'etichetta Impulse!.\nIl disco.\nSu insistenza di John Coltrane, la Impulse! Records aveva registrato qualche esibizione dal vivo di Ayler. Una prima traccia singola, registrata durante un concerto di beneficenza al Village Gate nel 1965, era stata inclusa nell'album \"The New Wave in Jazz\". Successivamente, dopo aver scritturato l'artista, l'etichetta utilizz\u00f2 il materiale registrato durante dei concerti al Club Village Vanguard e al Village Theatre, di New York, nel 1966 e nel 1967 per confezionare il primo album del sassofonista per la Impulse!. Eccezionalmente, nella prima traccia del disco, \"For John Coltrane\", Ayler suona maggiormente il sassofono alto al posto dell'abituale sax tenore. Il brano \u00e8 un chiaro tributo a Coltrane, che era presente in sala quando vennero registrate le tracce presenti sul secondo lato dell'LP. Le due versioni della band di Ayler che si possono ascoltare sul disco comprendono entrambe due contrabbassisti, il cui \"sound\" contribuisce ad irrobustire notevolmente le sonorit\u00e0 del gruppo, producendo un solido tappeto sonoro rock per le improvvisazioni free jazz selvagge del sax di Ayler.\nAltre tracce provenienti dagli stessi concerti furono pubblicate nel doppio album \"The Village Concerts\", e successivamente tutto il materiale venne raggruppato insieme per essere pubblicato nel doppio CD intitolato \"Live in Greenwich Village: the Complete Impulse Recordings\"."}
{"id": "3779621", "revid": "124521447", "url": "https://it.wikipedia.org/wiki?curid=3779621", "title": "Andreas Prommegger", "text": "Biografia.\nSpecialista dello slalom parallelo e dello slalom gigante parallelo, ha esordito in Coppa del Mondo di snowboard l'11 gennaio 1997 nello slalom gigante di Lenggries in Germania giungendo 60\u00ba. Da allora ha ottenuto 18 podi e quattro successi, di cui tre nel gigante parallelo ed uno nello slalom parallelo.\nHa preso parte a quattro edizione dei Mondiali juniores ottenendo un argento nel gigante parallelo a Seiser Alm 1999 e due ori, in slalom e gigante parallelo, a Berchtesgaden 2000, mentre ai Mondiali ha collezionato complessivamente due medaglie d'oro a Sierra Nevada 2017. Vanta anche due quinti posti ai Giochi olimpici invernali."}
{"id": "3779624", "revid": "287204", "url": "https://it.wikipedia.org/wiki?curid=3779624", "title": "Valtorta (disambigua)", "text": ""}
{"id": "3779627", "revid": "1647404", "url": "https://it.wikipedia.org/wiki?curid=3779627", "title": "When I'm Gone", "text": ""}
{"id": "3779629", "revid": "322321", "url": "https://it.wikipedia.org/wiki?curid=3779629", "title": "Diocesi di Curi", "text": "La diocesi di Curi (in latino: \"Dioecesis Curensis seu Sancti Anthimi\") \u00e8 una sede soppressa della Chiesa cattolica. Con il titolo di Passo Corese (in latino: \"Cures Sabinorum\") \u00e8 dal 1968 una sede titolare della Chiesa cattolica.\nStoria.\nCures Sabini, o pi\u00f9 semplicemente Cures o Curi, \u00e8 un'antica citt\u00e0 della Sabina laziale, la pi\u00f9 importante della regione, che fu sede episcopale tra il V ed il VI secolo.\nLa tradizione ricorda in modo particolare la figura di sant'Antimo tra i fondatori della chiesa di Curi: la stessa sede verr\u00e0 ricordata come \"dioecesis Sancti Anthimi\" e nel monastero dedicato a questo santo i vescovi porranno la loro residenza.\nIl primo vescovo noto di Curi \u00e8 Tiberio, \"episcopus Curium Sabinorum\", che prese parte al concilio romano indetto da papa Ilario nel 465 nella basilica di Santa Maria Maggiore e dove furono stabilite norme sulle ordinazioni episcopali e sulle nomine dei vescovi.\nIl successivo vescovo \u00e8 Felicissimo, che nel 487 partecip\u00f2 al concilio romano indetto da papa Felice III nella basilica lateranense per discutere della disciplina da adottare nei confronti dei vescovi e del clero che avevano abiurato la fede cattolica; il suo nome \u00e8 associato ad una decretale dello stesso papa dell'anno successivo, in cui vengono affrontati i casi dei cristiani che hanno ricevuto dagli ariani un secondo battesimo. Nella lista delle presenze, Pietro \u00e8 menzionato come \"episcopus Sabinensis\", ma, per la contemporanea presenza degli altri due vescovi della Sabina, Cipriano di Nomento e Asterio di Forum Novum, Pietro non pu\u00f2 che essere vescovo di Cures Sabini.\nSul finire del V secolo la sede di Curi era governata dal vescovo Dulcizio, documentato in diverse occasioni. Come \"episcopus ecclesiae Sabinensium\", fu tra i padri del concilio romano indetto da papa Simmaco il 1\u00ba marzo 499 nella basilica vaticana per regolamentare le elezioni pontificie dopo lo scisma del 498, che port\u00f2 alla duplice elezione di Simmaco e di Laurenzio. Un vescovo Dulcizio, fu presente ai concili simmachiani del 501 e del 502: in quello detto \"palmare\" del 25 ottobre si firm\u00f2 come \"episcopus ecclesiae sancti Anthimi\", mentre in quello del 6 novembre non \u00e8 indicata la sua sede di appartenenza. Infine, nel concilio indetto da papa Gelasio I nel 495 prese parte un vescovo Dulcizio, ma gli atti conciliari non indicano la sua sede di appartenenza; potrebbe tuttavia trattarsi del medesimo personaggio.\nUn vescovo di nome Giuliano \u00e8 menzionato nei \"Dialoghi\" di papa Gregorio I. Secondo il racconto del pontefice, Giuliano fu dapprima \"defensor\" della Chiesa romana ed in seguito divenne vescovo di una diocesi della Sabina (\"Sabinensi ecclesiae postmodum in episcopum\"), verosimilmente di Curi, in un'epoca imprecisa del VI secolo, ma sicuramente prima del 593/594, anno di stesura dei \"Dialoghi\" e dove si parla di Giuliano come gi\u00e0 deceduto.\nMolti autori, tra cui Ughelli e Lanzoni, attribuiscono a Curi il vescovo Bono, che prima del 21 marzo 559, fu destinatario di una lettera di papa Pelagio I (556-561), nella quale il pontefice ordinava a Bono di consacrare suddiacono Ruffino, monaco della sua diocesi, e di inviarlo a Roma per la consacrazione sacerdotale; Ruffino era stato richiesto dal \"consilarius\" Teodoro per la \"basilica sancti Laurentii\", di sua propriet\u00e0 e sita nel territorio della diocesi di Bono. Incerta tuttavia \u00e8 l'attribuzione di Bono alla diocesi di Curi, per le diverse varianti riportate dai manoscritti, che hanno sia \"episcopus Savinatis\", ossia di Sabina, che \"episcopus Gavinatis\", e cio\u00e8 la diocesi di Gabi sulla via Prenestina.\nTra i vescovi della Sabina Ughelli aggiunge anche Lorenzo, fondatore dell'abbazia di Farfa in base ad un privilegio concesso da papa Giovanni VII nel 705. Secondo una cronaca anonima sulla costruzione dell'abbazia (circa IX secolo) e secondo il \"Chronicon farfense\" di Gregorio di Catino (XII secolo), Lorenzo era originario della Siria e giunto a Roma fu inviato come vescovo in Sabina; dopo aver rinunciato al suo incarico, si ritir\u00f2 a vita monastica e fond\u00f2 l'abbazia. Secondo Lanzoni, \u00abil suo episcopato sabinese non \u00e8 punto sicuro\u00bb.\nCon la lettera \"Postquam hostilis\" databile a gennaio 593 e scritta al vescovo Grazioso di Nomento, Gregorio Magno soppresse la diocesi di Curi, probabilmente a causa delle devastazioni operate dai Longobardi, e la un\u00ec alla diocesi nomentana. Il titolo di \"vescovo di Sabina\" (\"episcopus Sabinensis\") venne ereditato dai vescovi di Forum Novum gi\u00e0 a partire dal VII secolo.\nDal 1968 Curi \u00e8 annoverata tra le sedi vescovili titolari della Chiesa cattolica con il nome di Passo Corese; dal 27 settembre 2021 il vescovo titolare \u00e8 Michele Autuoro, vescovo ausiliare di Napoli."}
{"id": "3779634", "revid": "39884", "url": "https://it.wikipedia.org/wiki?curid=3779634", "title": "Arnaldo Vassallo", "text": ""}
{"id": "3779638", "revid": "399", "url": "https://it.wikipedia.org/wiki?curid=3779638", "title": "Virginiangelo Marabini", "text": "Biografia.\nDa giovane svolse un'intensa attivit\u00e0 dapprima nell'Azione Cattolica, poi nel partito della Democrazia Cristiana. Nel 1953 venne eletto nel consiglio nazionale del movimento giovanile D.C.\nNel 1956 fu eletto consigliere comunale a Imola. Negli anni sessanta si trasfer\u00ec a Bologna; fu eletto nel consiglio della Provincia di Bologna e poi nel consiglio comunale della citt\u00e0 felsinea. Per diversi anni (1963-64 e 1968-71) fu segretario provinciale della D.C.\nAlle elezioni politiche del 1976 fu eletto alla Camera per la circoscrizione di Bologna-Ferrara-Ravenna-Forl\u00ec e confermato alle elezioni del 1979.\nTerminata l'attivit\u00e0 parlamentare, fu eletto al Consiglio regionale dell'Emilia-Romagna nel 1985 e nel 1990, ricoprendo per un certo periodo anche la carica di vicepresidente dell'assemblea. Dopo lo scioglimento della Democrazia Cristiana decise di non iscriversi ad alcun partito.\nSposato con Laura (scomparsa nel 2008), ha avuto una figlia, Anna Stella.\nIncarichi.\nVirginiangelo Marabini \u00e8 stato membro delle seguenti istituzioni:\nOpere.\nVirginiangelo Marabini ha pubblicato:"}
{"id": "3779655", "revid": "767487", "url": "https://it.wikipedia.org/wiki?curid=3779655", "title": "Vasilij Kul'kov", "text": "Affetto da un tumore dell'esofago e dal COVID-19, \u00e8 scomparso nell'ottobre 2020 all'et\u00e0 di 54 anni."}
{"id": "3779663", "revid": "446353", "url": "https://it.wikipedia.org/wiki?curid=3779663", "title": "Fleet in being", "text": ""}
{"id": "3779664", "revid": "461603", "url": "https://it.wikipedia.org/wiki?curid=3779664", "title": "Vasili Kulkov", "text": ""}
{"id": "3779665", "revid": "3343", "url": "https://it.wikipedia.org/wiki?curid=3779665", "title": "Call of the Wild", "text": ""}
{"id": "3779669", "revid": "120946064", "url": "https://it.wikipedia.org/wiki?curid=3779669", "title": "Il diavolo (Lev Tolstoj)", "text": "Il diavolo () \u00e8 un racconto dello scrittore Lev Tolstoj.\nGenesi dell'opera.\nL'autore compose una prima stesura del racconto nel novembre del 1889, mentre gi\u00e0 stava lavorando alla \"Sonata a Kreutzer\". In seguito (non si sa con certezza se nel 1890 o nel 1909) apport\u00f2 alcune modifiche e aggiunse una variante del finale. La prima pubblicazione, senza la variante del finale, avvenne postuma, nel 1911 (a cura di \u010certk\u00f2v).\nLo scrittore spieg\u00f2 al suo biografo Birjuk\u00f2v di aver alluso nell'opera alla relazione amorosa avuta in giovent\u00f9 con Aksin'ja, una contadina di J\u00e0snaja Poljana. Egli si ispir\u00f2 anche alla propria infatuazione, alla fine degli anni settanta, per la cuoca Donma, e soprattutto alla vicenda di un conoscente, giudice istruttore a Tula, che aveva assassinato l'amante contadina (difatti la prima stesura aveva come titolo \"Storia di Frideriks\"). Tolstoj fece leggere l'opera al figlio Lev \"junior\" (che gli aveva confidato di essere turbato da pensieri di donne), ma poi tenne il manoscritto nascosto alla moglie, dentro una poltrona. Sonja lo trov\u00f2 nel maggio del 1909 e ne segu\u00ec una violenta lite coniugale.\nTrama.\nEvgenij Irtenev, un giovane di 26 anni, impiegato statale a San Pietroburgo, eredita dal padre una grande propriet\u00e0; ma talmente gravata da debiti che potrebbe essere opportuno rinunciare all'eredit\u00e0. Decide infine di accettarla ritenendo che il patrimonio possa essere rimesso in sesto a patto di amministrare gli affari con intelligenza e oculatezza, e curando personalmente le colture. Evgenij si trasferisce pertanto in campagna con la madre, occupandosi dell'azienda con cura e passione.\nIn campagna, Evgenij sente il peso della forzata castit\u00e0, la mancanza di rapporti sessuali con le donne, un problema che a San Pietroburgo aveva risolto col ricorso ad amori mercenari. Danila, un suo guardiano, gli presenta Stepanida, una contadina il cui marito vive e lavora in citt\u00e0. Evgenij e Stepanida non attribuiscono alcun significato sentimentale alla relazione: si incontrano diverse volte, e al termine di ciascun incontro Stepanida riceve un compenso in danaro.\nMar'ja Pavlovna, la madre di Evgenij, pensa che sia tempo che il figlio si sposi, preferibilmente con una ereditiera, una condizione utile per pagare i debiti. Evgenij \u00e8 invece disgustato dall'idea che il matrimonio possa essere un mezzo per sistemare gli affari; si innamora poi di Liza Annenskaja, una ragazza borghese non ricca, tronca la relazione con Stepanida e sposa Liza.\nDopo un anno di matrimonio, Liza assume due contadine per aiutarla nelle pulizie. Quando Evgenij si accorge che una di loro \u00e8 Stepanida, sente riaccendere la passione, teme di non riuscire a resistere e decide che Stepanida debba essere mandata via. Pi\u00f9 tardi Liza, che aspetta un bambino, cade: non si ha interruzione della gravidanza, ma Liza ha bisogno di cure. Evgenij decide di accompagnare Liza a Jalta, in Crimea, sia per accudire la moglie che per allontanarsi da Stepanida. I due coniugi ritornano a casa dopo che Liza ha dato alla luce una bambina. Evgenij stesso pensa di essere finalmente appagato: \u00e8 felice in famiglia, le prospettive finanziarie stanno diventando buone, \u00e8 stimato in paese (viene eletto allo zemstvo).\nEvgenij rivede Stepanida per caso, mentre la donna sta ballando durante una festa paesana. Pur rendendosi conto che, essendo ormai sposato, una relazione con Stepanida sarebbe causa di scandalo in paese e di dolore in famiglia, Evgenij, attratto da Stepanida, cerca di riallacciare i rapporti con lei. Si rende conto tuttavia di non essere pi\u00f9 in grado di agire autonomamente; pensa infatti di Stepanida: \"Lei \u00e8 un diavolo. Un vero diavolo. Sono posseduto, contro la mia volont\u00e0. Ho solo due scelte: uccidere mia moglie oppure uccidere lei\". Evgenij sceglie poi per una terza opzione, quella di uccidersi con un colpo di pistola alla tempia. I suoi familiari non riusciranno a capire il perch\u00e9 del suicidio: pur essendo evidentemente tormentato, Evgenij non si confidava con nessuno.\nNella versione alternativa del finale, Evgenij uccide Stepanida con una pistola; viene processato, condannato a una pena mite, ma \"torn\u00f2 a casa che era ormai un alcolizzato cronico, privo di volont\u00e0\".\nIn entrambi i finali, la conclusione del racconto \u00e8 la medesima:"}
{"id": "3779684", "revid": "468615", "url": "https://it.wikipedia.org/wiki?curid=3779684", "title": "Sten&amp;Lex", "text": ""}
{"id": "3779688", "revid": "767487", "url": "https://it.wikipedia.org/wiki?curid=3779688", "title": "Interlude (Morrissey e Siouxsie)", "text": "Interlude \u00e8 un singolo cantato in duetto da Morrissey e Siouxsie, pubblicato l'8 agosto 1994.\nIl singolo.\nRealizzazione.\n\"Interlude\" \u00e8 una cover di un brano scritto nel 1968 da Georges Delerue e Hal Shaper ed interpretato, nella versione originale, dalla cantante italoamericana Timi Yuro (nome d'arte di Rosemarie Timotea Aurro), per la colonna sonora del film omonimo, diretto da Kevin Billington.\nI primi contatti tra Morrissey e Siouxsie risalgono al 1993, quando il cantante le fece arrivare un demo con alcune canzoni (di Nancy Sinatra e Dionne Warwick) per la realizzazione di un potenziale duetto. Siouxsie scelse questa ballata e Morrissey concord\u00f2, e venne quindi registrata durante le session di Vauxhall and I e prodotta dal suo chitarrista Boz Boorer. Le sessioni andarono bene e in seguito Boorer descrisse la sua collaborazione con Siouxsie come una \"gioia completa\".\nSubito dopo la registrazione, tuttavia, i due artisti non trovarono un comune accordo in merito al contenuto del video promozionale. In definitiva, le riprese non sono mai avvenute, provocando di fatto il blocco dell'intero progetto da parte della EMI che per diversi mesi minacci\u00f2 di non promuovere il singolo senza un video. Anche se era una canzone \"invernale\", contro ogni aspettativa, la EMI finalmente decise di pubblicarlo nell'estate del 1994.\nNonostante questo, la massima posizione in classifica del singolo (numero 25 nel Regno Unito) era coerente con gli altri piazzamenti di Siouxsie nel periodo post-1992, quando non \u00e8 mai andata oltre il numero 21 nel Regno Unito con Siouxsie and the Banshees, dopo l'uscita del singolo \"Face to Face\". \"Interlude\" si \u00e8 piazzato molto pi\u00f9 in alto del precedente singolo, \"Hold On to Your Friends\", che si era fermato al n\u00b0 47. \"Interlude\" \u00e8 stato distribuito anche in Europa attraverso la EMI. In Nord America, per l'impossibilit\u00e0 di un accordo tra la Sire (casa discografica statunitense di Morrissey) e la Geffen (di Siouxsie), il disco \u00e8 stato disponibile solo su importazione in quantit\u00e0 molto limitate.\nLa copertina (la terza, nella sua carriera solista, senza una foto del cantante stesso) ritrae una foto di Eileen Sheekey, realizzata nel 1957 da Roger Mayne, dal titolo \"Girl Jiving In Southam Street\". Mayne \u00e8 ricordato soprattutto per i suoi lavori fotografici che documentarono la vita dei bambini londinesi di Southam Street, realizzati tra gli anni 1956 e 1961. Altre sue foto furono utilizzate sia per la copertina del singolo Roy's Keen che come sfondo scenografico per il tour di Maladjusted.\nIl singolo \u00e8 stato accolto positivamente da MacKenzie Wilson di AllMusic, che considerava gli artisti di essere \"uno dei pi\u00f9 bei duetti del rock moderno\". Anche la produzione del brano \u00e8 stata elogiata: \"Gli arrangiamenti d'archi che scorrono su \"Interlude\" sono mozzafiati, e appropriato al talento di entrambi gli artisti.\n\"Interlude\" \u00e8 stato poi incluso in una compilation intitolata \"\". Una versione inedita della canzone, con solo la voce di Morrissey, appare sulla sua raccolta del 2011 \"The Very Best of Morrissey\".\nTimi Yuro.\nTimi Yuro, scomparsa all'et\u00e0 di 63 anni il 30 marzo del 2004, \u00e8 stata pi\u00f9 volte indicata da Morrissey come una delle sue cantanti preferite. La notizia della sua morte venne salutata dal cantante con un piccolo pensiero scritto, apparso sul suo sito ufficiale.\n\"Sono molto interessato a Sandie Shaw e cantanti simili a lei come Timi Yuro e Rita Pavone. Entrambe hanno subito una eclissi troppo affrettata. Grazie a loro ho scritto il mio libro \"The History off the Female Voice in Popular Music\" (tuttora inedito, ndr).\" (Morrissey intervistato da Raygun, 1994)\nUn'altra canzone della Yuro, intitolata \"Insult To Injury\", oltre ad essere interpretata dal cantante nel 1994, durante uno \"showcase\" di presentazione dell'album Vauxhall and I, \u00e8 stata pi\u00f9 volte inserita da Morrissey in varie liste di suoi brani preferiti, tra cui: \"Portrait Of The Artist As A Consumer\" (pubblicata sul NME, il 17 settembre 1983), \"Singles To Be Cremated With\" (pubblicata sul NME, il 16 settembre 1989) e \"Yeahs And Yeuks\" (pubblicata su \"N.1 Magazine\", nel 1985).\nTracce.\nTesto e musica di DeLaRue, Shaper."}
{"id": "3779689", "revid": "777251", "url": "https://it.wikipedia.org/wiki?curid=3779689", "title": "Arcadia (Iowa)", "text": "Arcadia \u00e8 un comune (\"city\") degli Stati Uniti d'America della contea di Carroll nello Stato dell'Iowa. La popolazione era di 484 persone al censimento del 2010.\nGeografia fisica.\nArcadia \u00e8 situata a (42.086903, -95.045594).\nSecondo lo United States Census Bureau, ha un'area totale di 0,98 miglia quadrate (2,54\u00a0km\u00b2).\nStoria.\nArcadia venne progettata nel 1871. Prende il nome dalla regione di Arcadia, in Grecia. La data di incorporazione di Arcadia fu nel 1881. Secondo un censimento effettuato l'anno prima, Arcadia possedeva 450 abitanti. La citt\u00e0 in origine si chiamava \"Tip Top\", per la sua posizione sul Missouri-Mississippi Divide ed essendo una citt\u00e0 topograficamente pi\u00f9 elevata dell'Iowa. Nel 1880, un grande incendio ha distrutto la maggior parte della sezione di affari di Arcadia. Solo due edifici furono risparmiati dal fuoco. La maggior parte dei lavori per il ripristino degli edifici distrutti fu completato l'anno dopo l'evento.\nSociet\u00e0.\nEvoluzione demografica.\nSecondo il censimento del 2010, c'erano 484 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 97,7% di bianchi, lo 0,4% di nativi americani, lo 0,2% di asiatici, e l'1,7% di due o pi\u00f9 etnie. Ispanici o latinos di qualunque etnia erano lo 0,8% della popolazione."}
{"id": "3779695", "revid": "47767", "url": "https://it.wikipedia.org/wiki?curid=3779695", "title": "Folco di Tolosa", "text": ""}
{"id": "3779696", "revid": "39884", "url": "https://it.wikipedia.org/wiki?curid=3779696", "title": "Giovanni Verrazzano", "text": ""}
{"id": "3779708", "revid": "45330996", "url": "https://it.wikipedia.org/wiki?curid=3779708", "title": "Ludovico da Viadana", "text": ""}
{"id": "3779709", "revid": "39884", "url": "https://it.wikipedia.org/wiki?curid=3779709", "title": "Gerolamo Vida", "text": ""}
{"id": "3779711", "revid": "107831", "url": "https://it.wikipedia.org/wiki?curid=3779711", "title": "Yohan Tavares", "text": "Carriera.\nClub.\nBeira-Mar.\nCresciuto nelle giovanili del Tours prima e del Le Mans dopo, nell'estate 2008 svincolatosi si trasferisce al Beira-Mar in Portogallo (terra nativa dei suoi genitori): con la squadra di Averio gioca in due stagioni 23 presenze con 1 gol in Segunda Liga, 3 partite di Ta\u00e7a de Portugal e 4 di Ta\u00e7a da Liga.\nDalla stagione 2010-2011 prende parte con gli \"Auri-negros\" alla Primeira Liga: il 15 agosto debutta nel massimo campionato portoghese giocando dal primo minuto la partita Beira-Mar-Uni\u00e3o Leiria 0-0, il primo gol avviene invece il 1\u00ba maggio 2011 in Beira-Mar-Rio Ave 1-1.\nIn totale con la maglia del Beira-Mar gioca: 45 partite con 1 gol di Primeira Liga, 23 partite di Segunda Liga, 5 gare di Ta\u00e7a de Portugal e 8 di Ta\u00e7a da Liga.\nStandard Liegi ed Estoril Praia.\nIl 18 luglio 2012 viene ceduto a titolo definitivo allo Standard Liegi in Belgio, ma con la squadra rossobianca colleziona solamente 3 presenze prima di venire il 30 gennaio 2013 dato in prestito all'Estoril Praia nel quale gioca 11 partite di Campionato.\nIl 14 giugno 2013 si trasferisce al Chievo Verona in Serie A ma il 30 luglio, dopo solo un mese e mezzo di permanenza in Italia, ritorna all'Estoril Praia; con i \"Canarinhos\" colleziona altre 28 partite di Primeira Liga, 10 di Europa League, 3 di Ta\u00e7a de Portugal e 2 con un gol di Ta\u00e7a da Liga.\nNazionale.\nIl 19 maggio 2011 a Northampton gioca come titolare la partita amichevole tra Under-23 di Inghilterra e Portogallo, conclusasi 1 a 0 per i lusitani grazie alla rete di Yohan al 64 minuto.\nStatistiche.\nPresenze e reti nei club.\n\"Statistiche aggiornate al 18 maggio 2016.\""}
{"id": "3779714", "revid": "212348", "url": "https://it.wikipedia.org/wiki?curid=3779714", "title": "Jim McDermott", "text": "Biografia.\nNato a Chicago, McDermott comp\u00ec gli studi di medicina, laureandosi in psichiatria.\nNel 1970, dopo l'adesione al Partito Democratico, McDermott fu eletto alla \"Camera dei Rappresentanti dello stato di Washington\". Nel 1972 cerc\u00f2 di farsi eleggere governatore, ma perse le elezioni.\nNel 1974 ottenne un seggio al senato di stato, dove rimase per dodici anni. Nel 1980 cerc\u00f2 di nuovo di diventare governatore e riusc\u00ec a sconfiggere la governatrice in carica Dixy Lee Ray nelle primarie democratiche, ma perse le elezioni generali. Nel 1984 McDermott ritent\u00f2 l'impresa ma fu sconfitto nelle primarie.\nNel 1987 abbandon\u00f2 la politica per recarsi in missione in Africa, ma nel 1988 torn\u00f2 negli Stati Uniti per candidarsi alla Camera dei Rappresentanti. Vinse poi le elezioni con il 71% delle preferenze.\nDa allora McDermott fu sempre rieletto, anche quando il Partito Repubblicano ottenne un'ampia maggioranza al Congresso. Nel 2016 annunci\u00f2 il suo ritiro dalla politica e lasci\u00f2 il seggio dopo ventotto anni, venendo succeduto dalla compagna di partito Pramila Jayapal.\nMcDermott \u00e8 un progressista e fa parte del Congressional Progressive Caucus."}
{"id": "3779716", "revid": "716642", "url": "https://it.wikipedia.org/wiki?curid=3779716", "title": "Jo\u00e3o Carlos Reis Gra\u00e7a", "text": "Carriera.\nClub.\nLa sua carriera da calciatore professionista inizia nel 2011 quando si trasferisce in prestito dal Mafra al Beira-Mar, per disputare la Primeira Liga con la maglia dei \"auri-negros\".\nIl 21 gennaio 2013 si trasferisce allo Sporting Lisbona in prestito dal Beira-Mar.\nIl 22 luglio 2014 si trasferisce allo Sheriff Tiraspol in prestito dal Braga per una stagione.\nStatistiche.\nPresenze e reti nei club.\n\"Statistiche aggiornate al 21 gennaio 2012\"."}
{"id": "3779718", "revid": "729019", "url": "https://it.wikipedia.org/wiki?curid=3779718", "title": "Flinders Island", "text": "Flinders Island \u00e8 la maggiore delle isole del gruppo Furneaux in Tasmania (Australia). L'isola fa parte della municipalit\u00e0 di Flinders, una delle Local Government Area della Tasmania. La popolazione dell'intero gruppo Furneaux era di 906 abitanti nel 2016, mentre Whitemark, il centro maggiore dell'isola e sede municipale, ne contava 537. Altri insediamenti dell'isola sono Lady Barron e Blue Rocks.\nGeografia.\nFlinders si trova nello stretto di Bass a circa 54\u00a0km dalla citt\u00e0 di Cape Portland nel nord-est della Tasmania. L'isola \u00e8 lunga circa 62\u00a0km (asse nord-sud) e larga 37; ha un'area di 1367\u00a0km\u00b2 il che la pone al 268\u00ba posto tra le isole pi\u00f9 grandi del mondo. Raggiunge l'altezza massima di 756 metri s.l.m. la cima del monte Strzelecki a sud dell'isola; l'area intorno al monte \u00e8 parco nazionale (\"Strzelecki National Park\"). Circa un terzo dell'isola \u00e8 montuoso e aspro con creste di granito che percorrono tutta l'isola. Le aree costiere sono dominate da depositi sabbiosi che spesso prendono la forma di dune. Molte lagune costiere punteggiano la sponda orientale.\nA sud si trova la seconda pi\u00f9 grande isola del gruppo, Cape Barren Island, e tra Flinders e Cape Barren sono situate Vansittart Island e Great Dog Island; il gruppo di Badger Island si trova a sud-ovest e quello di Prime Seal Island ad ovest; vicine all'estremit\u00e0 settentrionale sono posizionate Inner Sister Island e Outer Sister Island.\nFauna.\nGli uccelli nativi includono l'oca di Capo Barren e la berta codacorta. Un'area dell'isola (a nord e a est di Whitemark) \u00e8 stata identificata come \"Important Bird and Biodiversity Area\" (IBA) poich\u00e9 contiene tre colonie riproduttrici di pardaloto tasmaniano, che \u00e8 una specie in pericolo, ed \u00e8 habitat della balia di fiamma. Supporta anche popolazioni di diverse specie di uccelli endemici della Tasmania, tra cui la rosella verde, il currawong nero, la balia bruna australiana, il succiamiele golagialla, il succiamiele testanera, il succiamiele beccoforte e il beccospina della Tasmania. Un'altra area IBA si trova sulla costa orientale dove si trova un piccolo numero di sterna delle fate, un numero maggiore di corriere dal cappuccio, e l'1% della popolazione mondiale di alzavola castana, beccaccia di mare orientale e beccaccia di mare fuligginosa.\nI mammiferi marsupiali sono rappresentati dal wallaby dal collo rosso, il tricosuro volpino, l'opossum pigmeo orientale, il potoroo, il coda ad anello comune e il pademelon della Tasmania. L'otaria orsina del Capo \u00e8 l'unico mammifero placentare che si trova comunemente su Flinders. L'isola \u00e8 inoltre l'unico habitat rimanente di una sottospecie di vombato comune, il \"Vombatus ursinus ursinus\", che \u00e8 elencato come vulnerabile dall\"'Environment Protection and Biodiversity Conservation Act\" del 1999 e dalla Lista Rossa della IUCN."}
{"id": "3779719", "revid": "1442080", "url": "https://it.wikipedia.org/wiki?curid=3779719", "title": "Predatore (romanzo)", "text": "Predatore \u00e8 un romanzo storico scritto nel 1992 da Gary Jennings, pubblicato in Italia nel 1993 da Rizzoli.\nAmbientato negli anni che precedettero e seguirono la caduta dell'Impero Romano d'occidente (476 d.C.), il romanzo, sfruttando l'artificio del ritrovamento di un antico manoscritto da parte dell'autore, dipinge un affascinante, vivido e crudo affresco di un periodo storico sconosciuto ai pi\u00f9 del quale, stante la scarsezza di fonti originali ed attendibili, a tutt'oggi si dispone di notizie frammentarie o parzialmente faziose.\nTrama.\nSiamo negli anni a immediatamente antecedenti la caduta dell'Impero romano d'Occidente (476 d.C.) ed il successivo avvento del regno dei Goti in Italia. Anni particolarmente bui e caotici per l'Europa, caratterizzati da una situazione politica e religiosa particolarmente confusa. Il racconto \u00e8, come detto in precedenza, redatto in forma di diario, quindi scritto in prima persona. Si narrano le vicende di Thorn, personaggio dalla ambigua identit\u00e0 sessuale, subito fugata nelle primissime pagine del libro. Thorn racconta la sua storia, a partire dall'infanzia trascorsa come postulante in un'abbazia situata nel sud-est dell'odierna Francia allora facente parte del regno dei Burgundi, a mezza strada tra Vesontio (Besan\u00e7on) e Lugdunum (Lione).\nIl giovanissimo Thorn - nome desunto dall'unica traccia lasciata della sua presunta genia originale, la lettera \"\u00fe\" lasciata scritta sulle fasce che lo proteggevano dal freddo quando, ancora infante, fu abbandonato sul portale dell'abbazia - viene espulso dalla vallata che lo ha visto muovere i primi passi della sua vita dall'abate Clemente, perplesso ed impotente di fronte alla rivelazione della duplice ed ambigua identit\u00e0 del giovane, costretto a questa decisione delatoria dalla grettezza dei costumi del tempo.\nL'abate consiglia paternalmente il giovane di emigrare in cerca di un'occupazione consona alla sua condizione di ragazzo istruito (ovvero capace di leggere e scrivere con una certa fluidit\u00e0 sia in latino che nella \"vecchia lingua\" degli abitanti originari di quelle terre immediatamente a nord dell'Italia, oltre a possedere una certa infarinatura di greco, necessaria per il disbrigo della corrispondenza di \"Nonnus Clemens\", l'abate stesso).\nThorn per\u00f2, per la prima volta in vita sua libero da obblighi e costrizioni e convintosi di appartenere alla stirpe gota (i goti essendo la popolazione barbarica pi\u00f9 importante e potente del particolare momento storico), decide di recarsi verso oriente, precisamente verso la regione della Moesia, dove sa risiedere pi\u00f9 o meno stabilmente la nazione gota. \nAttraversando le selvagge e gelide regioni delle Hrau Albos (antico toponimo del massiccio del Giura), il giovane incontra il primo dei due personaggi che segneranno profondamente la sua vita, Wyrd, il viandate della foresta, l'amico dei lupi, il procura-carogne; un anziano ex-legionario dell'esercito romano, originario delle Isole dello Stagno, affascinante personificazione della quintessenza dello \"spirito libero\" in tutte le sue sfaccettature.\nWyrd accetta di prendere Thorn sotto la sua ala protettiva solo con iniziale riluttanza in qualit\u00e0 di apprendista, e di assumere cos\u00ec il ruolo di \"frauja\" (letteralmente \"padrone\" nella vecchia lingua, anche se il termine assume nel contesto un significato pi\u00f9 ampio, paragonabile al latino \"magister\", piuttosto che all'italiano \"padrino\"). Nel corso dei successivi due anni Thorn, in compagnia del suo \"frauja\", vive numerose avventure che lo arricchiscono da ogni punto di vista, umano, caratteriale, guerriero e morale. Trovatosi addirittura nella necessit\u00e0 di doversi infiltrare in un accampamento di \"spregevoli unni\" per liberare degli ostaggi, Thorn riuscir\u00e0 sempre e comunque a cavarsela brillantemente, riuscendo peraltro a guadagnarsi l'affetto e la stima dello scorbutico ex legionario, e ad accumulare insieme a lui notevoli ricchezze (grazie alla loro attivit\u00e0 di mercanti di pellicce). Quindi a potersi permettere un'intera estate di villeggiatura e di svago presso l'amena localit\u00e0 di Haustaths - l'odierna Hallstatt), incastonata in un pittoresco angolo delle Alpi. Al termine di questi mesi passati spensieratamente in compagnia della piccola Livia - una bambina romana, figlia del pi\u00f9 illustre personaggio della florida e ridente cittadina, con la quale Thorn stringer\u00e0 un profondo rapporto di amicizia che avr\u00e0 conseguenze inattese a distanza di anni - si realizzer\u00e0 un tragico avvenimento nella vita del giovane protagonista che cambier\u00e0 ulteriormente il corso di questa cronaca: la morte di Wyrd, tutore e mentore di Thorn, costretto ad ucciderlo per evitargli lo strazio e le conseguenze della rabbia, inflittagli dal morso di una lupa infettata dal morbo.\nThorn abbandona con il cuore gonfio di tristezza quella comunit\u00e0, deciso a percorrere da solo le ultime tappe del suo viaggio alla ricerca dei suoi compatrioti goti, quando un incidente inatteso - il morso di una vipera - lo porta a stringere amicizia con un giovane viandante della foresta riccamente abbigliato ed equipaggiato che lo soccorre e lo assiste nei giorni successivi all'avvelenamento. Una volta ripresosi dall'incidente che avrebbe potuto essere fatale, Thorn e lo sconosciuto cavaliere - presentatosi come Thiuda, condividendo con Thorn la medesima iniziale del nome, la runa \u00fe - decidono di recarsi insieme alla volta della vicina Vindobona (Vienna), capitale della Pannonia.\nGiunti a Vindobona i due si spacciano per un eccentrico e ricchissimo rampollo di alto lignaggio ed il suo fedele servitore e \"factotum\", riuscendo ad ingannare tutti i personaggi pi\u00f9 in vista della citt\u00e0. Grazie alle istruzioni ed alle dritte di Thiuda, l'ormai pi\u00f9 che adolescente Thorn entra far parte di quella ristretta cerchia formata dalle \"persone che contano\" di Vindobona, non disdegnando incursioni negli strati pi\u00f9 bassi e plebei della popolazione grazie agli artifizi possibili in virt\u00f9 della sua duplice identit\u00e0 sessuale, venendo cos\u00ec a conoscere delle realt\u00e0 sino ad allora a lui completamente sconosciute - il paganesimo dei cittadini appartenenti al patriziato, il mitraismo professato dagli appartenenti alla guarnigione romana, le antiche religioni pagane cui appartengono i ceti pi\u00f9 umili, finanche la dottrina ariana del cristianesimo, ancora non ufficialmente bollata come eretica dal Papa di Roma ma guardata con sospetto crescente dagli appartenenti al clero cattolico e dai fedeli di tale confessione.\nPerplesso e turbato di fronte al ploriferare di intrighi e bassezze dovuti alla natura troppo \"civilizzata\" di tale consesso metropolitano, Thorn decide di riprendere la sua personale ricerca delle proprie origini, memore della promessa fatta all'amico Thiuda - rivelatosi anche lui un fiero ostrogoto - di seguirlo, prima o poi, sul campo di battaglia.\nGiunto nei pressi della citt\u00e0 fortificata di Singidunum (Belgrado), dove Thiuda gli aveva detto essere l'esercito ostrogoto impegnato nell'assedio ai sarmati di Re Babai, Thorn fa immediatamente valere la sua particolare ingegnosit\u00e0 applicando alcune sue trovate apparentemente bislacche all'arte bellica sino ad allora ristagnante in tradizioni secolari, contribuendo cos\u00ec alla presa della citt\u00e0 dopo aver ritrovato il suo amico Thiuda in un ruolo ed in una veste del tutto inaspettate; Thiuda non \u00e8 altri che il nuovo Re del popolo ostrogoto, il futuro Teodorico il Grande, appena succeduto al padre Teodemiro da poco caduto sul campo di battaglia.\nGuadagnatosi, incredulo, il grado di Maresciallo del Re grazie alla sua inventiva e particolarmente apprezzata perspicacia, le vicende di Thorn procedono di pari passo con le crescenti fortune del giovane sovrano, a partire dalla missione diplomatica in quel di Bisanzio, passando per la disavventura rappresentata dal rapimento ad opera del pretendente al trono degli Ostrogoti, Teodorico \"Strabone\" ed una missione storica itinerante fino all'estremo Nord d'Europa, alla ricerca delle \"vere\" origini del popolo Goto. Il climax della vicenda \u00e8 raggiunto allorquando Teodorico l'Amalo (non ancora divenuto \"il Grande\") \u00e8 incaricato dall'imperatore d'Oriente Zenone di \"sbarazzarsi\" senza mezzi termini della ormai ingombrante presenza del primo regnante barbaro di Italia, Odoacre. L'invasione d'Italia, affrontata con un esercito composto da migliaia di uomini, l'inseguimento dello sfuggente Odoacre (nel frattempo resosi conto di aver perduto la guerra e rifugiatosi nella inespugnabile Ravenna) e la successiva imposizione della \"pax ostrogota\" vengono descritti con una minuzia degna di rappresentare un libro a s\u00e9 stante, anche grazie alle numerose citazioni colte di cui tutto il testo \u00e8 impregnato. Gli ultimi anni di regno di un decadente Teodorico sono narrati da Thorn con una apparente sufficienza che ben rappresenta la delusione (dovuta anche al peso degli anni) nel veder involvere su s\u00e9 stesso un Sovrano in cui aveva creduto ciecamente ed affiancato per oltre mezzo secolo cos\u00ec da vicino."}
{"id": "3779720", "revid": "1305772", "url": "https://it.wikipedia.org/wiki?curid=3779720", "title": "Fulco", "text": ""}
{"id": "3779721", "revid": "47767", "url": "https://it.wikipedia.org/wiki?curid=3779721", "title": "Folke", "text": ""}
{"id": "3779722", "revid": "1305772", "url": "https://it.wikipedia.org/wiki?curid=3779722", "title": "Folquet", "text": ""}
{"id": "3779723", "revid": "47767", "url": "https://it.wikipedia.org/wiki?curid=3779723", "title": "Foulques", "text": ""}
{"id": "3779731", "revid": "767487", "url": "https://it.wikipedia.org/wiki?curid=3779731", "title": "Antologia di Tot\u00f2", "text": "Antologia di Tot\u00f2 (titolo originale \"Tot\u00f2, une anthologie\" oppure \"Anthologie de Tot\u00f2\") \u00e8 un film di montaggio documentaristico del 1978 diretto da Jean-Louis Comolli con Dario Fo come protagonista, presentatore e narratore.\nTrama.\nIl film \u00e8 composto da spezzoni dei migliori film di Tot\u00f2: da \"Tot\u00f2 le Mok\u00f2\" a \"Tot\u00f2, Peppino e la... malafemmina\", da \"I pompieri di Viggi\u00f9\" a \"Un turco napoletano\".\nTra questi vi \u00e8 la famosa scenetta in cui De Curtis, con Anna Magnani canta al cabaret, tratta da \"Risate di gioia\"; ma anche un famoso reperto: una ripresa effettuata a \"Studio 1\" nel 1966 in cui Tot\u00f2 \u00e8 ospitato dalla presentatrice Mina e improvvisa una gag con il compagno Mario Castellani.\nTutti gli spezzoni sono presentati dal grande Dario Fo che oltre a parlare del grande comico napoletano, ci fa conoscere i suoi segreti e le sue tecniche da attore teatrale attraverso le sale di tanti teatri famosi d'Italia come il Teatro Jovinelli a Roma o il Variet\u00e0.\nCuriosit\u00e0.\nIn questo documentario le sequenze del film Un turco napoletano sono in bianco e nero."}
{"id": "3779737", "revid": "599013", "url": "https://it.wikipedia.org/wiki?curid=3779737", "title": "Esteban Malazzo", "text": "Caratteristiche tecniche.\nGiocava come terzino o come mediano, sia sul lato destro del campo che su quello sinistro.\nCarriera.\nClub.\nMalazzo entr\u00f2 a far parte della rosa del River Plate nel 1927. Gioc\u00f2 dunque le ultime quattro stagioni dilettantistiche nella storia del club; anche una volta istituito il professionismo in Argentina, nel 1931, Malazzo si risolse a rimanere al River. Fu nella rosa che vinse il titolo del 1932; in quell'occasione fu anche titolare dello spareggio con l'Independiente, terminato 3-0 in favore del River Plate. Nel biennio 1936-1937, che vide il suo club vincere due campionati, fu impiegato come prima scelta nell'undici selezionato da Imre Hirschl; nel 1937 segn\u00f2 la sua unica rete con il River. Dopo 175 presenze nella massima divisione argentina, Malazzo decise di lasciare la sua patria per trasferirsi in Brasile: and\u00f2 quindi a Rio de Janeiro, firmando un contratto per il Fluminense, compagine che disputava il campionato Carioca. Con la divisa tricolore esord\u00ec il 17 agosto 1939. L'anno seguente ottenne il titolo statale, e replic\u00f2 il successo anche nel 1941; gioc\u00f2 l'ultima gara con il \"Flu\" il 14 gennaio 1942."}
{"id": "3779738", "revid": "1543377", "url": "https://it.wikipedia.org/wiki?curid=3779738", "title": "Isola di Nansen", "text": "L'isola di Nansen (in russo \u041e\u0441\u0442\u0440\u043e\u0432 \u041d\u0430\u043d\u0441\u0435\u043d\u0430, \"ostrov Nansena\") \u00e8 un'isola russa che fa parte dell'arcipelago della Terra di Francesco Giuseppe, nell'Oceano Artico. Amministrativamente fa parte dell'oblast' di Arcangelo.\nL'isola ha preso il nome dell'esploratore polare Fridtjof Nansen, che ha esplorato e tracciato la mappa dell'arcipelago della Terra di Francesco Giuseppe nel 1896.\nGeografia.\nL'isola di Nansen si trova nella parte centro-meridionale dell'arcipelago; a est c'\u00e8 l'isola di Bromwich; a sud-est, il canale di Hamilton, largo meno di 2 km, la separa dall'isola di Pritchet; ad ovest, al di l\u00e0 del canale Robert Pilja, si trova l'isola di Koetlitz. A nord si trova il largo canale di Markham e a sud-ovest il canale Young.\nLa punta settentrionale dell'isola \u00e8 capo Arthur (\u043c\u044b\u0441 \u0410\u0440\u0442\u0443\u0440); a sud-ovest c'\u00e8 capo U\u0161akov (\u043c\u044b\u0441 \u0423\u0448\u0430\u043a\u043e\u0432), cos\u00ec chiamato in onore dell'esploratore artico russo Georgij Alekseevi\u010d U\u0161akov; il punto pi\u00f9 meridionale dell'isola \u00e8 capo Taylor (\u043c\u044b\u0441 \u0422\u0435\u0439\u043b\u043e\u0440\u0430). Il punto pi\u00f9 alto dell'isola raggiunge i 372 metri."}
{"id": "3779740", "revid": "767487", "url": "https://it.wikipedia.org/wiki?curid=3779740", "title": "Ke Seung-woon", "text": "Carriera.\nRappresent\u00f2 la sua nazione ai mondiali di Inghilterra del 1966. Gioc\u00f2 anche per il Pyongyang City Sports Club."}
{"id": "3779756", "revid": "219355", "url": "https://it.wikipedia.org/wiki?curid=3779756", "title": "Atomic absorption spectroscopy", "text": ""}
{"id": "3779764", "revid": "47767", "url": "https://it.wikipedia.org/wiki?curid=3779764", "title": "Fulceri", "text": "Origine e diffusione.\nDeriva dal nome germanico \"Fulchar\", composto da \"fulc\" (o \"fulca\", \"folk\" (\"gente\", \"popolo (in armi)\", da cui anche Fulberto e Folco) e \"hari\" (\"esercito\"); alcune fonti ipotizzano una connessione del secondo elemento con altre radici germaniche quali \"gaira\" (\"lancia\") e \"haira\" (\"signore\", \"capo\"). \nIn Italia il nome, relegato ad ambienti aristocratici gi\u00e0 nel tardo Medioevo, gode ormai di scarsissima diffusione. Destino simile ebbe in Inghilterra, dove, introdotto dai normanni, non riusc\u00ec a sopravvivere. Gode invece di buona diffusione nei paesi germanofoni, nella forma \"Volker\".\nOnomastico.\nIl nome \u00e8 adespota, ovvero non \u00e8 portato da alcun santo. L'onomastico ricorre pertanto il 1\u00ba novembre, giorno di Ognissanti."}
{"id": "3779768", "revid": "547034", "url": "https://it.wikipedia.org/wiki?curid=3779768", "title": "Los Remedios", "text": "Los Remedios \u00e8 un quartiere della citt\u00e0 di Siviglia, in Spagna.\nIl quartiere inizia ad ovest del fiume Guadalquivir, nelle adiacenze del centro ed \u00e8 uno dei pi\u00f9 grandi e meglio collegati della citt\u00e0, sede di numerosi negozi. \nIl quartiere storicamente \u00e8 abitato dalla borghesia medio-alta sivigliana e collega a nord con il quartiere di Triana, a est con il Guadalquivir e il centro, il quartiere Tablada al sud.\nLe sue vie principali sono la Avenida de la Rep\u00fablica Argentina, che inizia da Plaza de Cuba, subito dopo il fiume, la calle de Asunci\u00f3n, la pi\u00f9 importante via commerciale del quartiere e una delle principali di Siviglia, la calle de Virgen de Luj\u00e1n, la calle Santa Fe, la calle Niebla, la Avenida Presidente Carrero Blanco, la Avenida Ram\u00f3n de Carranza, la calle Juan Sebasti\u00e1n Elcano e la calle Fernando IV."}
{"id": "3779769", "revid": "1543377", "url": "https://it.wikipedia.org/wiki?curid=3779769", "title": "Tiroidectomia robotica trans-ascellare", "text": "La tiroidectomia transascellare robotica \u00e8 un intervento chirurgico, ideato dal chirurgo sudcoreano Woong Youn Chung, che permette la rimozione totale o parziale della tiroide senza creare cicatrici sul collo.\nLa scuola coreana esegue questo accesso da molti anni in quanto la presenza di cicatrici sul collo viene considerata particolarmente inestetica. Per tale motivo i medici orientali hanno ideato approcci ascellari, spesso combinati con un accesso mammario. Prima dell'impiego del robot chirurgico(Robot Da Vinci) questo intervento veniva eseguito con strumenti laparoscopici (analoghi a quelli impiegati per una colecistectomia laparoscopica).\nL'intervento di Chung viene eseguito con un'incisione cutanea di 5\u00a0cm a livello ascellare e talvolta \u00e8 necessaria una seconda incisione fra il seno e lo sterno. Le incisioni vengono praticate dal lato in cui la tiroide \u00e8 pi\u00f9 voluminosa. Questo accesso nasconde in maniera eccellente la cicatrice, richiede la creazione di un tunnel sottocutaneo di circa 15 centimetri e il passaggio attraverso i muscoli sternocleidomastoidei. Questo accesso \u00e8 tutt'altro che mininvasivo (vedi Tiroidectomia) ma sembra gravato da minori complicanze a carico dei nervi laringei rispetto alla chirurgia tiroidea tradizionale.\nEsperienze precedenti, di matrice italiana, sono state proposte nel 2008 dal Prof. Pier Cristoforo Giulianotti (Professore di Chirurgia a Chicago e direttore della scuola internazionale ACOI di chirurgia robotica all'ospedale di Grosseto), che in tale occasione ha eseguito per la prima volta in Italia presso l'ospedale di Grosseto un'emitiroidectomia robotica.\nIl prof. Chung, invitato a Forl\u00ec nel giugno 2010 presso l'unit\u00e0 operativa di chirurgia endocrina dell'ospedale Morgagni-Pierantoni di Forl\u00ec diretta dal dott. Alberto Zaccaroni, ha presentato l'intervento alla comunit\u00e0 chirurgica italiana. Questo evento ha avuto il merito di far conoscere questa procedura alla comunit\u00e0 scientifica italiana, ma ancora esistono delle perplessit\u00e0 in merito a tale approccio. Esperienze isolate sono state effettuate anche dall'\u00e9quipe di Pisa dove per\u00f2 si predilige la Tiroidectomia videoassistita."}
{"id": "3779774", "revid": "287204", "url": "https://it.wikipedia.org/wiki?curid=3779774", "title": "SAO 76618", "text": "SAO 76618 (HR 1403, HD 28226) \u00e8 un sistema binario visibile in direzione della costellazione del Toro, situato vicino all'eclittica, molto probabilmente una binaria spettroscopica risolta grazie a una occultazione lunare avvenuta nel 1993.. La sua componente principale \u00e8 una stella bianca di classe spettrale A5.\nSAO 76618 \u00e8 talvolta soggetta ad occultazioni da parte della Luna e, pi\u00f9 raramente, dei pianeti, generalmente quelli interni. L'ultima occultazione lunare visibile \u00e8 stata il 9 dicembre 2011."}
{"id": "3779776", "revid": "834", "url": "https://it.wikipedia.org/wiki?curid=3779776", "title": "J.J. Connington", "text": ""}
{"id": "3779781", "revid": "834", "url": "https://it.wikipedia.org/wiki?curid=3779781", "title": "J.J. Marric", "text": ""}
{"id": "3779784", "revid": "22356", "url": "https://it.wikipedia.org/wiki?curid=3779784", "title": "Squalodon", "text": "Lo squalodonte (gen. Squalodon) \u00e8 un cetaceo estinto, appartenente agli squalodontidi. Visse tra l'Oligocene inferiore e il Miocene medio (33-14 milioni di anni fa) e i suoi resti fossili sono stati ritrovati principalmente in Europa e in Nordamerica.\nDescrizione.\nQuesto animale era lungo circa 3 metri e possedeva un corpo piuttosto simile a quello delle odierne focene. Il cranio, per\u00f2, era molto diverso: la forma era notevolmente allungata, in particolare il muso dotato di denti robusti e molto diversi da quelli dei delfini odierni. I molari, difatti, erano a doppia radice e di forma triangolare, al contrario di quelli conici di delfini e capodogli. Il margine, inoltre, era dentellato e adattato per tagliare in due le prede. I denti erano sostanzialmente simili a quelli degli squali (da qui il nome \"Squalodon\") e dei cetaceo primitivi (Archaeoceti).\nAltre caratteristiche antiquate di \"Squalodon\" includono le vertebre cervicali, che garantivano ancora una certa mobilit\u00e0 al collo dell'animale; si suppone inoltre che la pinna dorsale fosse ancora poco sviluppata. Altre caratteristiche, invece, erano tipiche dei cetacei pi\u00f9 avanzati: la scatola cranica ricorda pi\u00f9 gli odontoceti attuali che gli archeoceti, e vi sono indizi che fanno supporre una primitiva ecolocazione, evidentemente gi\u00e0 presente in \"Squalodon\".\nClassificazione.\n\"Squalodon\" \u00e8 stato descritto per la prima volta nel 1840 da Jean Pierre Sylvestre de Grateloup, che erroneamente lo consider\u00f2 un rettile fossile affine a \"Iguanodon\". Successivamente resti pi\u00f9 completi permisero di attribuire correttamente \"Squalodon\" ai cetacei. Questo animale d\u00e0 il nome al gruppo degli squalodontoidi, un gruppo di cetacei dalle caratteristiche intermedie tra i primitivi archeoceti e i pi\u00f9 evoluti odontoceti. A volte questi animali (McKenna e Bell, 1997) sono classificati al di fuori degli odontoceti (il grande gruppo di cetacei dentati che comprende delfini, focene e capodogli), ma pi\u00f9 spesso sono considerati parte di esso. \nA \"Squalodon\" sono state attribuite numerose specie, note spesso per resti frammentari. In Italia, ad esempio, sono stati ritrovati Squalodon bariensis e S. bellunenese, mentre in Nordamerica esemplari ben conservati di S. calvertensis sono stati ritrovati in Maryland. Tra i generi simili, da ricordare \"Prosqualodon\" (dal cranio molto corto), \"Phoberodon\" (dal cranio di lunghezza intermedia) e \"Neosqualodon\", rinvenuto anche in Sicilia e dotato di un rostro allungatissimo.\nPaleoecologia.\nI fossili di \"Squalodon\" sono stati ritrovati in numerosi sedimenti marini, e si suppone che questo animale abitasse acque calde; il lungo rostro dentato permetteva a \"Squalodon\" di arpionare una grande variet\u00e0 di prede, ed \u00e8 probabile che i denti seghettati funzionassero come cesoie quando le mascelle si richiudevano."}
{"id": "3779795", "revid": "125718048", "url": "https://it.wikipedia.org/wiki?curid=3779795", "title": "Sangiorgio Elettrodomestici", "text": "Sangiorgio Elettrodomestici \u00e8 un marchio di propriet\u00e0 It Wash S.r.l. per il mercato italiano ed estero, utilizzato per elettrodomestici come: lavatrici, frigoriferi ed asciugatrici. In passato \u00e8 stato di propriet\u00e0 di varie societ\u00e0 omonime.\nStoria.\nLa Societ\u00e0 di esercizio elettrodomestici San Giorgio S.p.A. sorse nel 1954 a Genova, a seguito della liquidazione della San Giorgio, societ\u00e0 controllata dalla Finmeccanica, che in quell'anno attuava la conversione dalla produzione bellica a quella civile. Le attivit\u00e0 dell'azienda furono avviate in uno stabilimento di La Spezia, ed inizi\u00f2 con la produzione di lucidatrici, aspirapolvere, ventilatori da tavolo e a colonna, e successivamente di lavatrici.\nNel 1962 pass\u00f2 sotto il controllo della Ansaldo-San Giorgio e cambi\u00f2 denominazione in San Giorgio elettrodomestici S.p.A., la cui sede legale fu trasferita nello stabilimento spezzino nella frazione Melara. Il numero di addetti pass\u00f2 dai 200 del 1963 agli oltre 800 del 1971. L'azienda ligure ottenne importanti consensi di mercato (soprattutto nel settore delle lavatrici), e apr\u00ec filiali a Torino, Milano, Roma, Napoli e Catania.\nNel 1984 la San Giorgio contava 900 dipendenti, registrava un bilancio in attivo ed aveva una buona presenza sui mercati esteri. Tuttavia, in conseguenza delle privatizzazioni effettuate dall'IRI presieduta da Romano Prodi, il 60% del suo capitale venne ceduto alla \"El.Fi.\" di Verolanuova (BS), holding finanziaria dei fratelli Luigi e Gianfranco Nocivelli, imprenditori del settore degli elettrodomestici. Nel 1988 venne incorporata e assorbita dalla OCEAN, divenendo quindi un marchio secondario, scelta aziendale che determin\u00f2 la contrazione delle sue quote di mercato.\nNel 2001 a seguito del crac finanziario del Gruppo Nocivelli che porta le sue aziende all'amministrazione controllata, lo stabilimento spezzino ed il marchio vengono ceduti nel 2004 alla \"So.Fi.Spe. S.r.l.\", societ\u00e0 capeggiata da un gruppo di imprenditori del luogo, che due anni pi\u00f9 tardi divenne \"San Giorgio elettrodomestici S.r.l.\".\nNel 2005 il marchio SANGIORGIO viene acquistato dalla spagnola Fagor Electrodom\u00e9sticos, mentre nel 2007 la societ\u00e0 \"Spezia Elettrodomestici s.r.l.\", controllata da Paolo Nocivelli, rileva lo stabilimento. \nL'azienda registra forti perdite di bilancio, che hanno come conseguenze, le riduzioni di organico e della capacit\u00e0 produttiva, che portano nel 2009 alla chiusura definitiva dello stabilimento di La Spezia e al licenziamento dei 147 lavoratori rimasti.\nAl termine del 2010 il gruppo Fagor decide di sfruttare ancora il marchio attraverso la De Dietrich Elettrodomestici Italia Spa.\nNel 2014 il marchio SANGIORGIO viene rilevato dalla It Wash S.r.l. con sede e stabilimento di produzione ad Acerra (NA)."}
{"id": "3779800", "revid": "298229", "url": "https://it.wikipedia.org/wiki?curid=3779800", "title": "Yoelvis Quesada", "text": ""}
{"id": "3779802", "revid": "1209850", "url": "https://it.wikipedia.org/wiki?curid=3779802", "title": "Gabriele Canelli", "text": "Biografia.\nFu consigliere e presidente della deputazione provinciale della Capitanata per il mandamento di Castelnuovo della Daunia di cui era originario; pi\u00f9 volte deputato, e nel 1935 fu sottosegretario di Stato alla bonifica integrale. \nSi adoper\u00f2 per valorizzare Castelnuovo, anche grazie alla collaborazione dell'architetto Giandomenico Romano per migliorarne la funzionalit\u00e0 con interessanti opere pubbliche, come l'acquedotto, il muraglione antifrana, l'edificio scolastico; a lui si deve anche la valorizzazione dell'acqua \"Cavallina\" che nel 1936 fu scientificamente analizzata dall'Universit\u00e0 di Roma, classificandola fra le acque minerali. In sua memoria \u00e8 stata intitolata una piazza."}
{"id": "3779820", "revid": "287204", "url": "https://it.wikipedia.org/wiki?curid=3779820", "title": "Intercontinental Rally Challenge 2011", "text": "L'Intercontinental Rally Challenge 2011 \u00e8 stata la 6\u00aa edizione dell'Intercontinental Rally Challenge."}
{"id": "3779821", "revid": "120540847", "url": "https://it.wikipedia.org/wiki?curid=3779821", "title": "Renzo Forma", "text": "Biografia.\nRenzo Forma nasce in un paesino della provincia di Torino, Castellamonte, il 26 novembre 1916. Terminati gli studi da notaio, si butta nella carriera politica come successore del Senatore Giacomo Piola negli anni '60. Si iscrive tra le file della Democrazia Cristiana nel maggio del 1953 e viene eletto al Senato dalla III alla VIII legislatura. \u00c8 ricordato per aver partecipato alla Commissione di indagini sul sequestro e l'uccisione di Aldo Moro.\nIl figlio Luigi mor\u00ec nell'agosto 2009, a 57 anni, gettandosi nel Po."}
{"id": "3779825", "revid": "196390", "url": "https://it.wikipedia.org/wiki?curid=3779825", "title": "Zemlevolcy", "text": ""}
{"id": "3779827", "revid": "112239301", "url": "https://it.wikipedia.org/wiki?curid=3779827", "title": "Memorial Oleg D'ja\u010denko", "text": "Il Memorial Oleg D'ja\u010denko (; \"Memorial Olega D'ja\u010denko\") \u00e8 una corsa in linea maschile di ciclismo su strada che si disputa annualmente a Mosca, in Russia. Dal 2005 \u00e8 inserito nel calendario dell'UCI Europe Tour, come evento di classe 1.2, mentre nel 2004 faceva parte del calendario internazionale riservato agli under-23.\nAlbo d'oro.\n\"Aggiornato all'edizione 2015.\""}
{"id": "3779830", "revid": "287204", "url": "https://it.wikipedia.org/wiki?curid=3779830", "title": "Salone dell'automobile di Nuova Delhi", "text": "Il Salone dell'automobile di Nuova Delhi (in inglese \"Auto Expo\") \u00e8 un salone dell'automobile che si svolge ogni due anni a gennaio nella citt\u00e0 indiana.\nHa luogo nel Pragati Maidan ed \u00e8 organizzato dal the Automotive Component Manufacturers Association (ACMA), dal Confederation of Indian Industry (CII) e dalla Society of Indian Automobile Manufacturers (SIAM).\nL'edizione del 2008 \u00e8 stata la prima ad essere accreditata dall'OICA."}
{"id": "3779835", "revid": "1982", "url": "https://it.wikipedia.org/wiki?curid=3779835", "title": "Cavern club", "text": ""}
{"id": "3779837", "revid": "729019", "url": "https://it.wikipedia.org/wiki?curid=3779837", "title": "Isola di Sch\u00f6nau", "text": "L'isola di Sch\u00f6nau (in russo: \u041e\u0441\u0442\u0440\u043e\u0432 \u0428\u0451\u043d\u0430\u0443, \"ostrov \u0160\u0451nau\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Sch\u00f6nau si trova nella parte centro-meridionale della Terra di Francesco Giuseppe; \u00e8 situata a circa 1\u00a0km dalla punta nord-occidentale dell'isola di Koldewey e, come questa, \u00e8 del tutto libera dal ghiaccio. \u00c8 uno scoglio dalla forma allungata che non supera i 100\u00a0m di lunghezza.\nLo stretto di Lavrov (\u043f\u0440\u043e\u043b\u0438\u0432 \u041b\u0430\u0432\u0440\u043e\u0432\u0430, \"proliv Lavrova\") la separa dalla grande isola di Hall.\nL'isola \u00e8 stata cos\u00ec chiamata in onore della citt\u00e0 di Sch\u00f6nau (oggi Teplice in Boemia, Repubblica Ceca, luogo di nascita dell'alpinista ed esploratore Julius von Payer."}
{"id": "3779838", "revid": "282094", "url": "https://it.wikipedia.org/wiki?curid=3779838", "title": "Pavel Aksel'rod", "text": ""}
{"id": "3779844", "revid": "282094", "url": "https://it.wikipedia.org/wiki?curid=3779844", "title": "Konstantin Aksakov", "text": ""}
{"id": "3779846", "revid": "282094", "url": "https://it.wikipedia.org/wiki?curid=3779846", "title": "Ivan Aksakov", "text": ""}
{"id": "3779850", "revid": "88740", "url": "https://it.wikipedia.org/wiki?curid=3779850", "title": "Will Keith Kellogg", "text": "Con il fratello pubblicizz\u00f2 i corn flakes, prodotti innovativi per la colazione umana.\nBiografia.\nNel 1906 fond\u00f2 la \"Battle Creek Toasted Corn Flake Company\", che cambi\u00f2 successivamente nome in Kellogg Company. Nel 1930 fond\u00f2 la \"W. K. Kellogg Foundation\".\nDopodich\u00e9 fu il fondatore del Kellogg College a Oxford. La sua attivit\u00e0 filantropica si protrasse durante la seconda guerra mondiale. Kellogg mor\u00ec nel 1951, all'et\u00e0 di 91 anni."}
{"id": "3779854", "revid": "45325764", "url": "https://it.wikipedia.org/wiki?curid=3779854", "title": "William Keith Kellogg", "text": ""}
{"id": "3779855", "revid": "2128494", "url": "https://it.wikipedia.org/wiki?curid=3779855", "title": "Associazione dei quotidiani in lingua minoritaria e regionale", "text": "L'Associazione dei quotidiani in lingua minoritaria e regionale o MIDAS (dall'inglese \"Minority Dailies Association\") \u00e8 un'associazione senza scopo di lucro che raccoglie 27 quotidiani di 12 paesi europei, la cui caratteristica comune \u00e8 quella di essere editi, per almeno il 51%, in una lingua minoritaria rispetto al paese in cui vengono pubblicati.\nHa sede in Italia, a Bolzano, presso il Center for Autonomy Experience all'Accademia Europea di Bolzano (EURAC).\nPremi.\nPremio MIDAS per il giornalismo.\nUfficialmente denominato \"Midas Prize for Journalism in Minority Protection and Cultural Diversity in Europe\", viene assegnato annualmente dal 2004 ad un giornalista di uno dei periodici membri dell'associazione per un articolo o una serie di articoli pubblicati nell'anno precedente e che promuovano la protezione delle minoranze e la diversit\u00e0 culturale, che combattano il razzismo e le discriminazioni e che contribuiscano ad una migliore comprensione delle diversit\u00e0 culturali ed etniche. Il premio viene assegnato dal presidente del MIDAS, su proposta del consiglio.\nPremio Otto d'Asburgo per il giornalismo.\nUfficialmente denominato \"Otto von Habsburg Prize for Journalism in Minority Protection and Cultural Diversity in Europe\", viene assegnato annualmente dal 2004 ad un giornalista della carta stampata, della TV, della radio o di testate on-line, per un articolo o una serie di articoli pubblicati nell'anno precedente e che promuovano la protezione delle minoranze e la diversit\u00e0 culturale, che combattano il razzismo e le discriminazioni e che contribuiscano ad una migliore comprensione delle diversit\u00e0 culturali ed etniche. Il premio, dedicato alla memoria di Otto d'Asburgo, viene assegnato dalla famiglia su proposta del consiglio del MIDAS."}
{"id": "3779860", "revid": "37401", "url": "https://it.wikipedia.org/wiki?curid=3779860", "title": "Grafematica", "text": "La grafematica (o grafemica) \u00e8, in linguistica, il campo di studio che si occupa dei sistemi di scrittura, dell'organizzazione dei grafemi all'interno di questi e della loro relazione con il sistema fonologico delle lingue che scrivono.\nCos\u00ec come la fonologia indaga la pertinenza dei tratti per stabilire se sono in ciascun caso distintivi o meno, la grafematica definisce la pertinenza dei grafemi e studia le relazioni che si stabiliscono tra grafemi e fonemi di un determinato sistema linguistico."}
{"id": "3779861", "revid": "16758", "url": "https://it.wikipedia.org/wiki?curid=3779861", "title": "Primorski Dnevnik", "text": ""}
{"id": "3779862", "revid": "1005847", "url": "https://it.wikipedia.org/wiki?curid=3779862", "title": "Mauro Olivi", "text": "\u00c8 stato deputato alla Camera per tre legislature, dal 1976 al 1987.\nBiografia.\nDopo essere stato segretario della federazione bolognese del Partito Comunista Italiano dal 21 settembre 1973 al 2 luglio 1976, fu eletto per la prima volta alla Camera dei Deputati alle elezioni politiche del 1976 nella circoscrizione di Bologna-Ferrara-Ravenna-Forl\u00ec e successivamente riconfermato alle elezioni del 1979 e a quelle del 1983.\nNel 2011 ha pubblicato per le Edizioni Pendragon il volume autobiografico \"Il comunista che mangiava le farfalle\"."}
{"id": "3779863", "revid": "37401", "url": "https://it.wikipedia.org/wiki?curid=3779863", "title": "Grafemica", "text": ""}
{"id": "3779865", "revid": "124123", "url": "https://it.wikipedia.org/wiki?curid=3779865", "title": "Adolphe Appian", "text": "Biografia.\nAdolphe Appian, pseudonimo di Jacques Barth\u00e9lemy Appian, nacque a Lione nel 1818.\nDal 1833 al 1836, segu\u00ec dei corsi di disegno presso la \"Scuola di belle arti\" di Lione, negli atelier di Jean-Michel Grobon e di Augustin Alexandre Thierrat. Inizi\u00f2 la sua carriera di artista come disegnatore nelle seterie di Lione, prima di dedicarsi alla pittura di paesaggi.\nDebutt\u00f2 al Salon di Parigi nel 1835 ed espose al Salon di Lione del 1847, poi, a partire dal 1855, partecip\u00f2 regolarmente ad ambedue i Salon.\nImportante fu per Appian il 1852, quando conobbe Jean-Baptiste Camille Corot e Charles-Fran\u00e7ois Daubigny, artisti che lasciarono un'impronta notevole e duratura nella sua arte. Sino a quell'anno Appian divideva la sua attivit\u00e0 fra musica e pittura, ma dopo quell'incontro egli si dedic\u00f2 unicamente a quest'ultima, seguendo lo stile e la tecnica della Scuola di Barbizon. \nNel 1862 partecip\u00f2 all'Esposizione universale di Londra, mentre nel 1867 Napoleone III acquist\u00f2 una delle sue tele: \"Le Lac du Bourget\". In quello stesso anno Appian cambi\u00f2 la sua concezione cromatica: le tinte della sua tavolozza passarono dai toni freddi e scuri a dei colori pi\u00f9 caldi e luminosi. A partire dal 1863 cominci\u00f2 a produrre anche delle acqueforti, stampate da Auguste Del\u00e2tre: aveva fatto due prove, nel 1853-1854, e produsse in tutto novanta esemplari.\nVinse la medaglia d'oro al Salone di Parigi del 1868 e partecip\u00f2 all'Expo di Parigi del 1889.\nAppian frequent\u00f2 il villaggio di Rossillon, in quegli anni molto apprezzato dai pittori, e trascorse numerose estati ad Artemare, nel Bas-Bugey dove prendeva alloggio all'h\u00f4tel Buffet. Dipinse numerose localit\u00e0 del Valromey. Amico dei pittori della Scuola di Barbizon, soggiorn\u00f2 diverse volte a Fontainebleau. Fu soprannominato il \u00abDelacroix del carboncino\u00bb. La sua produzione di incisore influenz\u00f2 in particolare l'artista americano [[Stephen Parrish].\nFu nominato Cavaliere della [[L\u00e9gion d'honneur]] nel luglio del 1892.\nAdolphe Appian mor\u00ec nella sua casa di Lione in via Trois-Artichauts nel 1898. Aveva 80 anni.\nSuo figlio Jean Louis (1862-1896) fu anch'egli pittore.\nOpere nelle collezioni pubbliche.\n[[File:Adolphe APPIAN, \"Une route dans les environs de G\u00eanes\", c. 1875, Huile sur toile.jpg|thumb|\"Una strada nei dintorni di Genova\"]]"}
{"id": "3779871", "revid": "1185701", "url": "https://it.wikipedia.org/wiki?curid=3779871", "title": "Andreas Mikkelsen", "text": "Carriera.\nTalento precoce, esord\u00ec giovanissimo nel campionato del mondo rally, nel 2006 a 18 anni non ancora compiuti, al volante di una Ford Focus RS WRC 04, per il team M-Sport, facendo coppia con il copilota Ola Fl\u00f8ene, suo connazionale. Nel 2008 ottenne i primi punti mondiali (2) giungendo al quinto posto nel rally di Svezia con una Ford Focus RS WRC 06 del team \"Ramsport\".\n2009\u20132012: Intercontinental Rally Challenge.\nDopo il debutto nell'Intercontinental Rally Challenge avvenuto nel 2009, nel 2010 corre parte di stagione con una Ford Fiesta S2000, arrivando settimo in classifica.\nNel 2011 pass\u00f2 al team \u0160koda Motorsport e, correndo per la succursale britannica della casa ceca (\"\u0160koda UK\"), si aggiudic\u00f2 la vittoria nell'IRC 2011 alla guida di una \u0160koda Fabia S2000, davanti ai compagni di marca Jan Kopeck\u00fd e Juho H\u00e4nninen.\nNel 2012 a bordo della stessa vettura si conferm\u00f2 campione IRC, di nuovo davanti a Kopeck\u00fd e H\u00e4nninen.\n2013\u20132016: Volkswagen Motorsport.\nNel 2013 cambi\u00f2 navigatore, affidandosi al finlandese Mikko Markkula, e venne ingaggiato dalla Volkswagen Motorsport come terzo pilota a fianco di S\u00e9bastien Ogier e Jari-Matti Latvala, per guidare la nuova Volkswagen Polo R WRC partecipando nel secondo team del costruttore tedesco; disput\u00f2 nove gare piazzandosi a punti in sette di queste e chiudendo al decimo posto in classifica. \nNella stagione successiva Mikkelsen colse il primo podio in carriera giungendo secondo nel Rally di Svezia, cui seguirono altri quattro piazzamenti tra i primi tre (due secondi e due terzi posti) che gli consentirono di terminare l'annata al terzo posto in classifica generale. Poco prima di met\u00e0 stagione riprese a gareggiare con Ola Fl\u00f8ene alla lettura delle note.\nNel 2015 ottenne otto podi nei primi undici appuntamenti iridati e vinse la sua prima gara al Rally di Catalogna, penultimo appuntamento stagionale, concludendo nuovamente al terzo posto nella generale. Al termine dell'anno interruppe nuovamente il sodalizio sportivo con Fl\u00f8ene, il quale venne definitivamente sostituito da Anders J\u00e6ger a partire dalla stagione successiva.\nNel 2016, ultimo anno con la Volkswagen che si ritir\u00f2 dalle scene al termine della stagione, ottenne altri due successi, al Rally di Polonia e in Australia, e fu ancora terzo a fine campionato. \n2017: Hyundai Motorsport.\nIl 2017 fu una stagione movimentata per Mikkelsen, con numerosi cambi di scuderia: disput\u00f2 infatti le prime tre gare con una \u0160koda Fabia R5 per il team ufficiale \u0160koda, impegnato in WRC-2, per poi tornare a guidare un'auto della massima categoria per la squadra Citro\u00ebn Total Abu Dhabi WRT, che gli affid\u00f2 per altre tre gare la nuova C3 WRC con la quale fu secondo in Germania. A partire dal Rally di Catalogna si accas\u00f2 definitivamente presso la Hyundai Motorsport, con cui termin\u00f2 la stagione. \nPer il 2018 i vertici della casa sudcoreana lo promossero a pilota ufficiale, permettendogli di disputare tutte le gare del campionato con una i20 Coupe WRC, alla stessa stregua del vice campione 2017 Thierry Neuville. \nNel 2019 salt\u00f2 tre gare iridate ma riusc\u00ec comunque a concludere la stagione al quarto posto finale, alle spalle di Ott T\u00e4nak, Neuville e S\u00e9bastien Ogier, con tre podi conquistati e ulteriori cinque piazzamenti a punti, contribuendo inoltre alla conquista del primo titolo costruttori nella storia della casa sudcoreana."}
{"id": "3779874", "revid": "205250", "url": "https://it.wikipedia.org/wiki?curid=3779874", "title": "Giorgio Appia", "text": "Pastore valdese, fond\u00f2 a Torre Pellice un orfanotrofio femminile e un ricovero infantile.\nBiografia.\nNegli anni '60 dell'Ottocento si dedic\u00f2 al proselitismo valdese, predicando a Palermo e Napoli. Insegn\u00f2 a Firenze, nella facolt\u00e0 valdese.\nNel 1866 si un\u00ec alle truppe di Giuseppe Garibaldi, che marciavano verso Trento."}
{"id": "3779883", "revid": "413187", "url": "https://it.wikipedia.org/wiki?curid=3779883", "title": "Vermiglio (colore)", "text": ""}
{"id": "3779890", "revid": "282094", "url": "https://it.wikipedia.org/wiki?curid=3779890", "title": "Intellighenzia", "text": ""}
{"id": "3779893", "revid": "767487", "url": "https://it.wikipedia.org/wiki?curid=3779893", "title": "Ustrino", "text": "Presso gli antichi romani ustrino, o ustrina (dal tardo latino \"ustrinum\") era l'area sacra, predisposta nei pressi di una o pi\u00f9 tombe.\nFunzione.\nLa principale tesi \u00e8 che fossero le aree in cui venivano realizzate le pire per la cremazione dei cadaveri. Secondo altre fonti, l'\"ustrina\" era invece la pietra incavata con cui si raccoglievano le ceneri dei defunti. \nA Roma erano presenti particolari ustrini, tra cui quello di forma circolare in cui fu cremato il corpo di Augusto."}
{"id": "3779894", "revid": "287204", "url": "https://it.wikipedia.org/wiki?curid=3779894", "title": "RSR Walfer Volleyball", "text": "L'RSR Walfer Volleyball \u00e8 una squadra pallavolistica maschile lussemburghese con sede a Walferdange: milita nel campionato di Nationaldivision.\nStoria.\nIl club viene fondato nel 1966 ed \u00e8 uno dei club pi\u00f9 antichi attivi sul territorio lussemburghese. Nella sua storia ha ottenuto un solo risultato di prestigio, la vittoria nella Coppa di Lussemburgo 2010-11, raggiungendo nello stesso anno anche la promozione in Nationaldivision."}
{"id": "3779895", "revid": "2119628", "url": "https://it.wikipedia.org/wiki?curid=3779895", "title": "Stephen Gardiner", "text": "Biografia.\nL'inizio della carriera accademica.\nStephen Gardiner nacque a Bury St Edmunds da William Gardiner (1450 circa-1495 circa), commerciante di stoffe, e da Helen, figlia illegittima di Gaspare Tudor, in una data compresa fra il 1483 e il 1497.\nIl padre provvide a dargli una buona educazione e nel 1511 Stephen incontr\u00f2 a Parigi il filosofo Erasmo da Rotterdam e a quel tempo doveva gi\u00e0 essere uno studente del Trinity Hall dove si distinse per le proprie capacit\u00e0 in greco e nei classici in generale. Successivamente si specializz\u00f2 nel diritto canonico e nel diritto civile conseguendo importanti risultati accademici.\nLa Grande Questione.\nL'abilit\u00e0 di Stephen non pass\u00f2 inosservata e presto il cardinale Thomas Wolsey lo volle come proprio segretario e fu probabilmente presente alla stesura del Trattato negoziato dal cardinale fra Francia e Inghilterra e firmato nella tenuta omonima il 30 agosto 1525. Se anche Enrico VIII d'Inghilterra lo not\u00f2 non lo prese al proprio servizio per ancora tre anni, ma indubbiamente in quel periodo Stephen pot\u00e9 formarsi una grande cultura in termini di politica estera accanto a Wolsey che era uno dei principali consiglieri del re. Nel 1527 Stephen e San Tommaso Moro furono responsabili, per parte inglese, delle trattative per supportare l'esercito francese contro quello di Carlo V di Spagna in Italia.\nSempre nel 1527 Stephen and\u00f2 insieme a Wolsey in Francia per ottenere l'appoggio di Francesco I di Francia nella questione del divorzio, sempre pi\u00f9 imminente del re da Caterina d'Aragona con cui era sposato da circa vent'anni. L'anno dopo, sempre per lo stesso motivo, Stephen and\u00f2 a Roma insieme al prevosto di King's College (Cambridge) Edward Foxe (1496 circa-8 maggio 1538), la sua preparazione in diritto canonico lo rendevano sicuramente adatto a trattare con Papa Clemente VII per avere da lui una procura Decretale con cui costruire il sistema di leggi che avrebbero reso nullo il matrimonio di Enrico senza possibilit\u00e0 di appello. Nei documenti che portarono con s\u00e9 Wolsey si era premurato di spiegare che Caterina era gi\u00e0 stata sposata con Arturo Tudor, fratello di Enrico VIII, e che la dispensa pubblicata per il loro matrimonio poteva non essere valida. Il papa accett\u00f2 di esaminare il caso, ma niente di pi\u00f9, tanto che era appena scappato a Orvieto dopo essere sfuggito alla prigionia cui l'aveva ridotto Carlo V dopo il Sacco di Roma e l'ultima cosa che voleva era offendere l'imperatore che di Caterina d'Aragona era il nipote. Clemente VII si rifiut\u00f2 quindi di emanare l'annullamento rimandando l'esame della cosa ai suoi cardinali.\nNella questione subentr\u00f2 quindi il Legato Papale Lorenzo Campeggi che si trasfer\u00ec in Inghilterra per valutare le richieste del re.\nAnche se apparentemente poco efficaci i servizi di Stephen vennero apprezzati ed egli fu ricompensato con il titolo di Segretario di Stato, sul fronte ecclesiastico era divenuto Arcidiacono di Taunton e nel 1529 si aggiunse l'incarico di Arcidiacono di Norfolk, incarico che lasci\u00f2 due anni dopo per accogliere quello di Leicester. Nel 1530 la Grande Questione del re, com'era chiamata, era ancora aperta ed Enrico era deciso a fare a meno dell'aiuto papale, per questo chiese a Stephen di andare a Cambridge e trovare un qualche motivo legale che rendesse nullo il suo matrimonio con Caterina, gi\u00e0 vedova di suo fratello. Quell'anno, il 29 novembre, Thomas Wolsey mor\u00ec lasciando vacante il posto di Arcivescovo di Winchester che venne ereditato da Stephen l'anno seguente. Frattanto la questione del divorzio non pareva approdare a nulla, Caterina continuava a dire che al momento della morte di Arturo il loro matrimonio non era stato consumato, cosa plausibile visto che lui sebbene sedicenne era malato di tisi, come per altro aveva giurato al momento della richiesta della dispensa e il Papa non si sent\u00ec di sconfessare la parola della Regina dichiarando nulla la dispensa e il matrimonio stesso. La Bibbia non offr\u00ec maggiore aiuto, se certi passi tacciavano di blasfemia il rapporto fra cognati, altri lo dipingevano come necessario e il diritto non fece di meglio. In Enrico nacque quindi l'idea di negare il Primato Papale e arrogarsi il diritto di decidere per s\u00e9, e per la nazione, cosa poteva essere giusto e cosa no. Molti vescovi e prelati inglesi furono scandalizzati da tale proposta, ma altri fra cui il neo-promosso Arcivescovo di Canterbury Thomas Cranmer non si tirarono indietro, anzi fu lui a dichiarare nullo il matrimonio di Enrico e Caterina nel 1533 senza che questa fosse presente.\nL'Atto di Supremazia che stabiliva la nascita della Chiesa d'Inghilterra venne emanato nel 1532 e i chierici che si rifiutarono di firmarlo vennero imprigionati o giustiziati.\nPoco dopo il 23 maggio, giorno dell'annullamento, Stephen venne mandato a Marsiglia perch\u00e9 in settembre ci sarebbe stato un incontro fra il papa e Francesco I ed Enrico non si fidava del suo volubile alleato. Nel 1534 Enrico ordin\u00f2 a coloro che ricoprivano degli incarichi pubblici di firmare il nuovo Atto di Successione che designava come legittima erede la figlia Elisabetta I d'Inghilterra diseredando la primogenita, figlia di Caterina, Maria I d'Inghilterra, fra coloro che si rifiutarono di firmarlo vi fu Tommaso Moro che venne giustiziato l'anno seguente.\nLa prigionia.\nNegli anni successivi, fra un viaggio diplomatico e l'altro Stephen collabor\u00f2 alla stesura dei Trentanove articoli di religione e che port\u00f2 alla dimissione dalle cariche di vescovo di Hugh Latimer (1487 circa-16 ottobre 1555) e di Nicholas Shaxton (1485-1556) che non erano d'accordo con il contenuto del documento.\nNel 1540, quando Thomas Cromwell, I conte di Essex venne fatto giustiziare Stephen ne eredit\u00e0 la carica di Rettore dell'Universit\u00e0 di Cambridge.\nNonostante la propria adesione alle politiche di Enrico da un punto di vista dottrinario Stephen non fu mai d'accordo con lo Scisma, in aperta contrapposizione a Thomas Cranmer che era un Riformatore convinto e di certo non fu concorde con la politica di spoliazione dei monasteri perseguita da Cromwell.\nQuando Enrico mor\u00ec nel 1547 e al trono sal\u00ec il suo figlio decenne Edoardo VI d'Inghilterra al potere andarono anche i Seymour, parenti della defunta madre di Edoardo Jane Seymour, nella persona di Edward Seymour, I duca di Somerset. Costoro avevano aderito prontamente allo Scisma e non solo da un punto di vista tecnico, religiosamente parlando facevano parte di una generazione molto vicina alle idee protestanti vere e proprie. Le riforme religiose da lui attuate, come il Book of Common Prayer in cui era spiegata la liturgia della nuova chiesa, che sempre di pi\u00f9 si allontanavano dalle radici cattoliche spinsero Stephen a protestare nuovamente. Come conseguenza venne imprigionato presso la Torre di Londra nel 1548 e l\u00ec rimase fino alla fine del regno di Edoardo, venne anche spogliato del suo Arcivescovado che and\u00f2 a John Ponet (1514 circa-agosto 1556), uomo di Cranmer.\nA corte con Maria.\nDopo la morte di Edoardo, nel 1553, al trono and\u00f2 la sorella maggiore Maria I d'Inghilterra che, una volta insediatasi, fece liberare tutti coloro che erano prigionieri perch\u00e9 avevano difeso a vario titolo la fede cattolica. Maria, infatti, era profondamente devota alla Chiesa di Roma, proprio come lo era stata la madre Caterina, e le sue stesse rimostranze a firmare l'Atto di Successione l'avevano portata molto vicina alla Torre. Stephen riebbe l'incarico da Cancelliere, l'Arcivescovado e fu lui stesso a metterle in capo la corona durante la cerimonia d'incoronazione. Maria lo incaric\u00f2 di restaurare il cattolicesimo, di riportare la luce sulla propria legittimit\u00e0 di nascita e su quella del matrimonio della madre, tutte cose non da poco per un uomo che stava diventando vecchio. Il suo ruolo gli impose anche di trovare un marito a Maria e fu lui stesso a negoziare le nozze con Filippo II di Spagna cercando di strappare le migliori condizioni possibili per il proprio paese, chiarendo che gli spagnoli non avrebbero mai potuto interferire con le vicende e le decisioni interne all'Inghilterra. Poco dopo aver riportato l'Inghilterra entro le braccia del Vaticano Maria accese i roghi su cui vennero bruciati coloro che avevano partecipato o aderito allo Scisma, e diversi personaggi importanti come Thomas Cranmer vennero giustiziati per eresia.\nQuale parte Stephen abbia avuto in tutto questo \u00e8 difficile da dire. Certamente egli sedette nel tribunale che giudic\u00f2 i prelati scismatici e che li riportava allo stato laicale, se anche in queste nuove vesti rifiutavano di abiurare allora gli imputati venivano portati dinnanzi a un tribunale secolare che li condannava al rogo. Poich\u00e9 nella sua diocesi non sono note vittime della nuova persecuzione \u00e8 possibile che egli cercasse di convincere gli accusati a ritrattare per salvarsi la vita.\nNell'ottobre del 1555, poco dopo aver aperto i lavori parlamentari Stephen si ammal\u00f2 e poco dopo mor\u00ec.\nRiferimenti nella cultura di massa.\nNel telefilm \"I Tudors\" Stephen \u00e8 stato interpretato dall'attore Simon Ward, mentre la sua apparizione nel film \"Elizabeth\" e la sua partecipazione ai danni di un complotto della futura regina \u00e8 frutto di fantasia poich\u00e9 mor\u00ec prima che questa si verificasse. Comunque in questa pellicola \u00e8 stato interpretato da Terence Rigby.\nNella miniserie Wolf Hall, tratta dal libro di Hilary Mantel, \u00e8 interpretato da Mark Gratiss\nSuccessione apostolica.\nLa successione apostolica \u00e8:"}
{"id": "3779900", "revid": "93556", "url": "https://it.wikipedia.org/wiki?curid=3779900", "title": "Carl Clarence Kiess", "text": "\u00c8 noto in particolare per aver scoperto la cometa non periodica C/1911 N1 Kiess, corpo progenitore dello sciame meteorico delle Aurigidi.\nStudi e carriera.\nKiess ha conseguito l'A.B. all'Universit\u00e0 dell'Indiana nel 1910 e il Ph.D. all'Universit\u00e0 della California nel 1913. Ha insegnato presso l'Universit\u00e0 del Missouri, l'Universit\u00e0 del Michigan e l'Universit\u00e0 di Georgetown. Ha lavorato per 40 anni presso il National Institute of Standards and Technology.\nRiconoscimenti.\nGli sono stati dedicati un cratere di 63\u00a0km di diametro sulla Luna e un asteroide, 1788 Kiess.\nNel 1911 gli \u00e8 stata assegnata la 70\u00b0 \"Medaglia Donohoe\".\nNel 1963 ha ricevuto una Laurea honoris causa dall'Universit\u00e0 dell'Indiana."}
{"id": "3779901", "revid": "123792200", "url": "https://it.wikipedia.org/wiki?curid=3779901", "title": "\u0160koda Motorsport", "text": "Lo \u0160koda Motorsport \u00e8 il reparto corse ufficiale della \u0160koda, che ha partecipato al campionato del mondo rally dal 1999 al 2007, per poi dedicarsi all'Intercontinental Rally Challenge (IRC) e al World Rally Championship-2 (WRC-2).\nStoria.\nDopo l'iniziale impegno nel campionato del mondo rally, in cui debutta con la \u0160koda Octavia WRC prima e successivamente con la Skoda Fabia Wrc , si \u00e8 cimentata nelle serie minori con risultati d'eccellenza. Debutta nell'Intercontinental Rally Challenge nel 2009 e nei due anni successivi fa il pieno di titoli, sia costruttori che piloti. Sempre nel 2011 vince il titolo piloti anche nel Super 2000 World Rally Championship, con il finlandese Juho H\u00e4nninen.\nNel 2015 la casa ceca, nell'ambito del programma Volkswagen, \u00e8 rientrata nel campionato del mondo rally, nello specifico nella classe WRC-2, preparando delle \u0160koda Fabia con specifiche R5, messe anche in vendita per scuderie private. Alla guida delle vetture sono stati ingaggiati Esapekka Lappi, Pontus Tidemand e Jan Kopeck\u00fd per partecipare con un programma parziale. I piloti si sono classificati rispettivamente terzo, quarto e ottavo, permettendo per\u00f2 alla scuderia di vincere la classifica riservata.\nNel 2016 il programma parziale \u00e8 stato rinnovato e i piloti sono stati confermati. In questa stagione Lappi si \u00e8 aggiudicato il titolo piloti, mentre Kopeck\u00fd e Tindemand si sono classificati rispettivamente quarto e quinto. La scuderia si \u00e8 inoltre aggiudicata per il secondo anno consecutivo il titolo riservato.\nPer il 2017 Lappi \u00e8 stato ingaggiato dalla Toyota come pilota ufficiale per competere nel WRC; al suo posto \u00e8 stato ingaggiato Andreas Mikkelsen, rimasto senza una guida dopo il ritiro della Volkswagen dal WRC."}
{"id": "3779902", "revid": "1573940", "url": "https://it.wikipedia.org/wiki?curid=3779902", "title": "Giacinto Genco", "text": "Biografia.\nGiacinto Maria Genco nasce nella provincia di Bari, ad Altamura il 28 ottobre 1901. Studia da Ingegnere e ben presto diventa professore di materie scientifiche e tecniche di costruzione; \u00e8 anche Vicepresidente della commissione censuaria della provincia di Bari. , che scaturisce nelle elezioni comunali del 1920, vinte da quest'ultimo, mentre nella candidatura del 1948 per il Senato nel collegio di Altamura il Genco ne ha la meglio e, proprio da quella data inizia la sua attivit\u00e0 politica:"}
{"id": "3779903", "revid": "287204", "url": "https://it.wikipedia.org/wiki?curid=3779903", "title": "Skoda Motorsport", "text": ""}
{"id": "3779905", "revid": "287204", "url": "https://it.wikipedia.org/wiki?curid=3779905", "title": "Pysely", "text": ""}
{"id": "3779907", "revid": "767487", "url": "https://it.wikipedia.org/wiki?curid=3779907", "title": "Frost of Watermelon", "text": "Frost of Watermelon \u00e8 il terzo album dei Court, registrato e mixato presso \"La Sauna recording studio\" di Varano Borghi, pubblicato in Italia nel giugno 2007.\nIl disco.\nA 11 anni dal secondo lavoro, i Court pubblicano un CD composto da 12 brani, di cui una suite finale in 4 parti (\"Mad and child\"). Sono presenti episodi acustici (\"Wet of sky\"), folk-rock (\"Bridge of Maya\" e \"My world\") , rock (\"Men I Met\" e \"Synaptic Ghost\").\nRiconoscimenti.\nGrazie a questo disco nel 2007 i Court sono stati nominati, ed in seguito premiati, come Best Alternative Artist ai Los Angeles Music Awards"}
{"id": "3779911", "revid": "121689167", "url": "https://it.wikipedia.org/wiki?curid=3779911", "title": "Premi Oscar 2012", "text": "L'84\u00aa edizione della cerimonia degli Oscar si \u00e8 tenuta al Kodak Theatre di Los Angeles il 26 febbraio 2012. A condurre la serata \u00e8 stato Billy Crystal. Le nomination delle varie categorie sono state annunciate il 24 gennaio 2012 al Samuel Goldwyn Theatre di Los Angeles da Jennifer Lawrence insieme a Tom Sherak, presidente dell'Accademia. La cerimonia ha premiato i migliori film usciti nel corso del 2011, e come sempre, negli Stati Uniti, \u00e8 andato in diretta sul canale ABC.\nInizialmente l'evento doveva essere presentato dall'attore comico Eddie Murphy, ma con le dimissioni del produttore esecutivo Brett Ratner dopo diverse critiche rivolte per una frase contro gli omosessuali, anche Murphy ha rinunciato al ruolo propostogli. Subito viene fatto il nome di Billy Crystal che, con questa edizione arriva a condurre per la nona volta la Notte degli Oscar.\nI vincitori della serata sono stati \"The Artist\" e \"Hugo Cabret\" con 5 statuette a testa, anche se il film di Scorsese ha trionfato solamente in categorie tecniche, di importanza minore rispetto a quelle in cui si \u00e8 contraddistinto il film di Hazanavicius. A seguirli c'\u00e8 \"The Iron Lady\", il biopic sul Primo Ministro Margaret Thatcher, che ha vinto l'Oscar per il trucco e per l'attrice, andato a Meryl Streep che nel 2012, di vittorie, arriva a quota tre, alla pari con Ingrid Bergman, Jack Nicholson e Walter Brennan e solo seconda a Katharine Hepburn, vincitrice di 4 premi Oscar tutti come Miglior attrice. Era da 29 anni che Meryl Streep non vinceva un Oscar.\nModifiche alle categorie premiate.\nIl 14 giugno 2011, il presidente dell'Accademia Tom Sherak, ha annunciato che il consiglio superiore ha approvato modifiche alle seguenti categorie:\nMiglior film: Le nomination finali ora possono variare da cinque e dieci. Il processo di votazione nomina sar\u00e0 lo stesso di prima.\nMiglior film d'animazione: Questa \u00e8 ormai una categoria competitiva permanente, inoltre, le regole sono state modificate per dare alla categoria una maggiore flessibilit\u00e0 in termini di numero dei candidati che si pu\u00f2 permettere.\nMiglior documentario: Il periodo di ammissibilit\u00e0 della categoria \u00e8 stato modificato. Prima del 2011, i documentari che venivano pubblicati tra il 1\u00ba settembre e il 31 agosto dell'anno successivo erano ammissibili. Questo \u00e8 stato modificato per corrispondere con l'anno solare dal 1\u00ba gennaio al 31 dicembre. Come un periodo di transizione, l'Accademia accetter\u00e0 documentari che sono stati distribuiti tra il 1\u00ba settembre 2010, al 31 dicembre 2011.\nMigliori effetti speciali: In precedenza, solo sette potevano essere i contendenti a tale premio, questo numero \u00e8 stato modificato a dieci in concomitanza con l'espansione dello scorso anno della categoria 3-5 candidati."}
{"id": "3779914", "revid": "599013", "url": "https://it.wikipedia.org/wiki?curid=3779914", "title": "Humberto Coloccini", "text": "Caratteristiche tecniche.\nGiocava come terzino o come mediano destro o sinistro.\nCarriera.\nClub.\nColoccini esord\u00ec nel 1935 con la maglia del Nueva Chicago, in seconda divisione. Dopo due stagioni con i nero-verdi pass\u00f2 al River Plate: nella formazione di N\u00fa\u00f1ez trov\u00f2 poco spazio, e in due campionato totalizz\u00f2 14 presenze; tuttavia, pot\u00e9 fregiarsi del titolo di campione d'Argentina in seguito alla vittoria del torneo del 1937. Nel 1939 pass\u00f2 al Rosario Central, e con tale squadra gioc\u00f2 da titolare tutto il campionato, assommando 39 incontri. Nel 1941 fu ceduto al Platense; a Vicente L\u00f3pez rimase per due stagioni, e mise insieme 18 partite, giocando sia in difesa che a centrocampo. Nel 1946 giocava per l'Independiente Rivadavia."}
{"id": "3779918", "revid": "1305772", "url": "https://it.wikipedia.org/wiki?curid=3779918", "title": "AureaComix", "text": "Aureacomix \u00e8 una collana mensile di volumi a fumetti pubblicata dalla Editoriale Aurea a partire da maggio 2010. Pubblica prevalentemente fumetti di origine francese o sudamericana e tutti in formato cartonato.\nLa collana eredita e prosegue alcune delle serie pubblicate da Eura Editoriale sulle collane Euracomix (come \"Dago\") ed Euramaster (come \"Antares\"), ma pubblica anche nuove serie (come \"Long John Silver\") e storie autoconclusive.\nLa serie pi\u00f9 pubblicata all'interno della collana \u00e8 \"Dago\": inizialmente a questo titolo era dedicato un numero ogni tre, con il proseguire della collana la frequenza dei numeri \u00e8 aumentata fino a raggiungere la proporzione di circa tre numeri su quattro."}
{"id": "3779921", "revid": "287204", "url": "https://it.wikipedia.org/wiki?curid=3779921", "title": "Sazava", "text": ""}
{"id": "3779926", "revid": "71433", "url": "https://it.wikipedia.org/wiki?curid=3779926", "title": "Viaggio nell'Isola Misteriosa", "text": ""}
{"id": "3779934", "revid": "287204", "url": "https://it.wikipedia.org/wiki?curid=3779934", "title": "Trhovy Stepanov", "text": ""}
{"id": "3779952", "revid": "767487", "url": "https://it.wikipedia.org/wiki?curid=3779952", "title": "Indio 2 - La rivolta", "text": "Indio 2 \u2013 la rivolta \u00e8 un film d'azione del 1991 diretto da Antonio Margheriti in arte Antony M. Dawson.\nSi tratta del seguito del film \"Indio\" (1989) sempre diretto dallo stesso regista. Fu una fra le ultime pellicola girate da Margheriti.\nTrama.\nVan Eyck, mandato da una spietata multinazionale, viene incaricato di costruire una strada nella foresta amazzonica. Per farlo, distrugge tutta la fauna e uccide tutti quelli che gli si oppongono. Cos\u00ec gli indigeni sono costretti a lavorare per lui. Toccher\u00e0 quindi a Iron, sergente dei Marines, salvare le persone, dopo che vi aveva tentato in precedenza Daniel Morrel e padre Logan, uccisi spietatamente da Van Eyck. Alla fine i capi delle trib\u00f9 indigene, guidate da Iron, sconfiggono i mercenari e Van Eyck."}
{"id": "3779954", "revid": "729019", "url": "https://it.wikipedia.org/wiki?curid=3779954", "title": "Isole del Komsomol", "text": "Le isole del Komsomol (in russo: \u041e\u0441\u0442\u0440\u043e\u0432\u0430 \u041a\u043e\u043c\u0441\u043e\u043c\u043e\u043b\u044c\u0441\u043a\u0438\u0435, \"ostrov Komsomol'skie\") sono un gruppo di isole russe nell'Oceano Artico che fanno parte dell'arcipelago della Terra di Francesco Giuseppe.\nGeografia.\nLe isole del Komsomol si trovano nella parte centrale della Terra di Francesco Giuseppe; sono 4 isole, una grande e tre pi\u00f9 piccole, situate circa 8 km a est dell'isola di Hayes e separate da questa dallo stretto Austriaco; alla stessa distanza ma sul lato opposto si trova invece la Terra di Wilczek. La superficie \u00e8 di 21 km\u00b2; l'altezza massima \u00e8 di 34 m s.l.m. sull'isola maggiore.\nIl territorio \u00e8 quasi completamente libero dal ghiaccio. Nella parte settentrionale dell'isola maggiore c'\u00e8 un punto d'osservazione astronomica.\nStoria.\nLe isole sono state scoperte e mappate nel 1874 dall'esploratore austriaco Julius von Payer, il primo ad arrivare nella Terra di Francesco Giuseppe.\nSuccessivamente, nel 1901, la spedizione Baldwin-Ziegler (che scopr\u00ec l'isola di Hayes) le rimosse dalle mappe per una svista e rinomin\u00f2 l'intero gruppo come isole di Hayes. Con l'avvento dell'era sovietica, alle isole fu assegnato il nome patriottico attuale, con riferimento all'organizzazione giovanile del Komsomol."}
{"id": "3779965", "revid": "767487", "url": "https://it.wikipedia.org/wiki?curid=3779965", "title": "Hula (film)", "text": "Hula \u00e8 un film muto del 1927 diretto da Victor Fleming.\nNel ruolo del ragazzo hawaiano, Duke Kahanamoku, campione olimpico di nuoto, vincitore della medaglia d'oro alle olimpiadi di Stoccolma e a quelle di Anversa del 1920.\nTrama.\nFiglia di un piantatore hawaiano, Hula Calhoun segue i consigli dello zio Edwin, che la educa a una vita semplice e naturale, lontana dalle convenzioni sociali vigenti in famiglia. Corteggiata con adorazione da Harry Dehan, Hula gli preferisce un ingegnere inglese venuto nell'isola per sovrintendere alla costruzione di una diga. La ragazza per\u00f2 scopre che Haldane, l'ingegnere, \u00e8 gi\u00e0 sposato. Lui, in effetti, la tiene a distanza ma, a una festa, Hula riesce a provocarlo tanto che lui le promette che otterr\u00e0 il divorzio. Quando la signora Haldane appare, Hula si mette d'accordo con uno dei caposquadra per far saltare con la dinamite un punto della diga. Pensando che ormai il marito \u00e8 rovinato, la signora Haldane accetta il divorzio. E i due innamorati possono finalmente convolare a nozze.\nProduzione.\nIl film fu prodotto dalla Paramount Pictures.\nDistribuzione.\nDistribuito dalla Paramount Pictures, il film - presentato da Jesse L. Lasky e da Adolph Zukor - usc\u00ec nelle sale cinematografiche USA il 28 agosto 1927. In Austria, dove il film usc\u00ec nel 1928, venne titolato come \"Die Lulu von Honolulu\".\nIl 1\u00ba ottobre 2009 ne \u00e8 uscita una versione digitalizzata in 61 minuti distribuita dalla Sunrise Silents DVD edition\nScene del film sono citate nel documentario del 1965 \"Le dee dell'amore\" (\"The Love Goddesses\") di Saul J. Turell."}
{"id": "3779972", "revid": "889336", "url": "https://it.wikipedia.org/wiki?curid=3779972", "title": "Montiel (disambigua)", "text": ""}
{"id": "3779976", "revid": "35692", "url": "https://it.wikipedia.org/wiki?curid=3779976", "title": "Swtor", "text": ""}
{"id": "3779983", "revid": "729019", "url": "https://it.wikipedia.org/wiki?curid=3779983", "title": "Isola di Wilton", "text": "L'isola di Wilton (in russo \u041e\u0441\u0442\u0440\u043e\u0432 \u0423\u0438\u043b\u0442\u043e\u043d\u0430, \"ostrov Uiltona\") \u00e8 una piccola isola russa che fa parte dell'arcipelago della Terra di Francesco Giuseppe, nell'Oceano Artico. Amministrativamente fa parte dell'oblast' di Arcangelo.\nL'isola ha preso il nome dell'esploratore scozzese David Wilton, un membro della spedizione Jackson-Harmsworth (1894\u201397).\nGeografia.\nL'isola di Wilton si trova nella parte centro-meridionale dell'arcipelago; a 1\u00a0km dalla costa nord-est dell'isola di Nansen, a nord della baia Esinova; l'isola \u00e8 di forma circolare con un diametro inferiore ai 2\u00a0km. Il punto pi\u00f9 alto dell'isola raggiunge i 255 metri."}
{"id": "3779985", "revid": "45327933", "url": "https://it.wikipedia.org/wiki?curid=3779985", "title": "Sincronizzazione (cinema)", "text": ""}
{"id": "3779988", "revid": "767487", "url": "https://it.wikipedia.org/wiki?curid=3779988", "title": "Bronislava Borovi\u010dkov\u00e1", "text": "Carriera.\nCon la ha disputato tre edizioni dei Campionati europei (2001, 2003, 2009)."}
{"id": "3779990", "revid": "287204", "url": "https://it.wikipedia.org/wiki?curid=3779990", "title": "Bronislava Borovickova", "text": ""}
{"id": "3779994", "revid": "599013", "url": "https://it.wikipedia.org/wiki?curid=3779994", "title": "Zuzana \u0160kvarekov\u00e1", "text": "Statistiche.\n\"Dati aggiornati all'8 aprile 2012\""}
{"id": "3779995", "revid": "45328054", "url": "https://it.wikipedia.org/wiki?curid=3779995", "title": "Garzantina", "text": ""}
{"id": "3779996", "revid": "287204", "url": "https://it.wikipedia.org/wiki?curid=3779996", "title": "Zuzana Skvarekova", "text": ""}
{"id": "3780003", "revid": "767487", "url": "https://it.wikipedia.org/wiki?curid=3780003", "title": "The Dells", "text": "The Dells \u00e8 un gruppo vocale statunitense fondato nel 1953 e tuttora in attivit\u00e0, con pochissimi cambi rispetto alla formazione originale.\nLe origini.\nIl gruppo nacque nel 1953 nell'Illinois, ad Harvey, un sobborgo di Chicago, fondato dagli afroamericani Marvin Junior (primo baritono), Johnny Funches (primo tenore), i fratelli Lucius (secondo tenore) e Michael McGill (secondo baritono), Verne Allison (secondo tenore), Charles Barksdale (basso), tutti compagni di scuola alla \"Thornton Township High School\". Con il nome The El-Rays (traduzione maccheronica dallo spagnolo \"los reyes = i re\"), i sei ragazzi incisero il loro primo disco, \"Darling I Know\", che venne pubblicato dalla Chess Records, senza ottenere alcun successo. Nel 1955 Lucius McGill abbandon\u00f2 il gruppo e i rimanenti cinque ragazzi vennero scritturati dalla Vee Jay Records che fece loro incidere \"Tell the World\" e, l'anno successivo, \"Dreams of Contentment\" che fu il loro primo successo commerciale. Nel settembre 1956 pubblicarono \"Oh What a Night\", che and\u00f2 in testa alla classifica rhythm and blues statunitense e divenne uno degli standard di maggior successo di tutti i tempi.\nIl gruppo, ormai affermato, ebbe una battuta d'arresto quando nel 1958, in viaggio con il loro furgone verso Philadelphia per una serata, un grave incidente stradale caus\u00f2 un trauma alla laringe di Junior (che alter\u00f2 leggermente il suo timbro di voce) e la paralisi di una gamba a McGill. Durante la pausa forzata, causata dalla convalescenza di alcuni dei componenti, Barksdale pass\u00f2 temporaneamente ai Moonglows, gruppo che per un certo periodo accompagn\u00f2 Marvin Gaye.\nLa riunione.\nNel 1960 i Dells si ricostituirono e furono ingaggiati da Dinah Washington sia come numero di apertura dei suoi spettacoli, sia come coristi della sua stessa orchestra; per due anni il gruppo accompagn\u00f2 la Washington nelle sue tourn\u00e9e ma Funches, che aveva rinunciato a viaggiare per problemi familiari, venne sostituito da Johnny Carter, ex componente dei Flamingos. Assistiti dall'arrangiatore Kirk Stewart, i Dells perfezionarono il loro stile e le loro armonie vocali orientandosi verso un repertorio jazz: i successivi quattro singoli, usciti sotto etichetta Argo (una consociata della Chess) ebbero tuttavia minor successo commerciale. Tornati alla Vee Jay, nel 1964 ricominciarono a incidere brani R'n'B e nel 1965 arriv\u00f2 un nuovo grande successo con \"Stay in My Corner\". A seguito del fallimento della Vee Jay, l'anno successivo i Dells furono costretti a tornare alla Chess per la terza volta, questa volta incidendo per l'etichetta Cadet. I primi due 45 giri, \"Thinking About You\" e \"Run for Cover\" ottennero un discreto successo e, nello stesso anno, il gruppo fu scritturato da Ray Charles come gruppo d'accompagnamento, avendo l'opportunit\u00e0 di esibirsi in alcuni fra i locali pi\u00f9 prestigiosi degli Stati Uniti.\nIl successo mondiale.\nNel 1967 la carriera dei Dells prese una svolta quando la Cadet li affid\u00f2 al produttore Bobby Miller, che insieme all'arrangiatore Charles Stepney ebbe l'idea di sfruttare il contrasto tra la voce baritonale di Junior e il falsetto di Carter, su una sontuosa base orchestrale fatta di archi e di fiati. Il primo album di questo nuovo corso discografico, \"There Is\" (1967), fu un successo immediato e da esso furono tratti ben quattro 45 giri, tra cui una riedizione del vecchio successo \"Stay in My Corner\", che raggiunse la \"top ten\" statunitense. Anche dall'album successivo, \"Always Together\" (1968), vennero tratti quattro singoli. Nel 1969 i Dells arrivarono al successo mondiale con un medley in cui fondevano \"I Can Sing a Rainbow\", una filastrocca per bambini, con \"Love Is Blue\", canzone che aveva gareggiato all'Eurofestival 1967 per il Lussemburgo con la voce di Vicki Leandros, ed era stata poi portata nelle classifiche di tutto il mondo dall'orchestra di Paul Mauriat. L'omonimo album conteneva, tra l'altro, la riedizione dell'altro loro vecchio classico, \"Oh What a Nite\". L'ultimo album che vedeva Stepney come arrangiatore e produttore, \"Freedom Means\", usc\u00ec nel 1970 e port\u00f2 al successo il brano \"The Love We Had (Stays on My Mind)\".\nDopo un album di cover di canzoni di Dionne Warwick che non ottenne il successo dei precedenti, i Dells si affidarono a un nuovo produttore, Don Davis, che nel 1973 progett\u00f2 il lancio del loro primo disco d'oro certificato, \"Give Your Baby a Standing Ovation\".\nGli anni del \"revival\" e il ritorno al successo.\nIl passaggio alla Mercury Records nel 1975 e il cambio di stile, orientato alle nuove influenze dance e disco, non dette i risultati sperati. Il successo torn\u00f2 nel 1980 con l'album \"I Touched a Dream\" inciso per la 20th Century Fox, al quale fecero seguito numerosi altri album, il pi\u00f9 noto dei quali resta \"The Second Time\" del 1988, che ricalca vecchie atmosfere soul.\nQuando il gruppo sembrava ormai destinato ad essere relegato nei circuiti \"revival\", il regista Robert Townsend volle servirsene come ispirazione per un film sulla carriera di un gruppo immaginario, \"The Five Heartbeats\". Oltre a fare da consulenti, i Dells incisero per il film il motivo conduttore, \"The Heart Is a House for Love\" che divenne un singolo di successo nel 1991. Con questo brano, i Dells divennero il secondo gruppo, dopo gli Isley Brothers, a piazzare in classifica un successo in quattro decadi consecutive. Nel 1992, nel loro album \"I Salute You\" , vollero sperimentare una contaminazione del loro stile vocale tradizionale con le mode musicali del momento, ma non ottennero il successo sperato.\nNel 1998 Johnny Funches pass\u00f2 a miglior vita, nel 2000 Verne Allison fu sottoposto a un triplo bypass aorto-coronarico, ma nello stesso anno i Dells uscirono con un nuovo album di materiale inedito. Nel 2009 anche Johnny Carter si spense per un cancro."}
{"id": "3780005", "revid": "287204", "url": "https://it.wikipedia.org/wiki?curid=3780005", "title": "Leon Dolmans", "text": ""}
{"id": "3780012", "revid": "297745", "url": "https://it.wikipedia.org/wiki?curid=3780012", "title": "Pietro I di Lusignano", "text": ""}
{"id": "3780015", "revid": "831312", "url": "https://it.wikipedia.org/wiki?curid=3780015", "title": "Parigi-Mantes-en-Yvelines", "text": "La Parigi-Mantes-en-Yvelines, nota fino al 2004 come \"Parigi-Mantes\", \u00e8 una corsa in linea di ciclismo su strada che si svolge nella regione dell'\u00cele-de-France, in Francia, ogni anno nel mese di aprile. Inizialmente riservata ai soli ciclisti dilettanti, dal 2005 fa parte del circuito UCI Europe Tour come evento di classe 1.2.\nAlbo d'oro.\n\"Aggiornato all'edizione 2021.\""}
{"id": "3780019", "revid": "1543377", "url": "https://it.wikipedia.org/wiki?curid=3780019", "title": "Collana del 1632", "text": "La Collana del 1632, conosciuta anche come serie de l'Anello di Fuoco (\"Ring of Fire\") o \"1632-verse\", \u00e8 una serie di libri di storia alternativa e relativi spin-off ideata, coordinata e scritta principalmente da Eric Flint con la collaborazione di diversi altri autori e dei fan della serie, e pubblicata dalla casa editrice Baen Books, specializzata in romanzi e racconti fantasy e di fantascienza.\nLa serie, ambientata nell'Europa del XVII secolo, si basa sul trasferimento, per cause sconosciute, della piccola citt\u00e0 americana di Grantville, Virginia Occidentale fine XX secolo, in Germania nel bel mezzo della guerra dei trent'anni, un sanguinoso conflitto motivato da cause religiose.\nLa collana del 1632 inizia con il romanzo di Flint \"1632\" (pubblicato nel febbraio del 2000). La serie, con l'eccezione del romanzo iniziale e dello spin-off online \"The Anaconda Project\" (2007), \u00e8 interamente scritta in collaborazione con altri autori, incluse alcune opere maggiori con diversi coautori. Flint sul suo sito web ha comunque menzionato di avere contratti col proprio editore per almeno altre due opere, attualmente in lavorazione, che scriver\u00e0 da solo.\nCaratteristiche della serie.\nCome affermato nella prima \"Grantville Gazette\" e sul suo sito, \"1632\" \u00e8 stato un esperimento in cui viene esplorato l'effetto del trasporto attraverso il tempo di un largo numero di persone.\n\"1632\" \u00e8 ambientato nel mezzo della guerra dei trent'anni (1618\u20141648). La storia permette il confronto/scontro tra il pensiero politico Americano, pragmatico e di orientamento sindacalista, e le societ\u00e0 di una Germania divisa e sottomessa all'autoritarismo di stampo religioso, a malapena uscita dal Medioevo. Flint mostra esempi delle sofferenze inflitte alla gente comune dall'avidit\u00e0 e arroganza dei potenti che si ammantano della nobile causa della giustizia e della fede, nello scontro tra i sostenitori della Riforma protestante e della Controriforma cattolica.\nLa serie continua con due collaborazioni scritte pi\u00f9 o meno contemporaneamente: il romanzo \"1633\" (con la collaborazione di David Weber) e la raccolta di racconti brevi \"Ring of Fire\" (con le opere di altri affermati autori di fantascienza, inclusi delle storie di approfondimentosia di Weber che di Flint).\nLinee narrative di 1632-verse.\nDopo i primi tre libri la serie si ramifica in una serie di linee narrative che si concentrano su determinate \"sfere di influenza\" geografiche, e sulle azioni di alcuni dei molti personaggi della serie in specifici ambiti territoriali.\nSi parla quindi di:\nRamificazione Principale o dell'Europa Centrale (Nord e Ovest).\nIl \"ramo dell'Europa Centrale\", rappresenta la parte principale della serie. Riguarda gli avvenimenti che interessano i Paesi Bassi, il Regno di Scozia, il Regno di Inghilterra, il Regno di Francia, buona parte della Germania.\nRamificazione dell'Europa Meridionale (Sud).\nIl \"ramo dell Europa Meridionale\" ha a che fare principalmente con personaggi e situazioni introdotte in alcune delle storie dell'antologia \"Ring of Fire\", la famiglia Stone, Padre Larry Mazzare e Sharon Nichols.\nRamificazione dell'Europa Orientale (Est).\nQuesto \"ramo\" ha inizio con i racconti \"Here Comes Santa Claus\" e \"The Wallenstein Gambit\" nell'antologia \"Ring of Fire\".\nAl momento comprende storie relative ai tentativi di Albrecht Wallenstein di crearsi un proprio impero in Europa Orientale, accoppiate ai tentativi da parte di alcuni up-timers, ebrei e non, di impedire le tragiche conseguenze della Rivolta di Khmelnytsky, e gli sforzi dell'\u00e9lite russa di cavalcare le forze del progresso tecnologico portate nel XVII secolo dall'Anello di Fuoco evitando i cambiamenti sociali che comportano (nella fattispecie evitando qualsiasi cosa possa portare ad un equivalente della Rivoluzione d'Ottobre e delle rispettive conseguenze per la famiglia reale e la nobilt\u00e0).\nRamificazione navale.\nDavid Weber ed Eric Flint nel 2002 (scrivendo \"1633\" \"Ring of Fire\") erano originariamente sotto contratto con Baen's Books per scrivere in collaborazione 5 romanzi del Ciclo Principale; i primi due, e forse anche altri ancora non annunciati, facenti parte della cosiddetta \"Ramificazione Navale\". Mentre erano nel mezzo della tormentata stesura del lungamente rimandato seguito diretto a \"1633\", \"1634: The Baltic War\", ritardi dovuti soprattutto alla difficolt\u00e0 di sincronizzare i rispettivi impegni lavorativi abbastanza bene da fornire i 3-6 mesi necessari a comporre il nuovo romanzo, i due autori decisero di modificare i propri progetti originali, e dare via ad una nuova ramificazione basata sugli Stati Uniti d'Europa come potenza navale.\nRamificazione Americana.\nNel corso della storia diversi up-timers esprimono chiaramente il proprio disagio, quando non proprio l'odio, nei confronti del traffico di schiavi dall'Africa e per le conseguenze dell'incontro tra Nativi Americani e i colonizzatori Europei.\nStorie nella \"1632 Slushpile\" relative all'ottenimento di materiali di importanza strategica e alcune che sono gi\u00e0 state pubblicate relative alla Essen Steel Corporation e alla Essen Chemical fanno prevedere attivit\u00e0 (come l'estrazione mineraria del cromo per esempio) in Nord America, mentre altre, tra cui quelle della serie \"Stretching Out\", riguardano l'ottenimento di gomma naturale in Sud America.\nInoltre tre libri per cui Weber e Flint sono sotto contratto coinvolgeranno spedizioni navali verso le Americhe inviate da re Gustavo Adolfo e dal Primo Ministro degli Stati Uniti d'Europa.\nRacconti brevi.\nQuando il romanzo \"1632\" fu scritto nel 1999 venne concepito come un esperimento nel genere di fantascienza di storia alternativa, senza intenzione da parte di Flint di scrivere un seguito in tempi brevi. Flint \u2014avendo diversi altri progetti in corso che lo avrebbero impegnato per diverso tempo- a seguito della forte richiesta per un seguito, per sviluppare in tempi rapidi il potenziale della storia, decise quindi di invitare altri scrittori di successo dalla scuderia della casa editrice Baen per \"condividere\" l'universo da lui creato col primo romanzo della serie, assumendo quindi un ruolo da curatore della serie.\nQuesti progressi vennero affiancati da un forte \"feedback\" da parte dei lettori in ci\u00f2 che \u00e8 diventato il \"1632 Tech\" sub-forum nel Baen's Bar, un forum della casa editrice Baen.\nGli argomenti trattati su questo forum vanno da opere di fanfiction a discussioni su particolari tecnici o storici relativi alla serie.\nGrazie all'input cos\u00ec fornito dai fan, e alla collaborazione con lo scrittore David Weber per il primo seguito in forma di romanzo, \"1633\", venne assemblata e pubblicata \"Ring of Fire\", la prima antologia di racconti brevi della serie.\nIl romanzo e l'antologia si sono influenzati a vicenda, il tutto filtrato ed influenzato dalle discussioni tenute sul sito della Baen. Questo processo continua tuttora, principalmente sotto forma delle \"Grantville Gazette\". Inizialmente una rivista online sperimentale di fanfiction distillata dal contenuto del Baen's Bar relativo a \"1632\", il primo volume fu di tale successo da essere pubblicato come tascabile. Da allora altri volumi delle \"Gazette\" sono stati pubblicati in formato cartaceo.\nFlint, come curatore per tutti i racconti brevi, mantiene inoltre il canone (coordinato tramite il sito 1632.org) e turri i diritti per la storia alternativa della serie, col che Baen non pubblica nulla della serie che non sia canonico.\nInfatti i racconti breve della serie spesso vanno a costituire approfondimenti della storia e delle situazioni della serie.\nAlcuni racconti illustrano le diverse reazioni della gente del 1600 alla cultura e tecnologia del XX secolo, le implicazioni economiche, filosofiche o religiose connesse all'Anello di Fuoco e alle sue conseguenze, l'adattamento di conoscenze moderne al contesto quasi medievale della societ\u00e0 della Guerra dei Trent'Anni, con tutte le limitazioni dovute al fatto che nel contesto della storia la societ\u00e0 moderna \u00e8 rappresentata da poco pi\u00f9 di 3000 persone di una piccola cittadina rurale, priva quindi di alcune infrastrutture, risorse e manodopera specializzata, nel mezzo di una guerra che comporta dei tagli a determinati programmi giudicati non essenziali. Questi racconti approfondiscono il contesto della vicenda fornendole maggior respiro e verosimiglianza.\nAltri racconti introducono personaggi o situazioni che possono poi trovare un ruolo importante nel canone principale della serie, ad esempio le vicende narrate in \"Here Comes Santa Claus\" e \"The Wallenstein Gambit\" che vanno a costituire i primi passi di \"The Anaconda Project\" e di buona parte del Ramo dell'Europa Orientale della serie, oppure l'introduzione della famiglia Stone in \"To Dye For\", che giocher\u00e0 un ruolo importante nel ramo dell'Europa Meridionale.\nPoich\u00e9 i romanzi del canone principale sono ricchi di riferimenti alle storie brevi, il ruolo di Flint come curatore nel mantenere la consistenza e congruenza del canone \u00e8 fondamentale.\n1632 Tech Manual, Slush e Slush Comments.\n\"1632 Tech Manual\", \"1632 Slush\", e \"1632 Slush Comments\" sono sub-forums specializzati di uno specifico sottogruppo della comunit\u00e0 online nota come Baen's Bar, un sito web dedicato ai prodotti dell'editore relativo, ed un forum per permettere interazione tra la comunit\u00e0 dei fan di un'opera e il relativo autore. Il primo sub-forum, \"1632 Tech Manual\" (dall'inizio del 2000 chiamato generalmente \"1632 Tech\") \u00e8 dedicato allo sviluppo dello sfondo per la narrativa sviluppata collettivamente della serie dell'universo condiviso dei Frammenti Assiti \u2014 l'universo del 1632 o \"1632-verse\" \u2014 \nche \u00e8 partito con il romanzo \"1632\" di Eric Flint, mentre gli altri due sono relativi a tutta la massa di fan-fiction prodotta dal pubblico e da diversi autori dietro esortazione di Flint stesso, e che \u00e8 diventata un carattere distintivo della serie, se accolta nel canone.\nQuesto processo \u00e8 tuttora in corso presso il sito grantvillegazette.com e in parte spiega come lo sforzo letterario di centinaia di autori e persone comuni esperti ed entusiasti che collaborano per sviluppare una catena di eventi logica e plausibile a partire dalla discontinuit\u00e0 storica che avvia la storia della serie in \"1632\"- una cittadina di 3500 abitanti provenienti da comunit\u00e0 rurale operaia, simile a quella che la madre di Eric Flint stesso avrebbe riconosciuto come propria - abbia posto in essere un affresco di storia alternativa cos\u00ec vitale e variegato."}
{"id": "3780021", "revid": "216401", "url": "https://it.wikipedia.org/wiki?curid=3780021", "title": "Parigi-Mantes", "text": ""}
{"id": "3780022", "revid": "300067", "url": "https://it.wikipedia.org/wiki?curid=3780022", "title": "Danny Biasone", "text": "Biografia.\nNato in Abruzzo, e trasferitosi negli USA all'et\u00e0 di 11 anni, Biasone \u00e8 stato il fondatore dei Syracuse Nationals (1946), nel 1963 divenuti Philadelphia 76ers.\nNel 1928 si diplom\u00f2 alla Blodgett Vocational High School di Syracuse (New York); dal 1941 gest\u00ec una sala da bowling: l'Eastwood Recreation Center di Syracuse. Nel 1946 diede vita ai Syracuse Nationals, iscrivendo la squadra in National Basketball League. Dal 1949 la squadra prese parte alla neonata National Basketball Association; nel 1963 Biasone cedette la franchigia ad un gruppo imprenditoriale che fond\u00f2 i Philadelphia 76ers.\nBiasone fu colui che spinse la NBA ad adottare il tabellone dei secondi rimanenti per il tiro, ed egli stesso stabil\u00ec il limite di 24 secondi. Fu un cambiamento epocale e rivoluzionario, che acceler\u00f2 le dinamiche del gioco della pallacanestro. La scelta di Biasone non fu casuale, ma fu il risultato della divisione dei 48 minuti di gioco, e cio\u00e8 secondi; il numero dei secondi fu poi diviso per il numero medio dei tiri totali effettuati da entrambe le squadre nel corso di una partita, e cio\u00e8 120. Tale calcolo gener\u00f2 il risultato di 24 secondi per ciascuna azione di tiro."}
{"id": "3780024", "revid": "547034", "url": "https://it.wikipedia.org/wiki?curid=3780024", "title": "Tornei di tennis femminili nel 1959", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "3780028", "revid": "1941300", "url": "https://it.wikipedia.org/wiki?curid=3780028", "title": "REO Motor Car Company", "text": " \nLa REO Motor Car Company \u00e8 stata una casa automobilistica statunitense, fondata a Lansing, Michigan, attiva tra il 1905 ed il 1975. Durante la prima parte della sua esistenza, tra il 1905 ed il 1936, ha prodotto autovetture civili, mentre tra il 1936 al 1975 ha dedicato la sua produzione a veicoli commerciali.\nStoria.\nGli inizi.\nREO \u00e8 stata creata nell'agosto 1904 da Ransom Eli Olds, che deteneva il 52% delle azioni dei titoli di presidente e general manager. Ha fondato alcune ditte sussidiarie, quali National Coil Company, Michigan Screw Company e Atlas Drop Forge Company per assicurare un approvvigionamento affidabile di parti.\nLa crescita immediata.\nNel 1907, a soli due anni dalla nascita, la REO vedeva la sua economia interna come una delle pi\u00f9 floride del mondo, infatti presentava un fatturato lordo di circa 4.5 milioni di dollari. Tuttavia, nel 1908 la REO registr\u00f2 un notevole calo per via della crescente ascesa di societ\u00e0 oggi importantissime, come la Ford.\nNel 1910 la REO cre\u00f2 una zona riservata alla produzione di camion ed edific\u00f2 nuovi edifici in varie zone del nord America, tra i quali spicca quello costruito in Ontario, Canada. Due anni dopo Olds afferm\u00f2 che aveva costruito il miglior veicolo possibile: una moto che poteva trasportare sino a tre, quattro persone con 35\u00a0CV e ruote di 81 centimetri di diametro. Il tutto veniva venduto per US $1050 (circa \u20ac 784), esclusi parabrezza e serbatoio di gas, che costavano US \u00a3100 per pezzo.\nNel 1915, Olds ha ceduto il titolo di direttore generale al suo pupillo Richard H. Scott e otto anni dopo fin\u00ec il suo mandato di presidente dell'azienda.\nIl pi\u00f9 famoso episodio legato alla REO accadde il 27 agosto 1912, con il viaggio che vide Fonce V. (Jack) Haney, meccanico e autista, e Thomas W. Wilby, giornalista nordamericano, attraversare il Canada per la prima volta in assoluto con una vettura, una vettura REO; i due viaggiarono per 6720\u00a0km da Halifax, Nuova Scozia, a Vancouver, Columbia Britannica. Va evidenziato che nel 1912 la stragrande maggioranza delle strade canadesi era impraticabile. L'impresa fu poi ripetuta quasi cento anni dopo (1997) da Lorne Findlay, il quale ripet\u00e9 la tratta transcanadese con la stessa automobile.\nIl crollo.\nDal 1915 al 1925, sotto la guida di Richard Scott, vi furono profitti abbastanza buoni. Tuttavia, nel 1925, Scott, come molti dei suoi concorrenti, tent\u00f2 un ambizioso piano di espansione al fine di portare la societ\u00e0 ai livelli di altre case automobilistiche, le quali vendevano i loro prodotti a prezzi di tutt'altra importanza. Il piano di ingrandire l'importanza a livello internazionale della casa automobilistica fall\u00ec e port\u00f2 le classiche conseguenze di un fallimento di un piano molto importante: depressione nelle vendite e perdite importanti dal punto di vista delle finanze interne. La societ\u00e0 era caduta molto in basso, tanto da tornare in mano ad Olds, il quale, terminato il suo ritiro nel 1933, torn\u00f2 alla guida della societ\u00e0, dimettendosi tuttavia un anno dopo.\nNel 1936 la REO ha abbandonato la produzione di automobili per concentrarsi sulla produzione di veicoli commerciali, come i camion, che hanno caratterizzato l'ultima fase dell'esistenza della societ\u00e0.\nI prodotti principali.\nI prodotti principali della Reo furono due: la Reo Flying Cloud, introdotta nel 1927, e la Reo Royale 8, messa sul mercato a fine 1931. \nLa Reo Flying Cloud \u00e8 stata ricordata poich\u00e9 fu il primo veicolo ad utilizzare il nuovo sistema idraulico dei freni, mentre la Reo Royale 8, a causa del suo grande stile e del design rivoluzionario, veniva chiamata \"la Reo pi\u00f9 favolosa di tutti\".\nSegue a ruota questi due pilastri della casa statunitense la Turismo, creata da Olds nel 1910.\nNome.\nIn origine la casa automobilistica si chiamava \"R. E. Olds Car Company\", iniziali di Ransom Eli Olds fondatore della compagnia, ma, a seguito di cause riguardanti il nome ingannevole (\"old\" in inglese viene tradotto con \"vecchio\" in italiano), il nome \u00e8 stato cambiato ed ha assunto le iniziali del suo fondatore: R.E.O. Motor Car Company. La casa automobilistica assunse poi il popolare nome di \"Oldsmobile\", che, assieme a Buick e Cadillac, divenne parte della fondazione General Motors Corporation.\nIl nome della REO era scritto in modi diversi nelle diverse parti del mondo; anche nella stessa societ\u00e0 vi furono molte contraddizioni riguardanti il nome. La pronuncia, tuttavia, \u00e8 fatta di una singola parola.\nLansing, luogo di nascita della societ\u00e0, ospita il R. E. Olds Transportation Museum.\nCuriosit\u00e0.\nIl nome della rock band statunitense REO Speedwagon deriva dal \"REO Speed Wagon\", un furgone prodotto dalla societ\u00e0."}
{"id": "3780029", "revid": "287204", "url": "https://it.wikipedia.org/wiki?curid=3780029", "title": "Trace (album)", "text": ""}
{"id": "3780032", "revid": "287204", "url": "https://it.wikipedia.org/wiki?curid=3780032", "title": "Tynec nad Sazavou", "text": ""}
{"id": "3780033", "revid": "110157", "url": "https://it.wikipedia.org/wiki?curid=3780033", "title": "45 RPM", "text": "45 RPM \u00e8 l'album di debutto di Paul van Dyk, pubblicato in Germania dalla MFS il 5 dicembre 1994.\nVenne edito dalla Deviant Records nel Regno Unito e dalla Mute Records negli Stati Uniti d'America nel 1998.\nLe prime copie dell'edizione tedesca dell'album avevano un disco bonus contenente dei remix di Van Dyk fatti per altri artisti, chiamato \"45 Remixes Per Minute\"."}
{"id": "3780034", "revid": "869733", "url": "https://it.wikipedia.org/wiki?curid=3780034", "title": "Transition", "text": ""}
{"id": "3780039", "revid": "287204", "url": "https://it.wikipedia.org/wiki?curid=3780039", "title": "Transition (album)", "text": ""}
{"id": "3780041", "revid": "599013", "url": "https://it.wikipedia.org/wiki?curid=3780041", "title": "Andrea Slo\u0161iarov\u00e1", "text": ""}
{"id": "3780042", "revid": "287204", "url": "https://it.wikipedia.org/wiki?curid=3780042", "title": "Andrea Slosiarova", "text": ""}
{"id": "3780043", "revid": "287204", "url": "https://it.wikipedia.org/wiki?curid=3780043", "title": "Vlasim", "text": ""}
{"id": "3780044", "revid": "547034", "url": "https://it.wikipedia.org/wiki?curid=3780044", "title": "Bandiera dell'Oblast' di Arcangelo", "text": "La bandiera dell'Oblast' di Arcangelo, un soggetto federale della Russia, \u00e8 stata adottata il 23 settembre 2009. Consiste in una croce azzurra su un campo bianco, caricata con lo stemma dell'Oblast' di Arkhangelsk. Lo stemma della citt\u00e0 mostra l'Arcangelo Michele nell'atto di sconfiggere il Diavolo. La leggenda narra che questa vittoria avvenne vicino al luogo in cui sorge la citt\u00e0, da cui il suo nome, e che Michele sta ancora vegliando sulla citt\u00e0 per impedire il ritorno del Diavolo.\nDescrizione.\nLa bandiera \u00e8 rettangolare, di proporzioni 2:3."}
{"id": "3780048", "revid": "834", "url": "https://it.wikipedia.org/wiki?curid=3780048", "title": "The Triumph of the Sun", "text": ""}
{"id": "3780049", "revid": "104458", "url": "https://it.wikipedia.org/wiki?curid=3780049", "title": "Nikita Kryukov", "text": ""}
{"id": "3780052", "revid": "287204", "url": "https://it.wikipedia.org/wiki?curid=3780052", "title": "True Confessions (romanzo)", "text": ""}
{"id": "3780054", "revid": "729019", "url": "https://it.wikipedia.org/wiki?curid=3780054", "title": "Isola di Fersman", "text": "L'isola di Fersman (in russo: \u041e\u0441\u0442\u0440\u043e\u0432 \u0424\u0435\u0440\u0441\u043c\u0430\u043d\u0430, \"ostrov Fersmana\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Fersman si trova nella parte centrale della Terra di Francesco Giuseppe, a 800\u00a0m dalla costa nord-orientale dell'isola di Hayes, nelle acque dello stretto di Ermak (\u043f\u0440\u043e\u043b\u0438\u0432 \u0415\u0440\u043c\u0430\u043a, \"proliv Ermak\"). Ha una forma allungata con una lunghezza massima di circa 1,7\u00a0km e una larghezza di 800\u00a0m; l'altezza massima \u00e8 di 46 m s.l.m. corrispondente a una delle due colline presenti sull'isola.\nIl territorio \u00e8 quasi completamente libero dal ghiaccio.\nL'isola \u00e8 stata cos\u00ec chiamata in onore del geochimico e mineralogista sovietico Aleksandr Evgen'evi\u010d Fersman."}
{"id": "3780056", "revid": "287204", "url": "https://it.wikipedia.org/wiki?curid=3780056", "title": "Fernando Fern\u00e1ndez", "text": ""}
{"id": "3780067", "revid": "1498232", "url": "https://it.wikipedia.org/wiki?curid=3780067", "title": "Sky (televisione)", "text": "Sky \u00e8 un marchio per i fornitori di servizi televisivi e canali, di propriet\u00e0 di Sky International AG (societ\u00e0 del gruppo Sky):"}
{"id": "3780071", "revid": "74801", "url": "https://it.wikipedia.org/wiki?curid=3780071", "title": "Bertha Teague", "text": "Carriera.\nAllenatrice della Byng High School di Ada in Oklahoma, ha guidato le Lady Pirates dal 1927 al 1969 riuscendo ad ottenere un record di vittorie e 115 sconfitte (pari al 91% di successi).\nNel 1985 \u00e8 stata una delle prime tre donne, insieme con Senda Berenson Abbott e Margaret Wade, ad essere ammessa nel Naismith Memorial Basketball Hall of Fame."}
{"id": "3780073", "revid": "599013", "url": "https://it.wikipedia.org/wiki?curid=3780073", "title": "J\u00f8rgen Rasmussen", "text": ""}
{"id": "3780074", "revid": "288300", "url": "https://it.wikipedia.org/wiki?curid=3780074", "title": "Ricardo Fern\u00e1ndez Lizarte", "text": ""}
{"id": "3780079", "revid": "1543377", "url": "https://it.wikipedia.org/wiki?curid=3780079", "title": "Corrente di saturazione inversa", "text": "La corrente di saturazione o, pi\u00f9 propriamente, corrente di saturazione inversa, \u00e8 la corrente che viene visualizzata nel grafico della caratteristica tensione-corrente quando il diodo (reale) viene sottoposto ad una tensione inferiore a 0 e quindi alimentato inversamente. Questa corrente \u00e8 molto piccola (nell'ordine dei nano-ampere) finch\u00e9 non si raggiunge una tensione negativa denominata di \"Breakdown\", ove la corrente sale improvvisamente. C'\u00e8 da specificare che alle volte la tensione di breakdown pu\u00f2 essere di centinaia o migliaia di volt e il raggiungimento di tale tensione inversa pu\u00f2 causare la rottura fisica del componente.\nDefinizione formale.\nLa corrente di saturazione inversa pu\u00f2 anche essere definita come la quota parte di corrente inversa in un diodo causata dalla diffusione dei portatori di carica minoritari dalla regione neutra alla regione di carica spaziale; tale corrente \u00e8 quasi del tutto indipendente dalla tensione inversa \nSia \"I\"S, la corrente media di saturazione inversa di un diodo p-n ideale; essa \u00e8 data da \nformula_1\nin cui:"}
{"id": "3780084", "revid": "1305772", "url": "https://it.wikipedia.org/wiki?curid=3780084", "title": "\u010cechtice", "text": "\u010cechtice \u00e8 un comune mercato della Repubblica Ceca facente parte del distretto di Bene\u0161ov, in Boemia Centrale."}
{"id": "3780086", "revid": "287204", "url": "https://it.wikipedia.org/wiki?curid=3780086", "title": "Cechtice", "text": ""}
{"id": "3780088", "revid": "767487", "url": "https://it.wikipedia.org/wiki?curid=3780088", "title": "John Amdisen", "text": ""}
{"id": "3780089", "revid": "599013", "url": "https://it.wikipedia.org/wiki?curid=3780089", "title": "Bent Wolmar", "text": ""}
{"id": "3780090", "revid": "287204", "url": "https://it.wikipedia.org/wiki?curid=3780090", "title": "Jorgen Rasmussen", "text": ""}
{"id": "3780093", "revid": "1261920", "url": "https://it.wikipedia.org/wiki?curid=3780093", "title": "Jo\u00e3ozinho", "text": "Jo\u00e3ozinho \u00e8 uno pseudonimo brasiliano. Pu\u00f2 riferirsi a:"}
{"id": "3780096", "revid": "1226", "url": "https://it.wikipedia.org/wiki?curid=3780096", "title": "Indio 2 - la rivolta", "text": ""}
{"id": "3780097", "revid": "599013", "url": "https://it.wikipedia.org/wiki?curid=3780097", "title": "Kaj Hansen", "text": ""}
{"id": "3780099", "revid": "599013", "url": "https://it.wikipedia.org/wiki?curid=3780099", "title": "Jens J\u00f8rgen Hansen", "text": ""}
{"id": "3780100", "revid": "287204", "url": "https://it.wikipedia.org/wiki?curid=3780100", "title": "Jens Jorgen Hansen", "text": ""}
{"id": "3780103", "revid": "599013", "url": "https://it.wikipedia.org/wiki?curid=3780103", "title": "Bent Hansen", "text": "Carriera.\nFece parte della Nazionale danese che ottenne la medaglia d'argento ai Giochi Olimpici del 1960."}
{"id": "3780105", "revid": "92723", "url": "https://it.wikipedia.org/wiki?curid=3780105", "title": "\u010cesk\u00fd \u0160ternberk", "text": "\u010cesk\u00fd \u0160ternberk \u00e8 un comune mercato della Repubblica Ceca facente parte del distretto di Bene\u0161ov, in Boemia Centrale.\nIl Castello di \u010cesk\u00fd \u0160ternberk.\nLa fortezza rappresenta un caso quasi unico di complesso rimasto ininterrottamente di propriet\u00e0 della famiglia fondatrice degli \u0160ternberk dalla met\u00e0 del XIII secolo fino al 1949, quando il bene venne nazionalizzato dalla Cecoslovacchia comunista. Nel 1991 il complesso fu restituito alla famiglia \u0160ternberk.\nSi tratta di una fortezza gotica, della quale \u00e8 conservato il sistema delle fortificazioni. L'edificio centrale venne riedificato in stile barocco nel XVIII secolo, dopo i danneggiamenti della guerra dei trent'anni.\nGli interni custodiscono ritratti di famiglia, una pinacoteca, carte geografiche della guerra dei trent'anni, armi storiche, arredi dell'epoca e trofei."}
{"id": "3780107", "revid": "287204", "url": "https://it.wikipedia.org/wiki?curid=3780107", "title": "Cesky Sternberk", "text": ""}
{"id": "3780111", "revid": "307923", "url": "https://it.wikipedia.org/wiki?curid=3780111", "title": "Christian Fern\u00e1ndez", "text": ""}
{"id": "3780112", "revid": "767487", "url": "https://it.wikipedia.org/wiki?curid=3780112", "title": "Erling Nielsen", "text": ""}
{"id": "3780118", "revid": "767487", "url": "https://it.wikipedia.org/wiki?curid=3780118", "title": "Leif Nielsen", "text": "Carriera.\nNel 1966 fu nominato calciatore danese dell'anno.\nNel 1968 viene ingaggiato dagli statunitensi del . Con gli \"Stars\" ottenne il secondo posto della Gulf Division della NASL 1968, non riuscendo ad accedere alla fase finale del torneo."}
{"id": "3780121", "revid": "767487", "url": "https://it.wikipedia.org/wiki?curid=3780121", "title": "Poul Petersen", "text": "Carriera.\nCon la Nazionale danese pertcip\u00f2 ai Giochi Olimpici nel 1948 (ottenendo un bronzo) e nel 1952. Da allenatore guid\u00f2 la Danimarca alla sua prima partecipazione ad un europeo, nel 1964."}
{"id": "3780124", "revid": "287204", "url": "https://it.wikipedia.org/wiki?curid=3780124", "title": "Divisov", "text": ""}
{"id": "3780130", "revid": "124068286", "url": "https://it.wikipedia.org/wiki?curid=3780130", "title": "Bandiera dell'Oblast' di Astrachan'", "text": "La bandiera dell'Oblast' di Astrachan' \u00e8 stata adottata il 19 dicembre 2001.\nDescrizione.\nLa bandiera \u00e8 rettangolare, di proporzioni 2:3. Nella bandiera si possono individuare una corona e una scimitarra in un campo blu."}
{"id": "3780131", "revid": "767487", "url": "https://it.wikipedia.org/wiki?curid=3780131", "title": "You Have Killed Me", "text": "You Have Killed Me \u00e8 un brano del cantante inglese Morrissey.\nPrimo singolo estratto dall'album Ringleader of the Tormentors, il disco venne pubblicato il 27 marzo del 2006 dalla Sanctuary/Attack Records e raggiunse la posizione numero 3 della Official Singles Chart, la pi\u00f9 alta (assieme a Irish Blood, English Heart) mai raggiunta da un suo singolo solista.\nIl disco ottenne anche un ottimo riscontro commerciale al di fuori del Regno Unito, tanto da guadagnare la posizione numero 3 in Danimarca, la numero 5 in Finlandia, la numero 25 in Italia e, addirittura, la numero uno nella Hot 100 Singles Sales, la classifica stilata dalla rivista statunitense Billboard.\nRealizzazione.\nScritto in collaborazione con il chitarrista Jesse Tobias e prodotto da Tony Visconti, il brano venne registrato presso lo studio Forum Music Village di Roma, nell'autunno del 2005.\nLa foto di copertina venne realizzata a Roma, nel quartiere Pigneto, da Fabio Lovino e ritrae Morrissey sdraiato sulle rotaie del treno. Il videoclip promozionale, cos\u00ec come per il successivo \"gemello\" In the Future When All's Well, \u00e8 stato diretto da Bucky Fukumoto. Entrambi i video, ambientati negli anni settanta, ritraggono Morrissey nei panni di un partecipante dell'Eurofestival, con tanto di abbigliamento vintage e di introduzione degli ospiti fatta da un presentatore italiano. I video sono stati girati con telecamere analogiche ed utilizzano filmati originali tratti da edizioni del festival dei primi anni settanta.\nTesto.\n\"La cultura italiana \u00e8 ricca e risuona in tutto il mondo. E in prima linea per questa cultura, anche se a molti italiani questo piace e a molti no, c' \u00e8 Pasolini. Il mio nuovo disco cerca di vendicare Pasolini. I suoi saggi sulla vita italiana sono oggi pi\u00f9 veri che mai.\" (Morrissey intervistato da La Repubblica, 2006)\nIl testo della canzone, come del resto tutto l'album da cui \u00e8 tratta, riflette ampiamente l'influenza esercitata della citt\u00e0 di Roma (dove il cantante si era da poco trasferito) su Morrissey. I riferimenti alla Capitale sono tanti e, perlopi\u00f9, legati a personaggi ed icone della Cinecitt\u00e0 anni Cinquanta e Sessanta. Gi\u00e0 le prime due righe della lirica (\"Pasolini is me / Accattone you'll be\") sono un vero e proprio omaggio a Pier Paolo Pasolini (del quale ha anche usato una foto come sfondo del palco, per una parte del tour di Ringleader of the Tormentors) e al suo Accattone, primo film del regista e poeta italiano, uscito nel 1961.\n\"Ho visto tutti i suoi (di Pasolini, ndr) film...Pieni di gente vera e senza distrazioni, solo la persona \"nuda\", e la vita di strada. Un genio estremo. Lui non aveva bisogno di sembrare qualcun altro, solo di essere s\u00e9 stesso nel suo mondo. E anche se era ossessionato con la vita della povera gente, questo era tutto quello che voleva. Nent'altro.\" (Morrissey intervistato da Mojo, 2006)\nGli accenni ad Anna Magnani e Luchino Visconti (\"Visconti is me / Magnani you'll never be\"), invece, molto probabilmente fanno riferimento a Siamo donne, pellicola del 1953, in cui il regista romano riprende l'attrice (che interpreta s\u00e9 stessa) nella sua vita quotidiana."}
{"id": "3780134", "revid": "113391933", "url": "https://it.wikipedia.org/wiki?curid=3780134", "title": "Isis King", "text": "Fu una delle concorrenti dell'11\u00aa e della 17\u00aa stagione del reality show America's Next Top Model. \u00c8 stata la prima donna transgender a partecipare al programma e una delle pi\u00f9 viste in televisione."}
{"id": "3780137", "revid": "962319", "url": "https://it.wikipedia.org/wiki?curid=3780137", "title": "Independent Spirit Awards 2012", "text": "La cerimonia di premiazione della 27\u00aa edizione degli Independent Spirit Awards si \u00e8 svolta il 25 febbraio 2012 sulla spiaggia di Santa Monica ed \u00e8 stata presentata da Seth Rogen.\nLe \"nomination\" sono state rese note il 29 novembre 2011.\nVincitori e candidati.\nI vincitori sono indicati in grassetto, a seguire gli altri candidati."}
{"id": "3780150", "revid": "827882", "url": "https://it.wikipedia.org/wiki?curid=3780150", "title": "Pariah", "text": ""}
{"id": "3780155", "revid": "121185914", "url": "https://it.wikipedia.org/wiki?curid=3780155", "title": "Luiz Carlos Prates", "text": "Biografia.\nNato a Santiago del Brasile il 26 gennaio 1943, ha passato i primi sette anni di vita in una fazenda nella terra natale, trasferendosi poi a Santa Maria. Qui ha passato tutta l'adolescenza.\nHa iniziato la carriera di giornalista come commentatore sportivo a Porto Alegre, nel 1960, a R\u00e1dio Porto Alegre. L'anno successivo pass\u00f2 a \"R\u00e1dio Difusora\" e, poi, a \"R\u00e1dio Gua\u00edba\".\nFra il 1964 e il 1969 \u00e8 stato corrispondente in Brasile della statunitense Voz da Am\u00e9rica.\nLaureatosi in psicologia negli anni settanta alla Pontif\u00edcia Universidade Cat\u00f3lica do Rio Grande do Sul, ha iniziato da quell'epoca a lavorare a R\u00e1dio Ga\u00facha.\n\u00c8 stato telecronista sportivo di quattro campionati mondiali di calcio: dal 1978 al 1990.\nNel 1981 si \u00e8 trasferito in un piccolo centro fra Crici\u00fama e Florian\u00f3polis, nello Stato di Santa Catarina, dove ha lavorato a \"TV Eldorado\" e \"TV Record\". Nel 1983 \u00e8 diventato coordinatore sportivo di \"RBS TV\", dove ha commentato partite di calcio ed \u00e8 diventato opinionista. In questo periodo ha ricevuto critiche dall'opinione pubblica per i suoi commenti polemici: in uno di questi ha definito il governo Lula \"... di miserabili...\", imputandogli il numero aumentato di incidenti nelle strade. Nel 2009 avrebbe difeso velatamente la dittatura militare.\nDal 2011 al 2015 ha lavorato a SBT Santa Catarina.\nFra le sue caratteristiche dialettiche si pu\u00f2 notare la vena sempre polemica e il tono sempre rigido della voce uniti, quando lavora in televisione, ad una gestualit\u00e0 molto particolare che fa presa sul telespettatore medio.\nDall'aprile 2018 lavora con il canale \"Rede Independ\u00eancia de Comunica\u00e7\u00e3o\". "}
{"id": "3780160", "revid": "28592", "url": "https://it.wikipedia.org/wiki?curid=3780160", "title": "Augusta Auscorum", "text": ""}
{"id": "3780161", "revid": "3082", "url": "https://it.wikipedia.org/wiki?curid=3780161", "title": "Augusta Bracarensis", "text": ""}
{"id": "3780162", "revid": "110157", "url": "https://it.wikipedia.org/wiki?curid=3780162", "title": "The Cowboys' Christmas Ball", "text": "The Cowboy's Christmas Ball \u00e8 il sesto singolo natalizio del gruppo statunitense The Killers. Cover dell'omonimo brano di Michael Martin Murphey contenuto nell'album \"\" del 1991, ne \u00e8 stato reso disponibile il download a pagamento su iTunes a partire dal 30 novembre. Come per gli altri singoli natalizi, ovvero \"A Great Big Sled\", \"Don't Shoot Me Santa\", \"Joseph, Better You Than Me\", \"\u00a1Happy Birthday Guadalupe!\" e \"Boots\", anche questo si pone come scopo la raccolta di fondi da destinare alla lotta contro l'AIDS in Africa per la campagna (RED). \u00c8 il primo lavoro ufficiale della band dopo la partecipazione all'album tributo \"AHK-toong BAY-bi Covered\" uscito il 25 ottobre 2011 per festeggiare il ventesimo anniversario dalla pubblicazione di \"Achtung Baby\" degli U2.\nVideoclip.\nLe prime indiscrezioni sul videoclip e sul titolo del brano sono state diffuse grazie ad una delle comparse, che aveva pubblicato su Twitter delle foto in cui erano presenti i membri della band in abiti di scena."}
{"id": "3780163", "revid": "3082", "url": "https://it.wikipedia.org/wiki?curid=3780163", "title": "Augusta Suessionum", "text": ""}
{"id": "3780164", "revid": "584834", "url": "https://it.wikipedia.org/wiki?curid=3780164", "title": "Augusta Viromanduorum", "text": ""}
{"id": "3780166", "revid": "729019", "url": "https://it.wikipedia.org/wiki?curid=3780166", "title": "Gioacchino Solinas", "text": "Biografia.\nNacque a Bonorva, provincia di Sassari, il 1 settembre 1892, e una volta arruolatosi nel Regio Esercito l'8 novembre 1910 fu ammesso a frequentare i corsi della Regia Accademia di Fanteria e Cavalleria di Modena, dalla quale usc\u00ec con il grado di sottotenente, assegnato all'Arma di Fanteria. Il 19 maggio 1912 \u00e8 assegnato al 2\u00ba Reggimento del corpo dei bersaglieri combatte durante la prima guerra mondiale distinguendosi capitano comandante dell'8\u00aa Compagnia del 10\u00ba Reggimento bersaglieri. Rimasto ferito alla mandibola, al termine della convalescenza fu trasferito in servizio al 2\u00ba reggimento mitraglieri di marcia.\nAl termine del conflitto si trasfer\u00ec al Regio corpo truppe coloniali della Cirenaica, in Libia, partecipando attivamente alle operazioni di riconquista della colonia, tanto da essere decorato con una Medaglia d'argento e la Croce di guerra al valor militare. Al termine delle operazioni, con il grado di maggiore, fu mandato al presidio militare di Zara come comandante di battaglione, prestando servizio agli ordini di Giovanni Messe che non manc\u00f2 di elogiarne il comportamento. Mandato in A.O.I. con il grado di colonnello, nel 1939 divenne comandante della XVI Brigata coloniale di stanza a Gondar. Si distinse durante le operazioni di controguerriglia, tanto da venire decorato con una seconda Medaglia d'argento al valor militare.\nRientrato in Italia, dopo l'entrata in guerra dell'Italia, avvenuta il 10 giugno 1940, si distinse sul fronte greco-albanese al comando del 5 reggimento bersaglieri della 131 divisione corazzata Centauro, dove fu promosso generale di brigata sul \"campo\".\nNel corso del 1941 \u00e8 assegnato, in qualit\u00e0 di vicecomandante, alla 3\u00aa Divisione celere \"Principe Amedeo Duca d'Aosta\" con cui parte per il fronte orientale al seguito del Corpo di Spedizione Italiano in Russia al comando del generale di corpo d'armata Messe. Rientrato in Italia dal 28 ottobre 1941 a causa delle gravi condizioni di salute fu ricoverato presso l'ospedale di Milano, ed al termine della degenza, il 21 agosto 1942, fu nominato comandante della fanteria divisionale della 44\u00aa Divisione fanteria \"Cremona\", stanziata a Macomer, della quale divenne comandante il 10 novembre dello stesso anno. La divisione proprio dall'11 novembre si imbarco' da Olbia e Palau per la Corsica come truppa di occupazione, ma dopo la caduta del fascismo, avvenuta il 25 luglio 1943, il generale Giacomo Carboni, comandante del Corpo d'armata motocorazzato, lo volle a Roma in qualit\u00e0 di comandante della 21\u00aa Divisione fanteria \"Granatieri di Sardegna\", arrivandovi il 4 agosto 1943.\nAppresa casualmente la sera dell'8 settembre l'avvenuta firma dell'armistizio con gli alleati, informato da conoscenti, chiese subito ordini ai comandi superiori senza ricevere indicazioni.\nInformato della inaspettata cattura senza combattimento della 103\u00aa Divisione fanteria \"Piacenza\" e della 220\u00aa Divisione costiera (che formavano la cintura esterna di protezione a sud di Roma) da parte dei tedeschi, fu raggiunto poco dopo, presso la sede del suo comando, da un loro ufficiale che gli chiese la resa della sua divisione, ottenendone un deciso rifiuto. Vista la situazione, incaric\u00f2 poi il capitano Villoresi di intimare ai tedeschi che se entro le ore 22 non fosse stato restituito un posto di blocco nel frattempo da loro conquistato, egli avrebbe aperto il fuoco contro una colonna della Wehrmacht attestata sulla via Ostiense, come poi effettivamente avvenne.\nI Granatieri di Sardegna iniziarono cos\u00ec un durissimo scontro contro i tedeschi per la difesa di Roma, di cui egli fu tra i pi\u00f9 strenui e combattivi protagonisti. I combattimenti cessarono alle 16:10 del 10 settembre a seguito della firma di un armistizio stipulato dai suoi superiori con le forze tedesche del Feldmaresciallo Albert Kesselring.\nA seguito dello scioglimento della sua Divisione si diede alla latitanza, nascondendosi per evitare l'arresto da parte dei tedeschi a causa del suo ordine di sparare contro di essi.\nCiononostante fu poco tempo dopo contattato dal Maresciallo d'Italia Rodolfo Graziani che gli propose l'incarico di comandante militare della Lombardia all'interno della neocostituita Repubblica Sociale Italiana, che egli accett\u00f2. L'incarico, tuttavia, si svolse esclusivamente in ambito amministrativo, escludendo il comando di unit\u00e0 impegnate in combattimento. In tale ruolo fu successivamente accusato dal governo di Sal\u00f2 di collaborazione con il Comitato di Liberazione Nazionale per aver allontanato dal servizio nell'Esercito Nazionale Repubblicano \"ufficiali animati di fede fascista\", ed infine epurato su esplicita richiesta dello stesso Benito Mussolini.\nTerminata la guerra fu arrestato dai partigiani della Brigata \"Matteotti\", e l'11 luglio 1945 il generale, accusato anche di aver costituito un tribunale militare speciale, fu condannato come collaborazionista dalla Corte d'assise straordinaria di Milano a 20 anni di carcere per aver aderito alla RSI e accettato il comando regionale della Lombardia. Egli si difese sostenendo che \u2013 oltre al fatto di essere stato destituito dall'incarico da parte dei repubblichini \u2013 nel dieci mesi in cui svolse l'incarico, a partire dal novembre 1943, si registrarono 30.000 esoneri, 6.500 militari internati in Svizzera furono rimpatriati e 3.500 diserzioni coperte. \u00abDa me non \u00e8 stato mai ordinato nessun arresto, nessuna convocazione di Tribunale straordinario, nessun rastrellamento di partigiani\u00bb, dichiar\u00f2 Solinas. La vicenda giudiziaria si concluse nel 1946 quando la Corte di Cassazione di Roma lo scagion\u00f2 definitivamente.\nRitiratosi a vita privata, nel 1967 diede alle stampe il libro autobiografico \"I Granatieri nella difesa di Roma\", spegnendosi a Sassari il 22 aprile 1987.\nIl suo caso \u00e8 al centro di un importante dibattito storiografico sull'orgoglio militare che prevale sulle motivazioni politiche."}
{"id": "3780167", "revid": "767487", "url": "https://it.wikipedia.org/wiki?curid=3780167", "title": "Freccia del Brabante 2005", "text": "Il Freccia del Brabante 2005, quarantacinquesima edizione della corsa e valida come evento del circuito UCI Europe Tour 2005 categoria 1.1, fu disputata il 27 marzo 2005, per un percorso totale di 198,3\u00a0km. Fu vinta dallo spagnolo \u00d3scar Freire, al traguardo con il tempo di 4h31'16\" alla media di 43,861\u00a0km/h.\nAL traguardo 75 ciclisti portarono a termine il percorso."}
{"id": "3780169", "revid": "729019", "url": "https://it.wikipedia.org/wiki?curid=3780169", "title": "Isole di Gorbunov", "text": "Le isole di Gorbunov (in russo: \u041e\u0441\u0442\u0440\u043e\u0432\u0430 \u0413\u043e\u0440\u0431\u0443\u043d\u043e\u0432\u0430, \"ostrov Gorbunova\") sono due isole russe nell'Oceano Artico che fanno parte dell'arcipelago della Terra di Francesco Giuseppe.\nGeografia.\nLe isole di Gorbunov si trovano nella parte orientale della Terra di Francesco Giuseppe; sono 2 isole, situate lungo la costa della Terra di Wilczek, poco a nord del golfo di Helena Gould (\u0437\u0430\u043b\u0438\u0432 \u0415\u043b\u0435\u043d\u044b \u0413\u0443\u043b\u044c\u0434, \"zaliv Eleny Gul'd\"). L'isola settentrionale e la pi\u00f9 grande tra le due \u00e8 di forma allungata con una lunghezza massima di 700\u00a0m, mentre la pi\u00f9 piccola \u00e8 rotondeggiante con un diametro di 500\u00a0m. L'altezza massima raggiunge appena gli 8 m s.l.m. su una roccia dell'isola maggiore. \nIl territorio \u00e8 prevalentemente sabbioso, quasi del tutto libero dal ghiaccio.\nL'isola \u00e8 cos\u00ec chiamata in onore dell'idrobiologo e zoologo sovietico Grigorij Petrovi\u010d Gorbunov"}
{"id": "3780179", "revid": "767487", "url": "https://it.wikipedia.org/wiki?curid=3780179", "title": "Tom S\u00f8ndergaard", "text": ""}
{"id": "3780180", "revid": "834", "url": "https://it.wikipedia.org/wiki?curid=3780180", "title": "USS Forrestal (CV-59)", "text": ""}
{"id": "3780183", "revid": "111672520", "url": "https://it.wikipedia.org/wiki?curid=3780183", "title": "L'appuntamento (Edgar Allan Poe)", "text": "L'appuntamento (\"The Assignation\") \u00e8 uno dei racconti dell'orrore di Edgar Allan Poe scritto nel 1834.\nTrama.\nLaguna di Venezia. Il narratore sta rincasando in gondola. A un certo punto un grido prende alla sprovvista il gondoliere che, spaventato, fa cadere in acqua il remo. La marchesa Afrodite, nobildonna locale, infatti, aveva urlato per il bimbo sfuggito dalle proprie braccia mentre era affacciata a una finestra del Palazzo Ducale e caduto nel canale. Mentre la bellissima Afrodite si dispera, il marito di questa, l'anziano Mentoni appare annoiato e impartisce distratti ordini per il salvataggio del loro unico figlio.\nDopo varie ricerche da parte degli uomini della nobile, si tuffa uno straniero coperto da un mantello che porta a galla il bambino ancora vivo. Seguito il salvataggio, il narratore si accorge che la marchesa Afrodite bisbiglia all'orecchio del salvatore straniero che ha vinto lui e che un'ora dopo l'alba si sarebbero incontrati, frase per il narratore senza senso. Vedendo lo straniero appiedato, il narratore decide di dargli un passaggio sulla sua gondola e, per ringraziarlo, lo straniero lo invita nel suo palazzo che torreggia sul Canal Grande, la mattina seguente all'alba. Una volta entrato nella dimora dello straniero, il narratore \u00e8 stordito da sculture, quadri, tappeti, da tutte queste opere d'arte provenienti da tutto il mondo. All'ospite viene fatta vedere tutta la sua collezione di opere artistiche antiche e, per ultimo, un quadro a dimensione naturale della marchesa Afrodite. Infine lo straniero dopo aver offerto un calice di vino all'ospite, beve diversi calici di vino, adagiandosi infine su un'ottomana.\nSubito dopo bussa alla porta dello straniero un paggio della famiglia Mentoni, ansimante, che annuncia la notizia della dipartita della bellissima marchesa Afrodite morta avvelenata e, il narratore, cercando di svegliare lo straniero, si accorge della morte del padrone di casa a seguito dell'ingerimento del veleno che si era messo nel calice. \nA questo punto il lettore pu\u00f2 spiegarsi le parole che la marchesa Afrodite aveva bisbigliato al salvatore straniero quando questi le aveva salvato e restituito il figlio."}
{"id": "3780187", "revid": "287204", "url": "https://it.wikipedia.org/wiki?curid=3780187", "title": "Tom Sondergaard", "text": ""}
{"id": "3780190", "revid": "446353", "url": "https://it.wikipedia.org/wiki?curid=3780190", "title": "USS Little Rock (CG-4)", "text": ""}
{"id": "3780194", "revid": "599013", "url": "https://it.wikipedia.org/wiki?curid=3780194", "title": "Helge J\u00f8rgensen", "text": ""}
{"id": "3780195", "revid": "287204", "url": "https://it.wikipedia.org/wiki?curid=3780195", "title": "Helge Jorgensen", "text": ""}
{"id": "3780196", "revid": "124068290", "url": "https://it.wikipedia.org/wiki?curid=3780196", "title": "Bandiera dell'Oblast' di Belgorod", "text": "La bandiera dell'Oblast' di Belgorod \u00e8 stata adottata nel maggio 2005.\nDescrizione.\nLa bandiera \u00e8 rettangolare, di proporzioni 2:3. La bandiera consiste in una croce blu, dividendo la bandiera in quattro quadrati (in ordine da sinistra), bianco, verde, rosso e nero. Nel quadrato bianco e ornato con lo stemma di Belgorod, consistente in un leone e in un'aquila sopra di esso."}
{"id": "3780201", "revid": "834", "url": "https://it.wikipedia.org/wiki?curid=3780201", "title": "USS Pampanito (SS-383)", "text": ""}
{"id": "3780203", "revid": "767487", "url": "https://it.wikipedia.org/wiki?curid=3780203", "title": "Svend Aage Rask", "text": ""}
{"id": "3780206", "revid": "621682", "url": "https://it.wikipedia.org/wiki?curid=3780206", "title": "Svend Rask", "text": ""}
{"id": "3780207", "revid": "834", "url": "https://it.wikipedia.org/wiki?curid=3780207", "title": "USS Patoka (AO-9)", "text": ""}
{"id": "3780209", "revid": "834", "url": "https://it.wikipedia.org/wiki?curid=3780209", "title": "USS Robert Smith (DD-324)", "text": ""}
{"id": "3780214", "revid": "767487", "url": "https://it.wikipedia.org/wiki?curid=3780214", "title": "Ole S\u00f8rensen", "text": ""}
{"id": "3780215", "revid": "1305772", "url": "https://it.wikipedia.org/wiki?curid=3780215", "title": "Vi p\u00e5 Saltkr\u00e5kan", "text": ""}
{"id": "3780216", "revid": "287204", "url": "https://it.wikipedia.org/wiki?curid=3780216", "title": "Ole Sorensen", "text": ""}
{"id": "3780218", "revid": "834", "url": "https://it.wikipedia.org/wiki?curid=3780218", "title": "A Falcon Flies", "text": ""}
{"id": "3780219", "revid": "767487", "url": "https://it.wikipedia.org/wiki?curid=3780219", "title": "Freccia del Brabante 2006", "text": "Il Freccia del Brabante 2006, quarantaseiesima edizione della corsa e valida come evento del circuito UCI Europe Tour 2006 categoria 1.1, fu disputata il 26 marzo 2006, per un percorso totale di 191,1\u00a0km. Fu vinta dallo spagnolo \u00d3scar Freire che biss\u00f2 il successo dell'anno prima, al traguardo con il tempo di 4h23'00\" alla media di 43,346\u00a0km/h.\nAl traguardo 69 ciclisti portarono a termine il percorso."}
{"id": "3780221", "revid": "1305772", "url": "https://it.wikipedia.org/wiki?curid=3780221", "title": "All That Remains (disambigua)", "text": ""}
{"id": "3780225", "revid": "599013", "url": "https://it.wikipedia.org/wiki?curid=3780225", "title": "Carl Bertelsen", "text": ""}
{"id": "3780226", "revid": "287204", "url": "https://it.wikipedia.org/wiki?curid=3780226", "title": "Gulripsia", "text": "Gulripsia (\"Gulripsh\" o \"Gulripshi\") \u00e8 una capoluogo di distretto della Repubblica di Abcasia, nel Caucaso.\nInformazioni generali.\nLa citt\u00e0 di Gulripsia sorge presso la costa del Mar Nero, 12 chilometri a sud-est della capitale Sukhumi. Qui passano la strada Sukhumi-Tbilisi e la linea principale della ferrovia abcasa. Pochi chilometri a sud dell'insediamento sorge il dismesso aeroporto d'Abcasia Sukhumi Dranda, che \u00e8 stato il pi\u00f9 importante aeroporto commerciale e turistico della Repubblica. La popolazione al censimento del 1989 era di circa 11'000 abitanti, principalmente georgiani e russi, che successivamente con la guerra di secessione abcasa e la pulizia etnica si \u00e8 drasticamente ridotta abbandonando al degrado e alla rovina la campagna e il centro abitato. L'economia della citt\u00e0, attualmente ferma, si basa sul turismo. Gulripsia era famosa per i suoi tre sanatori per malati con patologie polmonari, costruiti da Nikolay Smetskoy fra il 1902 e il 1916, il quale aveva creato intorno a essi dei giardini con piante subtropicali. Dopo la rivoluzione russa questi sanatori sono stati nazionalizzati. I ruderi dei sanatori giacciono ancora oggi su un'altura alle spalle della citt\u00e0, immersi nel verde oggi lussureggiante degli antichi giardini. Della stessa epoca dei sanatori \u00e8 anche la chiesetta della citt\u00e0, costruita da N. N. Smetskogo."}
{"id": "3780227", "revid": "282579", "url": "https://it.wikipedia.org/wiki?curid=3780227", "title": "Operazioni navali nel Mar Adriatico (1914-1918)", "text": ""}
{"id": "3780231", "revid": "62004", "url": "https://it.wikipedia.org/wiki?curid=3780231", "title": "Mauro Bettin", "text": "Professionista dal 1994 al 1997, ottenne una vittoria di tappa al Tour de Suisse 1996.\nCarriera.\nTra i dilettanti ottenne alcuni successi, tra cui quelli alla Vicenza-Bionde, al Giro d'Oro e al Tour du Hainaut nel 1993 in maglia MG Boys Maglificio-Doni.\nPass\u00f2 professionista nel 1994 con la GB-MG Maglificio; nel 1995 corse con la Aki-Gipiemme mentre nel biennio 1996-1997 vest\u00ec i colori della Refin-Mobilvetta. I suoi principali successi nella massima categoria furono una tappa e la classifica generale del Nieder\u00f6sterreich Rundfahrt e il Grote Prijs Jef Scherens nel 1994, il Gran Premio di Mendrisio nel 1995 e una tappa al Tour de Suisse nel 1996; sempre nel 1996 fu secondo all'Amstel Gold Race. Nei quattro anni da \"pro\" partecip\u00f2 anche a tre edizioni del Giro d'Italia, due del Tour de France e una della Vuelta a Espa\u00f1a.\nDal 1999 al 2008 ha praticato la mountain bike, nella specialit\u00e0 del marathon. Vinse i campionati europei nel 2002 e la Coppa del mondo nel 2005. Nel 2003 fu quinto ai mondiali."}
{"id": "3780232", "revid": "339392", "url": "https://it.wikipedia.org/wiki?curid=3780232", "title": "Year of Wonders", "text": ""}
{"id": "3780233", "revid": "834", "url": "https://it.wikipedia.org/wiki?curid=3780233", "title": "Ascendance", "text": ""}
{"id": "3780235", "revid": "599013", "url": "https://it.wikipedia.org/wiki?curid=3780235", "title": "Birger Larsen (calciatore)", "text": ""}
{"id": "3780237", "revid": "1305772", "url": "https://it.wikipedia.org/wiki?curid=3780237", "title": "Assegai", "text": ""}
{"id": "3780241", "revid": "1305772", "url": "https://it.wikipedia.org/wiki?curid=3780241", "title": "Beautiful Creatures", "text": ""}
{"id": "3780243", "revid": "599013", "url": "https://it.wikipedia.org/wiki?curid=3780243", "title": "John Danielsen", "text": "Carriera.\nPrese parte con la sua Nazionale ai Giochi Olimpici del 1960, nei quali vinse la medaglia d'argento."}
{"id": "3780244", "revid": "6923", "url": "https://it.wikipedia.org/wiki?curid=3780244", "title": "Rally di Cipro", "text": "Il Rally di Cipro \u00e8 una manifestazione sportiva automobilistica che ha fatto parte del Campionato europeo rally e del campionato mondiale di rally. Dal 2010 il Rally di Cipro ospita l'ultima prova dell'IRC."}
{"id": "3780246", "revid": "1305772", "url": "https://it.wikipedia.org/wiki?curid=3780246", "title": "Before I Wake", "text": ""}
{"id": "3780247", "revid": "163270", "url": "https://it.wikipedia.org/wiki?curid=3780247", "title": "Schiraciule maraciule", "text": ""}
{"id": "3780249", "revid": "834", "url": "https://it.wikipedia.org/wiki?curid=3780249", "title": "Before I wake", "text": ""}
{"id": "3780250", "revid": "729019", "url": "https://it.wikipedia.org/wiki?curid=3780250", "title": "Isola di Tillo", "text": "L'isola di Tillo (in russo: \u041e\u0441\u0442\u0440\u043e\u0432 \u0422\u0438\u043b\u043b\u043e, \"ostrov Tillo\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Tillo si trova nella parte sud-orientale della Terra di Francesco Giuseppe; \u00e8 situata a 4\u00a0km dal capo sud-orientale della Terra di Wilczek. Ha una forma allungata con una lunghezza massima di 500\u00a0m; non ci sono rilievi importanti. \nIl territorio \u00e8 completamente libero dal ghiaccio.\nL'isola \u00e8 cos\u00ec chiamata in onore del geografo e cartografo russo Aleksej Andreevi\u010d Tillo"}
{"id": "3780252", "revid": "1305772", "url": "https://it.wikipedia.org/wiki?curid=3780252", "title": "If I Die Before I Wake", "text": ""}
{"id": "3780253", "revid": "1543377", "url": "https://it.wikipedia.org/wiki?curid=3780253", "title": "Gran Premio d'Australia 2012", "text": "Il Gran Premio d'Australia 2012 \u00e8 stata la prima prova della stagione 2012 del campionato mondiale di Formula 1. La gara si \u00e8 svolta domenica 18 marzo 2012 sul circuito di Albert Park a Melbourne ed \u00e8 stata vinta da Jenson Button su McLaren-Mercedes. Button, al suo tredicesimo successo in carriera, ha preceduto sul traguardo Sebastian Vettel su Red Bull Racing-Renault e il suo compagno di squadra Lewis Hamilton.\nVigilia.\nAspetti tecnici.\nLa Pirelli, fornitore unico degli pneumatici, annuncia per questo gran premio coperture di tipo \"medio\" e \"morbido\".\nLa Williams passa, nel 2012, a motori Renault, al posto dei Cosworth. La scuderia inglese ha corso 146 gran premi motorizzata dalla casa francese, conquistando 63 vittorie, 79 \"pole\", 69 giri veloci, 141 podi, quattro titoli piloti e cinque costruttori tra il 1989 e il 1997.\nL'HRT chiede alla FIA un rinvio del controllo tecnico sulla vettura di Pedro de la Rosa. Solitamente tale controllo \u00e8 effettuato il gioved\u00ec prima della gara. La scuderia spagnola chiede, per il ritardo nella costruzione della monoposto, che ci\u00f2 avvenga al venerd\u00ec.\nLa Red Bull e la Lotus protestano contro un dispositivo dell'ala posteriore della Mercedes F1 W03 che, durante l'utilizzo del DRS, fa stallare l'ala stessa, accrescendo la velocit\u00e0 massima. Tale soluzione viene per\u00f2 considerata legale dai commissari.\nAspetti sportivi.\nDa questo gran premio il Team Lotus diventa \"Caterham F1 Team\" e la Lotus Renault GP si ridenomina in \"Lotus F1 Team\". Tale cambiamento \u00e8 dovuto anche alla lunga diatriba che ha diviso nel corso del 2011 il Team Lotus di Tony Fernandes e la Lotus Cars, in merito all'utilizzo del nome \"Lotus\" in Formula 1. A seguito dell'entrata nel capitale azionario della scuderia da parte della casa russa Marussia Motors, la Virgin Racing diventa Marussia F1 Team. Anche la Mercedes GP cambia il suo nome in \"Mercedes AMG Petronas Formula 1 Team\", inserendo nel nome l'AMG, un'azienda tedesca nota per la collaborazione con Mercedes-Benz nella costruzione dei modelli sportivi del marchio tedesco.\nRitorna in Formula 1 il finnico Kimi R\u00e4ikk\u00f6nen, campione del mondo nel 2007, che trova un ingaggio alla Lotus-Renault. Diventano cos\u00ec ben 6 i piloti iscritti che hanno vinto il titolo mondiale, un record (oltre a lui anche Sebastian Vettel, Jenson Button, Lewis Hamilton, Fernando Alonso e Michael Schumacher). Per affiancare il finlandese, nonostante un contratto in essere con Vitalij Petrov, la Lotus-Renault ha annunciato quale pilota titolare Romain Grosjean. L'ex pilota della Renault, Bruno Senna, sostituisce il suo connazionale Rubens Barrichello alla Williams-Renault.\nL'HRT ha annunciato l'ingaggio del pilota spagnolo Pedro de la Rosa quale titolare per le stagioni 2012 e 2013. Nel corso del 2011 sostitu\u00ec Sergio P\u00e9rez alla Sauber nel Gran Premio del Canada. A far coppia con l'iberico \u00e8 stato richiamato l'indiano Narain Karthikeyan che nel 2011 era pilota titolare per la scuderia nella prima parte della stagione. Charles Pic, pilota francese impegnato nel 2011 nella GP2 Series, viene ingaggiato come pilota titolare della Marussia.\nLa Scuderia Toro Rosso ha cambiato entrambi i piloti titolari per la stagione: la scuderia indica l'australiano Daniel Ricciardo (che aveva svolto le prime prove libere del venerd\u00ec con la casa faentina nella parte iniziale della stagione, prima di correre gli ultimi 11 gran premi stagionali con l'HRT-Cosworth) e il francese Jean-\u00c9ric Vergne, che aveva svolto in tre occasioni la prima sessione di prove del venerd\u00ec nel 2011, sempre con la STR.\nLa Force India promuove Nico H\u00fclkenberg dal ruolo di terzo pilota a quello di titolare. H\u00fclkenberg aveva corso nel 2010 con la Williams-Cosworth, cogliendo anche una \"pole position\". Solo per questo gran premio la casa indiana nomina Gary Paffett come pilota di riserva, essendo Jules Bianchi impegnato in Formula Renault 3.5. La Caterham sostituisce, come pilota titolare, Jarno Trulli con Vitalij Petrov. Per la prima volta dal Gran Premio del Messico 1970 a una gara iridata non \u00e8 iscritto nessun pilota italiano, mentre il Gran Premio di Germania 1973 fu l'ultimo in cui nessun pilota italiano non prese parte nemmeno alle prove (Arturo Merzario, iscritto dalla Scuderia Ferrari, non partecip\u00f2 per l'indisponibilit\u00e0 della vettura).\nL'ex pilota britannico Johnny Herbert \u00e8 nominato commissario aggiunto dalla FIA. Herbert aveva gi\u00e0 svolto tale funzione nello stesso gran premio nel 2011 e, sempre nel nel Gran Premio d'India.\nVengono stabilite due zone per l'uso del DRS durante la gara, anche se vi \u00e8 un solo punto di rilevamento del distacco tra le vetture. La zona di rilevamento si trova prima della curva \"Stewart\", con il punto della prima attivazione che sar\u00e0 sul rettilineo iniziale, come nel 2011. Il punto di attivazione aggiunto \u00e8 posto dopo la curva \"Jones\", e lo strumento potr\u00e0 essere usato fino alla \"Whiteford\".\nProve.\nResoconto.\nLa prima giornata di prove \u00e8 caratterizzata dalla pioggia caduta prima dell'inizio delle stesse, che rende la pista umida e costringe i piloti a utilizzare gomme intermedie.\nNella prima sessione il primo a scendere in pista \u00e8 stato il pilota di casa Daniel Ricciardo su STR-Ferrari. Il primo a montare gomme da asciutto \u00e8 stato invece Kamui Kobayashi della Sauber. In questa fase si \u00e8 portato al comando Mark Webber, battuto poi dai due della Mercedes. A dieci minuti dal termine Jenson Button ha fatto segnare il tempo migliore della sessione. Felipe Massa \u00e8 stato protagonista di un testacoda, mentre l'HRT ha svolto solo tre giri con Narain Karthikeyan senza girare con Pedro de la Rosa.\nLa seconda sessione \u00e8 stata maggiormente penalizzata dalla pioggia, tanto che i piloti hanno montato gomme da asciutto solo negli ultimi venti minuti. Il tempo migliore \u00e8 fatto segnare da Michael Schumacher, che precede il connazionale Nico H\u00fclkenberg di un decimo circa.\nLa sessione di sabato si \u00e8 svolta con pista asciutta. I tempi migliori inizialmente sono stati fatti segnare dal duo della Mercedes, che per primo aveva optato per le gomme morbide. Nelle fasi finali della sessione \u00e8 stato per\u00f2 Lewis Hamilton a prendere la testa della classifica, davanti al francese Romain Grosjean. I tempi sono stati molti vicini, coi primi nove piloti racchiusi in meno di un secondo di distacco. Sebastian Vettel \u00e8 stato autore di un testacoda, cos\u00ec come Michael Schumacher. Il primo \u00e8 finito nella via di fuga in ghiaia della curva \"Clark\".\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nAnche le qualifiche si svolgono su un tracciato asciutto e con tempo soleggiato. In Q1 il miglior tempo viene fatto segnare da Kamui Kobayashi, su Sauber-Ferrari. Tra i non qualificati, oltre ai piloti di Caterham, Marussia e HRT c'\u00e8 anche il rientrante in F1 Kimi R\u00e4ikk\u00f6nen su Lotus-Renault. I due della HRT hanno un tempo superiore al 107% rispetto a quello di Kobayashi e quindi non si qualificano per la gara, cos\u00ec come accaduto nell'edizione 2011. Il team iberico chiede ai commissari la possibilit\u00e0 di partire ugualmente, ma tale richiesta viene respinta.\nIn Q2 tutte le scuderie optano immediatamente per le gomme morbide. Fernando Alonso, dopo aver fatto segnare inizialmente il quarto tempo, termina nella via di fuga di sabbia della curva 1 ed \u00e8 costretto a chiudere anzitempo le sue qualifiche. Per poter rimuovere la sua Ferrari viene esposata la bandiera rossa che determina la sospensione della sessione.\nIn questa fase vengono eliminati i due piloti della Ferrari, i due della Sauber (con P\u00e9rez che non fa segnare tempi per un problema al cambio), Jean-\u00c9ric Vergne, Bruno Senna e Paul di Resta.\nNella fase finale Lewis Hamilton fa segnare subito un tempo interessante, seguito da Schumacher e Button. Poco dopo \u00e8 Sebastian Vettel a porsi in seconda posizione. Nel secondo tentativo Button e Grosjean si avvicinano al tempo di Hamilton, ma senza riuscire a batterlo. Per Hamilton \u00e8 la \"pole\" numero 20, l'ultima risaliva al Gran Premio di Corea 2011.\nRisultati.\nNella sessione di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in Q1, Q2 e Q3.\nGara.\nResoconto.\nAl via Jenson Button scatta bene e supera Lewis Hamilton alla prima curva prendendo subito la testa della corsa. Ottime anche le partenze di Nico Rosberg che passa dalla settima alla quarta posizione e di Fernando Alonso che passa dalla dodicesima all'ottava posizione, mentre Romain Grosjean scivola in sesta posizione con Mark Webber che finisce in nona posizione. Vettel \u00e8 quinto alle spalle delle due Mercedes. Anche R\u00e4ikk\u00f6nen ha un buon avvio e, dopo essere partito 17\u00ba, al termine del primo giro \u00e8 gi\u00e0 13\u00ba. Nelle retrovie Daniel Ricciardo manda Bruno Senna in testacoda, mentre Sergio P\u00e9rez e Nico H\u00fclkenberg hanno subito danni per un contatto alla prima curva che costringer\u00e0 il tedesco al ritiro.\nAl secondo giro Vettel passa Rosberg, mentre finisce la gara di Grosjean che viene attaccato da Pastor Maldonado alla \"Ascari\" e nel contatto subisce la rottura della sospensione anteriore destra; della lotta tra i due approfitta Alonso per scavalcare il venezuelano salendo al sesto posto. Maldonado commette poi un errore al quinto giro finendo sull\u2019erba e scendendo al nono posto. Le McLaren di Button e Hamilton cominciano a prendere vantaggio su Michael Schumacher, Sebastian Vettel, Rosberg e Alonso. Al 6\u00ba giro Vettel va sull\u2019erba alla prima curva ma riesce a resistere all\u2019attacco di Rosberg.\nAl 12\u00ba giro Schumacher \u00e8 costretto al ritiro per un problema al cambio consentendo a Vettel di salire al terzo posto, gi\u00e0 staccato di dieci secondi da Hamilton e di tredici da Button. La prima tornata di \"pit stop\" consente a Button di consolidare la sua prima posizione; Hamilton esce infatti alle spalle di Raikkonen e P\u00e9rez che non si sono ancora fermati. Dopo il pit di Kimi al giro 19, solo al 21\u00ba giro Lewis riesce a passare il messicano, subito imitato da Vettel gi\u00e0 nella sua scia. All\u2019inizio del giro 23 Alonso, che aveva passato Rosberg al pit stop, supera P\u00e9rez e sale al quarto posto. Il tedesco e Webber iniziano un duello che si conclude con l'entrata ai box di Rosberg al 31\u00ba giro dopo che lo stesso aveva effettuato una manovra al limite, perci\u00f2 Webber guadagna una posizione salendo al quinto posto. Nelle retrovie R\u00e4ikk\u00f6nen era salito all\u2019ottavo posto al 27\u00ba giro superando Massa, tra i pi\u00f9 in crisi con le gomme.\nAl 37\u00ba giro, poco dopo che le due McLaren e Alonso hanno effettuato il secondo \"pit stop\", Vitalij Petrov della Caterham si ferma nel rettilineo di partenza e pertanto i commissari fanno entrare in pista la \"Safety car\". Vettel e Webber approfittano della situazione per compiere la loro sosta e guadagnare una posizione a testa ai danni della McLaren di Hamilton e della Ferrari di Alonso, che riesce di stretta misura a rimanere davanti allo scatenato Pastor Maldonado. Alla ripartenza Jenson Button, in testa, \u00e8 costretto a guardarsi da Vettel; seguono poi Hamilton, Webber, Alonso e Maldonado. P\u00e9rez, unico a non fermarsi per il secondo stop, risale al settimo posto, mentre Kobayashi ha passato Raikkonen per il nono posto, alla ripartenza. Al 48\u00ba giro Ricciardo attacca Felipe Massa alla \"Whiteford\" con Senna che cerca di approfittarne, ma i due connazionali vengono a contatto finendo larghi alla \"curva 4\". Entrambe le vetture sono danneggiate: Senna ha una foratura ma pu\u00f2 continuare dopo aver effettuato il \"pit-stop\", Massa invece deve ritirarsi per un danno pi\u00f9 serio alla sospensione. Button allunga nuovamente senza problemi lasciando il terzetto che segue a giocarsi le altre posizioni da podio. Maldonado invece mette sotto pressione Alonso per il quinto posto.\nNegli ultimi giri non cambiano le prime quattro posizioni e Button pu\u00f2 cos\u00ec vincere la gara inaugurale della stagione; l'inglese s'impone per la terza volta in Australia, ottenendo anche il giro pi\u00f9 veloce. Pastor Maldonado, proprio all'ultimo giro, commette un errore finendo a muro ed \u00e8 perci\u00f2 costretto al ritiro mentre Alonso conclude la gara al quinto posto. Grande confusione nell\u2019ultimo giro; P\u00e9rez, in crisi di gomme, viene a contatto con Rosberg che, con la vettura danneggiata, conclude al rallentatore. Ne beneficiano ano Kamui Kobayashi che chiude in sesta posizione e Kimi R\u00e4ikk\u00f6nen che, dopo essere partito 17\u00ba, rimonta conclude in settima posizione. Alla fine Sergio P\u00e9rez salva l'ottavo posto, Daniel Ricciardo conclude nono (per la prima volta nei punti) e Paul di Resta conclude in decima posizione. Per la prima volta due piloti australiani vanno a punti nella stessa gara. La Lotus, anche se con una nuova denominazione, torna a punti dai tempi del Gran Premio del Belgio 1993.\nRisultati.\nI risultati del gran premio sono i seguenti:\nDecisioni della FIA.\nAl termine della gara, Heikki Kovalainen viene penalizzato di cinque posizioni sulla griglia di partenza del prossimo Gran Premio della Malesia per aver violato l'articolo 40.8 del regolamento sportivo. Il pilota finlandese ha infatti superato due vetture in regime di \"Safety car\"."}
{"id": "3780254", "revid": "834", "url": "https://it.wikipedia.org/wiki?curid=3780254", "title": "If I die before I wake", "text": ""}
{"id": "3780255", "revid": "287204", "url": "https://it.wikipedia.org/wiki?curid=3780255", "title": "Rover P3", "text": "La P3 \u00e8 un'autovettura prodotta dalla Rover dal 1948 al 1949 in 9.111 esemplari. Per la casa automobilistica britannica fu un modello di transizione.\nCaratteristiche tecniche.\nPer il mercato del secondo dopoguerra, la Rover ebbe pronto un motore, il cui sviluppo inizi\u00f2 alla fine degli anni trenta, che era caratterizzato dall'avere le valvole d\u2019aspirazione in testa e le valvole di scarico laterali. Questo propulsore era disponibile in due versioni, una denominata \"60\" e l'altra \"75\". La prima aveva una cilindrata di 1.595\u00a0cm\u00b3 ed era caratterizzata dall'avere una configurazione a quattro cilindri in linea. La seconda invece aveva una cilindrata di 2.103\u00a0cm\u00b3 e possedeva una configurazione a sei cilindri in linea. \nRispetto ai modelli precedenti, il cambio, manuale a quattro rapporti, e la tradizionale ruota libera della Rover furono mantenuti.\nIl motore ed il cambio del modello furono la base per gli omologhi componenti della Land Rover Series. Il propulsore era montato anteriormente, mentre la trazione era posteriore.\nIl corpo vettura.\nSebbene il corpo vettura fosse simile, nello stile, a quello della 12 e della 16, molti pannelli dello stesso erano nuovi. I parafanghi ed il cofano della 12 vennero per\u00f2 mantenuti. Il modello era 12\u00a0mm pi\u00f9 largo della Rover 16, ma un migliore uso dello spazio consent\u00ec di guadagnare all'interno 60 mm. Rispetto al modello citato aveva per\u00f2 un passo pi\u00f9 corto. Furono anche nuove, per la prima volta su una Rover, le sospensioni anteriori indipendenti. I freni rimasero invece ibridi, cio\u00e8 formati da un sistema misto meccanico/idraulico. Invece di avere un telaio completo, il modello ne aveva uno di tipo scatolato con l'estremit\u00e0 posteriore tagliata in corrispondenza dell'assale posteriore. Le molle posteriori, a balestra semiellittica, erano fissate al corpo vettura. Ci\u00f2 permise di ottenere una maggior escursione delle sospensioni posteriori, e di migliorare le doti di guida.\nErano disponibili due tipi di carrozzeria, berlina a 6 finestrini (cio\u00e8 limousine) e berlina a 4 finestrini (che era conosciuta come \"Sports Saloon\").\nIl prezzo di vendita e gli esemplari prodotti.\nIl modello era relativamente costoso, dato che la versione con il motore tipo \"60\" era in vendita 1.080 sterline, mentre gli esemplari con propulsore \"75\" erano commercializzati a 1.106 sterline. A causa dei problemi conseguenti alla seconda guerra mondiale, da poco terminata, e la conseguente penuria di materiali, la direzione aziendale della Rover non pens\u00f2 mai di fare della P3 un modello di grandi volumi di vendita. Negli anni in cui venne prodotto, furono fabbricati 1.274 esemplari che montavano il motore tipo \"60\" e 7.837 vetture che possedevano il propulsore \"75\". Il modello fu rimpiazzato nel 1949 dalla P4."}
{"id": "3780257", "revid": "88740", "url": "https://it.wikipedia.org/wiki?curid=3780257", "title": "Bikini (disambigua)", "text": ""}
{"id": "3780258", "revid": "834", "url": "https://it.wikipedia.org/wiki?curid=3780258", "title": "Swimsuit", "text": ""}
{"id": "3780259", "revid": "1305772", "url": "https://it.wikipedia.org/wiki?curid=3780259", "title": "The Black Angel", "text": "The Black Angel pu\u00f2 riferirsi :"}
{"id": "3780262", "revid": "599013", "url": "https://it.wikipedia.org/wiki?curid=3780262", "title": "Kjeld Thorst", "text": ""}
{"id": "3780264", "revid": "287204", "url": "https://it.wikipedia.org/wiki?curid=3780264", "title": "Uccelli da preda", "text": ""}
{"id": "3780266", "revid": "287204", "url": "https://it.wikipedia.org/wiki?curid=3780266", "title": "Birds of Prey (film)", "text": ""}
{"id": "3780267", "revid": "1305772", "url": "https://it.wikipedia.org/wiki?curid=3780267", "title": "Black Wind", "text": ""}
{"id": "3780270", "revid": "73843", "url": "https://it.wikipedia.org/wiki?curid=3780270", "title": "Massa dei Sabbioni", "text": ""}
{"id": "3780275", "revid": "767487", "url": "https://it.wikipedia.org/wiki?curid=3780275", "title": "Freccia del Brabante 2007", "text": "Il Freccia del Brabante 2007, quarantasettesima edizione della corsa e valida come evento del circuito UCI Europe Tour 2007 categoria 1.1, fu disputata il 1\u00ba aprile 2007, per un percorso totale di 200\u00a0km. Fu vinta dallo spagnolo \u00d3scar Freire che fece uno storico tris consecutivo, al traguardo con il tempo di 4h58'05\" alla media di 40,650\u00a0km/h.\nPartenza con 200 ciclisti di cui 97 portarono a termine il percorso."}
{"id": "3780276", "revid": "684805", "url": "https://it.wikipedia.org/wiki?curid=3780276", "title": "Mercato libero", "text": ""}
{"id": "3780278", "revid": "767487", "url": "https://it.wikipedia.org/wiki?curid=3780278", "title": "Per R\u00f8ntved", "text": "Carriera e riconoscimenti.\nFu nominato calciatore danese dell'anno nel 1972. In seguito \u00e8 stato ammesso nella Hall of fame del calcio danese."}
{"id": "3780281", "revid": "729019", "url": "https://it.wikipedia.org/wiki?curid=3780281", "title": "Volo TWA 800 (1964)", "text": "Il volo Trans World Airlines 800 era un volo effettuato dalla compagnia aerea americana Trans World Airlines con un Boeing 707-331, marche N769TW, che il 23 novembre 1964 esplose durante la fase di decollo dalla pista 25 dell'aeroporto di Roma-Fiumicino, causando 45 vittime tra i 62 passeggeri e 5 vittime tra gli 11 membri dell'equipaggio.\nDinamica.\nIl Boeing 707 era decollato il 22 novembre alle ore 22.05 CST dall'Aeroporto Internazionale di Kansas City e giunto all'Aeroporto di Roma-Fiumicino alle 13.15 CET del 23 novembre dopo aver fatto scalo a Chicago, New York, Parigi e Milano.\nRipartendo alla volta di Atene l'aereo imbocc\u00f2 la pista 25 (pista n.2) alle 14.05, inizi\u00f2 il decollo accelerando fino alla velocit\u00e0 di 80 nodi, quando gli strumenti indicarono che il motore nr. 4 aveva spinta zero, seguito poi dall'accensione della luce d'allarme sul inversore di spinta del motore nr. 2. I piloti abortirono il decollo ad una velocit\u00e0 inferiore a V1 dopo aver percorso 8/900 metri sulla pista. Decelerando meno efficacemente del previsto, l'aereo vir\u00f2 a destra colpendo con il motore nr. 4 un rullo compressore fermo a bordo pista, prendendo fuoco e fermandosi dopo 260 m avvolto dalle fiamme. Il bilancio iniziale fu di 44 vittime, 23 feriti, di cui 8 in condizioni molto gravi e 5 persone illese.\nVi furono due versioni contrastanti della dinamica dell'incidente. La TWA afferm\u00f2 che l'aereo in fase di rullaggio aveva urtato con il motore esterno destro un veicolo o un compressore stradale adibito ai lavori sulla pista nr. 1, che aveva prodotto un incendio causando l'esplosione dei serbatoi alari pieni di 58.000 litri di carburante. I testimoni oculari dissero invece di aver visto l'aereo sbandare, forse a causa di una brusca frenata d'emergenza, dopo aver superato il limite della pista in cui avrebbe dovuto decollare. Dopo una corsa di oltre 1.200 metri dall'inizio della frenata, sempre sbandando verso destra, l'aereo aveva urtato un compressore stradale all'opera sull'asfalto appena steso, sfiorando alcuni operai che si erano messi in salvo qualche attimo prima dell'impatto.\nAll'epoca fu il secondo peggior incidente aereo avvenuto in Italia per numero di vittime dopo il disastro aereo di Olgiate Olona, \u00e8 attualmente il settimo peggior incidente.\nElenco delle persone coinvolte.\nVittime.\nAccertate il 24 novembre 1964:"}
{"id": "3780282", "revid": "666668", "url": "https://it.wikipedia.org/wiki?curid=3780282", "title": "Julio Fern\u00e1ndez", "text": ""}
{"id": "3780286", "revid": "729019", "url": "https://it.wikipedia.org/wiki?curid=3780286", "title": "Parco La Fontanella", "text": "Il parco La Fontanella \u00e8 uno dei parchi pubblici della citt\u00e0 di Castel Goffredo.\n\u00c8 situato nel centro cittadino ed \u00e8 attraversato dal torrente Fuga che ne fa da confine verso ovest e utilizzato a protezione delle mura della citt\u00e0-fortezza.\nLa storia.\nAll'interno del parco \u00e8 presente un'antica testimonianza della struttura difensiva della citt\u00e0. Infatti la costruzione circolare coperta con arcate (\"la rotonda\") corrisponde al basamento dell'antico Torrione di Sant'Antonio che, assieme ad altri sei nel XV secolo, apparteneva alla seconda cinta muraria difensiva di Castel Goffredo, abbattuta a partire dal 1893. Delle antiche mura gonzaghesche rimane un tratto visibile alla sinistra del torrione, verso il torrente Fuga.\nLa struttura venne utilizzata nel 1930 come colonia estiva elioterapica ed utilizzata per saggi ginnici. Dopo un periodo di abbandono, dagli anni cinquanta \u00e8 utilizzata per manifestazioni culturali, ricreative e concerti all'aperto.\nFlora e attrezzature.\nNella estensione del parco, sono diverse le specie arboree presenti. Tra le tante, segnaliamo la robinia, il pioppo cipressino e il pioppo nero, i platani.\nEsiste un'area attrezzata per il gioco dei bambini, una pista da ballo e un bar aperto nella stagione estiva.\nDel complesso fa parte anche una sala polivalente utilizzata per serate musicali, convegni e riunioni, nonch\u00e9 un edificio adiacente adibito a magazzino."}
{"id": "3780289", "revid": "599013", "url": "https://it.wikipedia.org/wiki?curid=3780289", "title": "Henning Munk Jensen", "text": ""}
{"id": "3780290", "revid": "599013", "url": "https://it.wikipedia.org/wiki?curid=3780290", "title": "Alessandro Baronti", "text": "Professionista dal 1995 al 2001, conta una vittoria di tappa al Giro d'Italia.\nCarriera.\nI principali successi da professionista furono una tappa alla Settimana Ciclistica Bergamasca nel 1995, una tappa al Giro d'Italia e il Giro del Lazio nel 1997, il Giro della Provincia di Siracusa e il Gran Premio Industria e Commercio di Prato nel 1999 e il Giro d'Oro nel 2000. Partecip\u00f2 a due edizioni del Giro d'Italia, due del Tour de France e un campionato del mondo."}
{"id": "3780293", "revid": "1397803", "url": "https://it.wikipedia.org/wiki?curid=3780293", "title": "Leonardo Fern\u00e1ndez", "text": ""}
{"id": "3780302", "revid": "4175", "url": "https://it.wikipedia.org/wiki?curid=3780302", "title": "Luis Fern\u00e1ndez", "text": ""}
{"id": "3780304", "revid": "599013", "url": "https://it.wikipedia.org/wiki?curid=3780304", "title": "Johnny Hansen (calciatore 1943)", "text": "Carriera.\nFu calciatore danese dell'anno del 1967."}
{"id": "3780307", "revid": "287204", "url": "https://it.wikipedia.org/wiki?curid=3780307", "title": "K\u0159ivsoudov", "text": "K\u0159ivsoudov \u00e8 un comune mercato della Repubblica Ceca facente parte del distretto di Bene\u0161ov, in Boemia Centrale."}
{"id": "3780308", "revid": "287204", "url": "https://it.wikipedia.org/wiki?curid=3780308", "title": "Krivsoudov", "text": ""}
{"id": "3780309", "revid": "287204", "url": "https://it.wikipedia.org/wiki?curid=3780309", "title": "Spartaco Sarno", "text": "Biografia.\nNato a Genova nel 1964, si trasferisce presto, all'et\u00e0 di 3 anni, a Torino . Il padre Vittorio, diventato socio di lungo corso del Circolo Vaio di Torino, inizia il figlio al gioco degli scacchi.\nCandidato Maestro nel 1983 ottiene il titolo di Maestro nel 1985 quando si qualifica alla finale del Campionato italiano di scacchi giungendo 3\u00ba nella Semifinale. Nel 1986 ottiene il titolo di Maestro FIDE entrando in graduatoria FIDE con 2400 punti. Ottiene la prima norma di Maestro Internazionale al Torneo Internazionale di Roma vinto da Tony Miles, davanti ad Viswanathan Anand, Evgenij Il'gizovi\u010d Bareev e altri Grandi Maestri, pattando con l'ex campione del Mondo Vasilij Smyslov ed entrando nelle primissime posizioni della graduatoria nazionale, questi risultati gli varranno la prima convocazione alle Olimpiadi di Novi Sad nel 1990.\nNel 1991 giunge secondo alla finale del CIA dietro Stefano Tatai, mentre nel 1992 viene promosso Maestro Internazionale, anno in cui vince il torneo di Kragujevac in Serbia, il titolo viene ratificato dalla FIDE nel 1993.\nOltre a numerose vittorie in tornei internazionali, ha difeso varie volte i colori dell'Italia nelle competizioni a squadre, tra cui le olimpiadi degli scacchi del 1990, 1996, 2004, l'ultima presenza nel 2006 alle Olimpiadi di Torino, dove ha giocato in prima scacchiera nella squadra Italia 3. In totale alle Olimpiadi ha vinto 11 partite, pareggiate 12 e perse 9.\nPi\u00f9 volte finalista al Campionato Italiano riesce a ottenere il titolo di campione d'Italia nel 2003 ad Arvier durante il 63\u00ba Campionato italiano di scacchi.\nNel 2012 \u00e8 stato il commentatore ufficiale delle partite del 72\u00ba Campionato italiano di scacchi.\nHa raggiunto il proprio record di punti elo nel luglio 1992 e nel gennaio 1997, con 2430 punti, 4\u00b0 in Italia e 726 al mondo ."}
{"id": "3780310", "revid": "1543377", "url": "https://it.wikipedia.org/wiki?curid=3780310", "title": "Cotija", "text": "Cotija \u00e8 una municipalit\u00e0 dello stato di Michoac\u00e1n, nel Messico centrale, il cui capoluogo \u00e8 la localit\u00e0 di \"Cotija de la Paz\".\nLa municipalit\u00e0 conta 19.644 abitanti (2010) e ha un'estensione di 505,28\u00a0km\u00b2.\nIl significato del nome della localit\u00e0 in lingua nahuatl \u00e8 \"luogo in cui la gola si \u00e8 allargata\".\nVi nacque Rafael Gu\u00edzar Valencia, vescovo, venerato come santo dalla Chiesa cattolica."}
{"id": "3780314", "revid": "729019", "url": "https://it.wikipedia.org/wiki?curid=3780314", "title": "Isola di Davis", "text": "L'isola di Davis (in russo: \u041e\u0441\u0442\u0440\u043e\u0432 \u0414\u0430\u0443\u044d\u0441, \"ostrov Dau\u0117s\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Davis si trova nella parte sud-orientale della Terra di Francesco Giuseppe; \u00e8 situata a 3\u00a0km dal capo sud-orientale (\u043c\u044b\u0441 \u0425\u0451\u0444\u0435\u0440\u0430, \"Mys H\u0451fera\") della Terra di Wilczek. Ha una forma allungata con una lunghezza massima inferiore a 1\u00a0km; non ci sono rilievi importanti a parte una roccia di 10\u00a0m all'estremit\u00e0 orientale. \nIl territorio \u00e8 completamente libero dal ghiaccio.\nL'isola \u00e8 cos\u00ec chiamata in onore dell'esploratore australiano John King Davis."}
{"id": "3780315", "revid": "599013", "url": "https://it.wikipedia.org/wiki?curid=3780315", "title": "Allan Hansen", "text": "Carriera.\nFu per due volte calciatore danese dell'anno, nel 1977 e nel 1981."}
{"id": "3780317", "revid": "1924342", "url": "https://it.wikipedia.org/wiki?curid=3780317", "title": "Talk That Talk (singolo)", "text": "Talk That Talk \u00e8 il terzo singolo della cantante barbadiana Rihanna tratto dal suo sesto album di inediti omonimo, in duetto con il rapper statunitense Jay-Z. \"Talk That Talk\" \u00e8 stato scritto dallo stesso Jay-Z, insieme a Ester Dean, Anthony Best, Sean Combs, Chucky Thompson e dagli Stargate, questi ultimi produttori del brano. All'uscita dell'album, le forti vendite digitali hanno favorito il suo ingresso in alcune classifiche.\nAntefatti e pubblicazione.\nPrima dell'uscita del suo sesto album di inediti, \"Talk That Talk\", Rihanna ha aperto il proprio account ufficiale Twitter per annunciare alcuni dettagli sul suo nuovo materiale musicale. In uno dei suoi tweet, ha rivelato che oltre al singolo di lancio \"We Found Love\", che si avvaleva della collaborazione con Calvin Harris, il disco avrebbe coinvolto solo un altro artista, ma non ne ha menzionato il nome. L'8 novembre 2011, tramite il proprio profilo Twitter, ha confermato che il suo mentore, il rapper statunitense Jay-Z, sarebbe apparso come l'unico artista ospite nel brano omonimo del disco, postando: \"S\u00ec signore! Jigga man \u00e8 nella title track #TTT!\". Il manager di Rihanna, Jay Brown, ha affermato che \"non credevano nelle collaborazioni\" e che perci\u00f2 il disco includesse solo due collaborazioni. In un'intervista concessa al sito norvegese 730.no, Tor Erik Hermansen degli Stargate, ha rivelato che era la prima volta che cooperassero con Jay-Z. Hermansen ha in seguito asserito: \"Ci piace molto il brano e il verso di Jay \u00e8 folle come la parte di Rihanna.\"\nSul finire di dicembre 2011, Rihanna ha fatto ricorso al proprio profilo di Twitter per richiedere ai fans quale brano di \"Talk That Talk\" avrebbe dovuto lanciare come terzo singolo. Il 10 gennaio 2012, Rihanna ha annunciato che \"Talk That Talk\" sarebbe stato estratto come nuovo singolo dal suo sesto album di inediti, scrivendo inoltre \"#TALKthatTALK vi adoro ragazzi! Mi siete mancati\". Sotto il messaggio ha scelto di concedere ai fans la copertina del singolo, su cui si staglia Rihanna in bianco e nero accovacciata di spalle a un murale con indumenti punk. Cristin Mahner da Pop Crush ha ribattuto che \"richiama molto la classica cattiva ragazza della tua scuola da cui tua madre ha sempre cercato di tenerti a bada, ma che tu hai sempre desiderato in segreto\".\nAccoglienza.\nI critici hanno accolto con favore il brano. In una recensione per l'album, Adrian Thrills dal \"Daily Mail\" ha affermato che \"Talk That Talk\" \u00e8 un pezzo \"lento e sensuale\". Gavin Martin dal \"Daily Mirror\" ha affermato che con questo brano Rihanna ha rubato a Beyonc\u00e9 \"non solo la corona ma anche il marito Jay-Z\". Secondo Steve M. da Sputnik Music, il brano \u00e8 destinato a dominare le radio, mentre ha poi completato dicendo che \"la parte vocale di Jay-Z non feriranno sicuramente la causa del pezzo\". David Griffiths da 4Music ha commentato favorevolmente il brano, dichiarando che non tradisce le aspettative create dal successo delle precedenti collaborazioni fra Rihanna e Jay-Z.\nDescrizione.\n\"Talk That Talk\" \u00e8 un brano mid-tempo hip hop e R&amp;B che contempla un \"ritmo futuristico\" solcato da \"pesanti tamburi\" ed \"indecorosi sintetizzatori\". Il brano cita un sample di \"I Got a Story to Tell\" di The Notorious B.I.G., tratto dal suo secondo album di inediti, \"Life After Death\" del 1997 all'inizio del verso rappato di Jay-Z. \"Talk That Talk\" riecheggia il singolo di Rihanna, \"Rude Boy\", che disponeva la resa vocale in un arrangiamento semplice. Secondo Claire Suddath dal \"TIME\", Jay-Z pronuncia \"alcune espressioni ambigue associate a doppi sensi e spiritosi cavilli, tra cui l'allusione sessuale, '\u00c8 passato dalla vescica, Le piace, oh io devo pisciare'\". Il bridge \u00e8 costruito su \"nervosi\" sintetizzatori disposti sullo sfondo, \"desolate\" armonie e una percussione.\nPromozione.\nIl brano \u00e8 stato eseguito in live per la prima volta al \"Jonathan Ross Show\". Jay-Z non ha preso parte all'esibizione. \u00c8 stato inoltre cantato il 5 maggio 2012 durante il programma statunitense \"Saturday Night Live\" insieme a \"Where Have You Been\" e \"Birthday Cake\"."}
{"id": "3780320", "revid": "767487", "url": "https://it.wikipedia.org/wiki?curid=3780320", "title": "Freccia del Brabante 2008", "text": "Il Freccia del Brabante 2008, quarantottesima edizione della corsa e valida come evento del circuito UCI Europe Tour 2008 categoria 1.1, fu disputata il 30 marzo 2008, per un percorso di 192,7\u00a0km. Fu vinta dal francese Sylvain Chavanel, al traguardo con il tempo di 4h44'38\" alla media di 40,683\u00a0km/h.\nAl traguardo 81 ciclisti portarono a termine il percorso."}
{"id": "3780323", "revid": "1318658", "url": "https://it.wikipedia.org/wiki?curid=3780323", "title": "Francesco Brusco", "text": "Gi\u00e0 esponente del Partito Socialista Italiano, \u00e8 stato sindaco di Vibonati (1988-1990 e 1993-1994) e assessore della Provincia di Salerno (1990-1992).\nNel 1994, anno in cui viene arrestato, dopo il mancato accordo con l'Alleanza dei Progressisti, aderisce al Centro Cristiano Democratico, per il quale \u00e8 eletto consigliere provinciale nel 1999. Nel 2000 aderisce ai Cristiani Democratici Uniti e diventa consigliere regionale in Campania.\nNel 2001 approda alla Camera dei deputati. Nel 2003 lascia l'Unione dei Democratici Cristiani e di Centro e aderisce a Forza Italia, nelle cui liste \u00e8 riconfermato nel 2006.\nSuccessivamente aderisce al Movimento per le Autonomie. Nel 2010 si candida per un seggio alla regione Campania, ma non \u00e8 eletto e la sua lista Noi Sud non raggiunge neppure il quorum provinciale. Dal 5 giugno 2016 \u00e8 sindaco di Vibonati. Conclude la sua attivit\u00e0 con le elezioni comunali del 2021 di Vibonati. "}
{"id": "3780326", "revid": "174925", "url": "https://it.wikipedia.org/wiki?curid=3780326", "title": "Malattie congenite", "text": ""}
{"id": "3780327", "revid": "110157", "url": "https://it.wikipedia.org/wiki?curid=3780327", "title": "Lou\u0148ovice pod Blan\u00edkem", "text": "Lou\u0148ovice pod Blan\u00edkem \u00e8 un comune mercato della Repubblica Ceca facente parte del distretto di Bene\u0161ov, in Boemia Centrale."}
{"id": "3780329", "revid": "287204", "url": "https://it.wikipedia.org/wiki?curid=3780329", "title": "Lounovice pod Blanikem", "text": ""}
{"id": "3780331", "revid": "287204", "url": "https://it.wikipedia.org/wiki?curid=3780331", "title": "Marsovice", "text": ""}
{"id": "3780334", "revid": "62004", "url": "https://it.wikipedia.org/wiki?curid=3780334", "title": "Sebasti\u00e1n Fern\u00e1ndez", "text": ""}
{"id": "3780339", "revid": "110157", "url": "https://it.wikipedia.org/wiki?curid=3780339", "title": "Mar\u0161ovice (Boemia centrale)", "text": "Mar\u0161ovice \u00e8 un comune mercato della Repubblica Ceca facente parte del distretto di Bene\u0161ov, in Boemia Centrale."}
{"id": "3780342", "revid": "250417", "url": "https://it.wikipedia.org/wiki?curid=3780342", "title": "Episodi di Call Me Fitz (seconda stagione)", "text": "La seconda stagione della serie televisiva Call Me Fitz \u00e8 andata in onda in Canada sul canale HBO Canada dal 25 settembre all'11 dicembre 2011.\nIn Italia la stagione \u00e8 trasmessa in prima visione dal 23 novembre 2011 sul canale Sky Uno. In chiaro va in onda su Cielo a notte fonda dall'8 febbraio al 27 febbraio 2013. "}
{"id": "3780345", "revid": "767487", "url": "https://it.wikipedia.org/wiki?curid=3780345", "title": "Dorotea Ch\u00e1vez Orozco", "text": "Biografia.\nNel 1892, durante un suo ricovero in ospedale per una polmonite, matur\u00f2 la decisione di dedicare il resto della sua vita all'assistenza agli infermi.\nNel 1895, assieme a due compagne che lavoravano con lei a nell'ospedale dei poveri di Guadalajara, emise i voti religiosi gettando le basi di quella che sarebbe diventata la congregazione delle serve della Santissima Trinit\u00e0.\nMor\u00ec ottantenne nell'ospedale della Santissima Trinit\u00e0 di Guadalajara.\nIl culto.\nIl 21 dicembre 1991 papa Giovanni Paolo II ha decretato le sue \"virt\u00f9 eroiche\" riconoscendole il titolo di venerabile.\n\u00c8 stata beatificata in Piazza San Pietro a Roma il 9 novembre 1997."}
{"id": "3780346", "revid": "307923", "url": "https://it.wikipedia.org/wiki?curid=3780346", "title": "Luciano Figueroa", "text": ""}
{"id": "3780350", "revid": "287204", "url": "https://it.wikipedia.org/wiki?curid=3780350", "title": "Netvo\u0159ice", "text": "Netvo\u0159ice \u00e8 un comune mercato della Repubblica Ceca facente parte del distretto di Bene\u0161ov, in Boemia Centrale."}
{"id": "3780351", "revid": "767487", "url": "https://it.wikipedia.org/wiki?curid=3780351", "title": "Freccia del Brabante 2009", "text": "Il Freccia del Brabante 2009, quarantanovesima edizione della corsa e valida come evento del circuito UCI Europe Tour 2009 categoria 1.1, fu disputata il 29 marzo 2009, per un percorso di 194,5\u00a0km. Fu vinta dal francese Anthony Geslin, al traguardo con il tempo di 4h00'22\" alla media di 44,542\u00a0km/h.\nPartenza con 195 ciclisti di cui 102 portarono a termine il percorso."}
{"id": "3780352", "revid": "287204", "url": "https://it.wikipedia.org/wiki?curid=3780352", "title": "Netvorice", "text": ""}
{"id": "3780354", "revid": "599013", "url": "https://it.wikipedia.org/wiki?curid=3780354", "title": "Qa\u00fdrat \u00c4\u015firbekov", "text": ""}
{"id": "3780357", "revid": "287204", "url": "https://it.wikipedia.org/wiki?curid=3780357", "title": "Rover 16", "text": "La Rover 16 \u00e8 un'autovettura prodotta dalla Rover dal 1937 al 1940 e dal 1945 al 1948.\nEra un modello di media grandezza pensato per le famiglie e succedette alla Rover Speed 16. La produzione sub\u00ec un'interruzione a causa della seconda guerra mondiale. La vettura rimase quasi immutata nel listino della Rover fino al 1948, quando venne sostituita dalla Rover P3. Il modello, che aveva una forma vagamente aerodinamica, assomigliava alla Rover 10 ed alla Rover 12, ma, rispetto ad esse, era leggermente pi\u00f9 lungo ed aveva la parte posteriore pi\u00f9 arrotondata.\nMontava un motore a sei cilindri in linea ed a valvole in testa. La cilindrata di questo propulsore era di 2.147\u00a0cm\u00b3. Il veicolo raggiungeva la velocit\u00e0 massima di 124\u00a0km/h. Oltre alla berlina quattro porte e sei finestrini, era disponibile una versione cabriolet due porte, che non fu per\u00f2 riproposta dopo la guerra.\nUna versione, chiamata Rover 14, combinava lo stesso corpo vettura, ma aveva installato un motore a sei cilindri da 1.901\u00a0cm\u00b3."}
{"id": "3780359", "revid": "729019", "url": "https://it.wikipedia.org/wiki?curid=3780359", "title": "Isola di McNult", "text": "L'isola di McNult (in russo: \u041e\u0441\u0442\u0440\u043e\u0432 \u041c\u0430\u043a-\u041d\u0443\u043b\u044c\u0442\u0430, \"ostrov Mak-Nul'ta\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di McNult si trova nella parte sud-orientale della Terra di Francesco Giuseppe; \u00e8 situata a 2\u00a0km dal capo sud-orientale (\u043c\u044b\u0441 \u0425\u0451\u0444\u0435\u0440\u0430, \"Mys H\u0451fera\") della Terra di Wilczek. Ha una forma rotondeggiante con un diametro di circa 1\u00a0km; l'altezza massima \u00e8 di 50 m s.l.m. \nIl territorio \u00e8 completamente libero dal ghiaccio."}
{"id": "3780365", "revid": "287204", "url": "https://it.wikipedia.org/wiki?curid=3780365", "title": "Neustupov", "text": "Neustupov \u00e8 un comune mercato della Repubblica Ceca facente parte del distretto di Bene\u0161ov, in Boemia Centrale."}
{"id": "3780366", "revid": "461603", "url": "https://it.wikipedia.org/wiki?curid=3780366", "title": "Nurbol \u017dumasqaliev", "text": ""}
{"id": "3780368", "revid": "486946", "url": "https://it.wikipedia.org/wiki?curid=3780368", "title": "Andrei Finonchenko", "text": ""}
{"id": "3780371", "revid": "461603", "url": "https://it.wikipedia.org/wiki?curid=3780371", "title": "Anton Chichulin", "text": ""}
{"id": "3780372", "revid": "547034", "url": "https://it.wikipedia.org/wiki?curid=3780372", "title": "Tornei di tennis femminili nel 1958", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "3780375", "revid": "643662", "url": "https://it.wikipedia.org/wiki?curid=3780375", "title": "Aleksej Popov", "text": ""}
{"id": "3780376", "revid": "46931", "url": "https://it.wikipedia.org/wiki?curid=3780376", "title": "Prima Presidenza (mormonismo)", "text": ""}
{"id": "3780378", "revid": "599013", "url": "https://it.wikipedia.org/wiki?curid=3780378", "title": "Daniel Clavero", "text": "Professionista dal 1992 al 2003, fu pi\u00f9 volte piazzato nei primi dieci al Giro d'Italia e alla Vuelta a Espa\u00f1a.\nCarriera.\nCorridore con caratteristiche di scalatore, si impose solamente in corse minori portoghesi, una tappa al Gran Premio de Lisboa nel 1993 e una tappa al Gran Premio Jornal de Noticias nel 1997. Tra i principali piazzamenti vi sono i secondi posti nella tappa di Los \u00c1ngeles de San Rafael alla Vuelta a Espa\u00f1a 1997 e nella Vuelta a Arag\u00f3n nel 1998, e i terzi posti alla Euskal Bizikleta nel 1997, al Gran Premio Primavera nel 1998 e nella tappa di Borgo San Dalmazzo al Giro d'Italia 1999.\nPartecip\u00f2 in totale a sette Giri d'Italia, cogliendo il quinto posto finale nel 1998 e il nono nel 1999, a sei edizioni della Vuelta a Espa\u00f1a (fu sesto nel 1997) e a due campionati del mondo."}
{"id": "3780381", "revid": "110157", "url": "https://it.wikipedia.org/wiki?curid=3780381", "title": "Vrchotovy Janovice", "text": "Vrchotovy Janovice \u00e8 un comune mercato della Repubblica Ceca facente parte del distretto di Bene\u0161ov, in Boemia Centrale."}
{"id": "3780385", "revid": "729019", "url": "https://it.wikipedia.org/wiki?curid=3780385", "title": "Isola Derevjannyj", "text": "L'isola Derevjannyj o isola del Legno (in russo: \u041e\u0441\u0442\u0440\u043e\u0432 \u0414\u0435\u0440\u0435\u0432\u044f\u043d\u043d\u044b\u0439, \"ostrov Derevjannyj\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Davis si trova nella parte sud-orientale della Terra di Francesco Giuseppe; \u00e8 situata a est del capo sud-orientale (\u043c\u044b\u0441 \u0425\u0451\u0444\u0435\u0440\u0430, \"Mys H\u0451fera\") della Terra di Wilczek, appena a nord dell'isola di Davis. Ha una forma allungata da sud-ovest a nord-est; raggiunge un'altezza massima di 45 m s.l.m.\nIl nome dell'isola in russo (\u0414\u0435\u0440\u0435\u0432\u044f\u043d\u043d\u044b\u0439, \"Derevjannyj\") significa \"legno\"."}
{"id": "3780391", "revid": "1543377", "url": "https://it.wikipedia.org/wiki?curid=3780391", "title": "Auxocromo", "text": "In chimica un auxocromo \u00e8 un gruppo funzionale contenente orbitali non leganti n che introdotto in una sostanza colorata (cromoforo), ne sviluppa e/o ne rinforza il colore e la trasforma in una sostanza colorante.\n\u00c8 un gruppo funzionale legato covalentemente al cromoforo.\nPu\u00f2 essere acido (quando ionizza come anione), basico (quando ionizza come catione), pu\u00f2 essere costituito da un singolo atomo con doppietti elettronici non condivisi (cloro), oppure da un gruppo di atomi (gruppo metile, gruppo vinile).\nGli auxocromi acidi sono: il gruppo solfonico, carbonilico, idrossilico.\nQuelli basici sono: il gruppo amminico e i suoi derivati e i metalli.\nPossono determinare anche spostamenti della lunghezza d'onda d'assorbimento: \"effetto batocromo\" (verso lunghezze d'onda maggiori) o \"effetto ipsocromo\" (verso lunghezze d'onda minori).\nPer esempio la transizione \u03c0\u2192\u03c0* dell'etilene si trova nel lontano UV, a lunghezze d'onda di circa 165 nm, il composto risulta quindi incolore; l'aggiunta di un gruppo auxocromo alla molecola, come un alogeno, porta alla probabile formazione di tre nuovi orbitali, 2 \u03c0 e 1 \u03c0*, riducendo cos\u00ec la \u0394E tra HOMO e LUMO (effetto batocromo). Nei composti carbonilici invece la presenza di un gruppo auxocromo pu\u00f2 portare a un effetto ipsocromo, per esempio l'acetaldeide in esano ha \u03bbmax=293 nm, mentre il cloruro di acetile in esano ha \u03bbmax=235 nm. "}
{"id": "3780397", "revid": "599013", "url": "https://it.wikipedia.org/wiki?curid=3780397", "title": "Luis Flores", "text": ""}
{"id": "3780401", "revid": "767487", "url": "https://it.wikipedia.org/wiki?curid=3780401", "title": "Zdislavice", "text": "Zdislavice \u00e8 un comune mercato della Repubblica Ceca facente parte del distretto di Bene\u0161ov, in Boemia Centrale."}
{"id": "3780403", "revid": "767487", "url": "https://it.wikipedia.org/wiki?curid=3780403", "title": "Adventure (film)", "text": "Adventure \u00e8 un film muto del 1925 diretto da Victor Fleming.\nFu l'esordio cinematografico di Duke Kahanamoku, vincitore della medaglia d'oro alle Olimpiadi di Stoccolma e a quelle di Anversa del 1920, nel ruolo di Noah Noa.\nTrama.\nNelle Isole Salomone, le febbri mietono molte vittime tra i lavoratori di una piantagione. Pure David Sheldon, il proprietario, si ammala. Deve anche difendersi dall'attacco degli indigeni guidati da Googomy. Riesce a salvarsi solo grazie all'aiuto che gli porta l'equipaggio di Joan Lackland, una donna giunta sull'isola a bordo di una goletta. Guarito dalla malattia, Sheldon si associa a Joan; insieme, lotteranno contro gli usurai che vogliono mettere le mani sopra la piantagione e che sobillano i nativi contro il piantatore.\nProduzione.\nIl film fu prodotto dalla Famous Players-Lasky Corporation con Howard Hawks come direttore di produzione non accreditato.\nDistribuzione.\nDistribuito dalla Paramount Pictures, il film - presentato da Jesse L. Lasky e Adolph Zukor - usc\u00ec nelle sale cinematografiche USA il 27 aprile dopo esser stato presentato in prima a New York il 14 aprile 1925."}
{"id": "3780406", "revid": "300067", "url": "https://it.wikipedia.org/wiki?curid=3780406", "title": "\u013dudmila Kr\u00e1likov\u00e1", "text": ""}
{"id": "3780407", "revid": "300067", "url": "https://it.wikipedia.org/wiki?curid=3780407", "title": "\u013dudmila Gajdo\u0161ov\u00e1", "text": ""}
{"id": "3780409", "revid": "287204", "url": "https://it.wikipedia.org/wiki?curid=3780409", "title": "Ludmila Kralikova", "text": ""}
{"id": "3780411", "revid": "287204", "url": "https://it.wikipedia.org/wiki?curid=3780411", "title": "Ludmila Gajdosova", "text": ""}
{"id": "3780418", "revid": "731511", "url": "https://it.wikipedia.org/wiki?curid=3780418", "title": "Jos\u00e9 Flores", "text": ""}
{"id": "3780421", "revid": "729019", "url": "https://it.wikipedia.org/wiki?curid=3780421", "title": "Genoa Cricket and Football Club 1917-1918", "text": "Questa voce raccoglie le informazioni riguardanti il Genoa Cricket and Football Club durante gli ultimi due anni della Grande Guerra.\nStagione.\nLa Grande Guerra era al suo apice e l'attivit\u00e0 calcistica era ridotta. I giocatori che militavano nel sodalizio \"rossoblu\" vennero impegnati solo nelle partite organizzate tra rappresentative dei militari presenti nel capoluogo ligure.\nNel marzo 1918 a Marassi venne disputato un incontro tra una rappresentanza dell'esercito italiano contro una di quello britannico, che erano capitanati dal genoano Walsingham. Gli inglesi si imposero per 2 a 0.\nPiazzamenti nelle competizioni.\nNessuna competizione disputata.\nMaglie.\nLa maglia per le partite casalinghe presentava i colori attuali (anche se la dicitura ufficiale era rosso granato e blu) ma a differenza di oggi il blu era posizionato a destra.\nOrganigramma societario.\nArea direttiva\nArea tecnica"}
{"id": "3780422", "revid": "92723", "url": "https://it.wikipedia.org/wiki?curid=3780422", "title": "Hyundai Clix", "text": "La Clix \u00e8 una concept car presentata dalla Hyundai nel 2001 al salone dell'automobile di Francoforte.\nContesto.\nQuesto prototipo, il cui nome deriva dalla combinazione del Clic del computer e della X della X-Generation, simbolo del futuro e quindi dei giovani, \u00e8 stato realizzato dallo European Design Centre della Hyundai per unire in un'unica auto multifunzione la tenuta di strada di un'auto sportiva e la versatilit\u00e0 di un SUV.\nPer conseguire questo scopo, la Clix \u00e8 stata dotata di una carrozzeria da coup\u00e9 2+2 che implementa un tetto in vetro suddiviso in quattro parti. Esso viene azionato da sei motorini elettrici che, tramite la pressione di un pulsante, permettono di trasformare il veicolo in una vettura targa o in una cabriolet. In alternativa, gli elementi che compongono la capote possono essere rimossi e posizionati sotto i sedili posteriori per ottenere un pick-up.\nTecnica.\nQuesta concept car viene mossa da un propulsore 4 cilindri in linea 2.2 L a iniezione diretta che permette di erogare 306 CV. Tale motore \u00e8 stato abbinato ad un cambio sequenziale a sei rapporti e ad una trazione 4WD permanente.\nLa vettura non implementa i normali specchietti retrovisori, ma \u00e8 dotata di alcune telecamere a scomparsa attivabili dal cruscotto."}
{"id": "3780423", "revid": "767487", "url": "https://it.wikipedia.org/wiki?curid=3780423", "title": "Maria Teresa Scrilli", "text": "Biografia.\nSi avvicin\u00f2 alla spiritualit\u00e0 del Carmelo dopo aver letto una vita di santa Maria Maddalena de' Pazzi: in seguito entr\u00f2 nel terz'ordine secolare carmelitano.\nDopo una breve esperienza in monastero, torn\u00f2 a Montevarchi dove nel 1852 le autorit\u00e0 cittadine le affidarono la direzione delle scuole normali del paese.\nNel 1854 la Scrilli diede inizio a una congregazione del terz'ordine regolare carmelitano per l'educazione delle fanciulle povere, approvata dal governo del granducato di Toscana.\nCon l'unit\u00e0 d'Italia l'istituto fu soppresso, ma venne restaurato nel 1875 a Firenze, dove la Scrilli si spense nel 1889.\nIl culto.\nIl 20 dicembre 2003 papa Giovanni Paolo II ha decretato le sue \"virt\u00f9 eroiche\" riconoscendole il titolo di venerabile.\nIl 19 dicembre 2005 papa Benedetto XVI ha riconosciuto come miracolosa la guarigione, attribuita all'intercessione della venerabile, di una giovane madre brasiliana malata di tumore.\nL'8 ottobre 2006 il cardinale Jos\u00e9 Saraiva Martins ha presieduto il suo rito di beatificazione celebrato nell'anfiteatro romano di Fiesole."}
{"id": "3780424", "revid": "287204", "url": "https://it.wikipedia.org/wiki?curid=3780424", "title": "Bilkovice", "text": ""}
{"id": "3780425", "revid": "300067", "url": "https://it.wikipedia.org/wiki?curid=3780425", "title": "Pavla Davidov\u00e1", "text": "Carriera.\nCon i ha disputato i Giochi olimpici di Montr\u00e9al 1976, i Campionati mondiali del 1975 e quattro edizioni dei Campionati europei (1976, 1980, 1981, 1983)."}
{"id": "3780426", "revid": "300067", "url": "https://it.wikipedia.org/wiki?curid=3780426", "title": "Pavla Podv\u00ednov\u00e1", "text": ""}
{"id": "3780427", "revid": "287204", "url": "https://it.wikipedia.org/wiki?curid=3780427", "title": "Pavla Podvinova", "text": ""}
{"id": "3780428", "revid": "287204", "url": "https://it.wikipedia.org/wiki?curid=3780428", "title": "Pavla Davidova", "text": ""}
{"id": "3780430", "revid": "1305772", "url": "https://it.wikipedia.org/wiki?curid=3780430", "title": "Yancy Derringer", "text": "Yancy Derringer \u00e8 una serie televisiva western statunitense in 34 episodi trasmessi per la prima volta nel corso di una sola stagione dal 1958 al 1959.\nTrama.\nYancy Derringer \u00e8 un gentiluomo avventuriero ed ex ufficiale dell'esercito confederato che \u00e8 tornato a New Orleans, in Louisiana nel 1868, tre anni dopo la fine della Guerra Civile. Ampiamente rispettato da tutte le parti della societ\u00e0 di New Orleans, gli viene chiesto dall'amministratore della citt\u00e0, John Colton, di lavorare per la comunit\u00e0 come agente segreto con il solo Colton che conosce la natura della sua occupazione presso il suo ufficio. Molte volte, all'inizio degli episodi, Colton, ex ufficiale dell'Union Army, chiede a Yancy di aiutarlo a risolvere una minaccia alla citt\u00e0 e molte volte, alla fine dell'episodio, lo arresta perch\u00e9, per raggiungere il suo scopo, Yancy ha violato la legge, sebbene questi sia compiacente.\nYancy \u00e8 proprietario di un battello, il \"Sultana\". Le sue armi sono una pistola Derringer portata nel suo cappello e un'altra nella manica sinistra e un coltello nella cintura.\nLa spalla di Yancy \u00e8 Pahoo-Ka-Ta-Wah, un silenzioso indiano Pawnee che comunica solo con gesti delle mani. Il suo nome significa \"lupo che si trova in acqua\". A corto di parole, Pahoo \u00e8 un personaggio d'azione. Sotto una coperta avvolta intorno al corpo porta un fucile a canne mozze che usa in caso di emergenza. La maggior parte delle volte, per\u00f2, usa un coltello che lancia dopo averlo preso da dietro la schiena.\nYancy e Pahoo vivono presso la piantagione di famiglia, Waverly. Una delle donne che Yanci frequenta \u00e8 Madame Francine, proprietaria di una casa da gioco; il suo vero nome \u00e8 Nora ed \u00e8 irlandese.\nProduzione.\nLa serie fu prodotta da Derringer Productions e Desilu Studios e girata negli studios della Desilu a Culver Citys in California.\nLa serie si basa su un racconto scritto da Richard Sale nel 1938. Nel racconto Derringer non ha nome; \"Yancy\" \u00e8 stato aggiunto per la serie TV.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1958 al 1959 sulla rete televisiva CBS."}
{"id": "3780432", "revid": "1543377", "url": "https://it.wikipedia.org/wiki?curid=3780432", "title": "Larry Fleisher", "text": "Nel 1953 si laure\u00f2 in giurisprudenza alla Law School dell'Universit\u00e0 di Harvard, e nei due anni successivi fu arruolato nell'United States Army.\nSu richiesta di Tom Heinsohn, Fleisher fu l'artefice della nascita della National Basketball Players Association (NBPA), di cui fu direttore esecutivo dal 1962 al 1988, senza percepire alcun salario. Fu inoltre tra i protagonisti del salvataggio della American Basketball Association verso la fine degli anni sessanta, riuscendo a convincere numerosi giocatori di successo (ad esempio: Zelmo Beaty, Billy Cunningham e Joe Caldwell) a trasferirsi nella neonata lega. Negli anni settanta contribu\u00ec alla fusione tra la stessa ABA con la National Basketball Association.\nFleisher si spese per conto della NBPA in favore dell'approvazione del nuovo sistema dei free agent; per sei anni si batt\u00e9 al Congresso ed al National Labor Relations Board.\nFu inoltre l'agente di giocatori come: Jerry West, Bill Bradley, Bob Lanier, Dave DeBusschere, Willis Reed, John Havlicek, Lenny Wilkens."}
{"id": "3780436", "revid": "894279", "url": "https://it.wikipedia.org/wiki?curid=3780436", "title": "Episodi di Yancy Derringer", "text": "La prima e unica stagione della serie televisiva Yancy Derringer \u00e8 andata in onda negli Stati Uniti dal 2 ottobre 1958 al 4 giugno 1959 per un totale di 34 episodi."}
{"id": "3780448", "revid": "446353", "url": "https://it.wikipedia.org/wiki?curid=3780448", "title": "Fregata Blanco Encalada", "text": ""}
{"id": "3780467", "revid": "248115", "url": "https://it.wikipedia.org/wiki?curid=3780467", "title": "Cellula NK", "text": ""}
{"id": "3780476", "revid": "6923", "url": "https://it.wikipedia.org/wiki?curid=3780476", "title": "Branko (nome)", "text": ", in particolare serbo, croato, sloveno, macedone e slovacco.\nOrigine e diffusione.\nSi tratta di una forma ipocoristica del nome Branislav oppure del nome Branimir.\nOnomastico.\nL'onomastico si pu\u00f2 festeggiare lo stesso giorno del nome di cui costituisce un derivato."}
{"id": "3780478", "revid": "228587", "url": "https://it.wikipedia.org/wiki?curid=3780478", "title": "Man with a Camera", "text": "Man with a Camera (\"Man with a Camera\") \u00e8 una serie televisiva statunitense con Charles Bronson. I suoi 29 episodi furono trasmessi per la prima volta nel corso di 2 stagioni dal 1958 al 1960 sulla ABC.\n\u00c8 il primo vero ruolo da protagonista di Bronson (sia al cinema che in televisione) che, per quasi tutti gli anni cinquanta, aveva recitato in ruoli secondari in serie televisive e in produzioni cinematografiche.\nTrama.\nMike Kovac \u00e8 un fotografo free-lance di New York, specializzato nello scattare fotografie a cui gli altri fotografi e fotoreporter della citt\u00e0 non possono arrivare. Di solito lavora per i giornali, ma non disdegna commesse per compagnie di assicurazione, per la polizia o per i privati. Spesso agisce come un detective privato e si imbatte in situazioni che coinvolgono criminali di ogni risma, casi nei quali \u00e8 di supporto alla polizia.\nOltre ad una serie di macchine fotografiche per un uso normale, Kovac occulta piccole fotocamere negli accendini, in una radio, nelle sigarette e persino nella cravatta. Ha anche una camera oscura portatile nel bagagliaio della sua auto dove pu\u00f2 sviluppare i negativi sul posto.\nIl suo collegamento con la polizia \u00e8 il tenente Donovan, e spesso riceve consigli da Anton Kovac, il padre immigrato.\nProduzione.\nLa serie fu prodotta da MWC e girata negli studios della Desilu a Culver City in California.\nGuest star.\nNumerose sono gli attori noti che si alternarono in vari ruoli nel corso delle due stagioni della serie; tra questi vi sono: Rachel Ames, Roscoe Ates, Phyllis Avery, Arthur Batanides, Steve Brodie, Sebastian Cabot, Anthony Caruso, Booth Colman, Russ Conway, Yvonne Craig, Norma Crane, Audrey Dalton, Angie Dickinson, Dolores Donlon, Don Durant, Robert Ellenstein, Bill Erwin, Frank Faylen, Virginia Field, Don Gordon, I. Stanford Jolley, Berry Kroeger, Tom Laughlin, Ruta Lee, Gavin MacLeod, Howard McNear, Jimmy Lydon, Theodore Marcuse, Dennis Patrick, John Pickard, Phillip Pine, Bert Remsen, Lee Roberts, Doris Singleton, Harry Dean Stanton, Ludwig St\u00f6ssel, Lawrence Tierney, Casey Walters, Dick Wessel, Jesse White, Grant Williams.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1958 al 1960 sulla rete televisiva ABC. \u00c8 stata poi pubblicata in DVD negli Stati Uniti dalla Laserlight Entertainment nel 1999."}
{"id": "3780483", "revid": "248115", "url": "https://it.wikipedia.org/wiki?curid=3780483", "title": "Immunit\u00e0 cellulare", "text": ""}
{"id": "3780484", "revid": "287204", "url": "https://it.wikipedia.org/wiki?curid=3780484", "title": "Episodi di Man with a Camera (prima stagione)", "text": "La prima stagione della serie televisiva Man with a Camera \u00e8 andata in onda negli Stati Uniti dal 10 ottobre 1958 al 23 gennaio 1959 per un totale di 15 episodi."}
{"id": "3780487", "revid": "287204", "url": "https://it.wikipedia.org/wiki?curid=3780487", "title": "Episodi di Man with a Camera (seconda stagione)", "text": "La seconda stagione della serie televisiva Man with a Camera \u00e8 andata in onda negli Stati Uniti dal 19 ottobre 1959 all'8 febbraio 1960 per un totale di 14 episodi."}
{"id": "3780488", "revid": "697352", "url": "https://it.wikipedia.org/wiki?curid=3780488", "title": "John Bunn Award", "text": "Il premio John Bunn (in inglese: John Bunn Award, e pi\u00f9 precisamente John W. Bunn Lifetime Achievement Award) \u00e8 un premio conferito ogni anno dal Naismith Memorial Basketball Hall of Fame a chi, nel corso della carriera, si \u00e8 distinto in modo particolare nel mondo della pallacanestro.\n\u00c8 intitolato alla memoria di John Bunn, primo direttore del \"Basketball Hall of Fame Committee\", in carica dal 1949 al 1969. Dopo l'iscrizione nella Hall of Fame, il John Bunn Award \u00e8 l'onorificenza pi\u00f9 prestigiosa conferita dal Naismith Memorial Basketball Hall of Fame.\nTra i premiati figurano cestisti, allenatori, dirigenti, ad anche la squadra degli Harlem Globetrotters."}
{"id": "3780490", "revid": "767487", "url": "https://it.wikipedia.org/wiki?curid=3780490", "title": "Taniwhasaurus", "text": "Il taniwhasauro (gen. Taniwhasaurus) \u00e8 un rettile marino estinto, appartenente ai mosasauri. Visse nel Cretaceo superiore (Campaniano/Maastrichtiano, circa 75-65 milioni di anni fa). I suoi resti fossili sono stati ritrovati in Nuova Zelanda, Giappone e Antartide.\nDescrizione.\nQuesto rettile marino, come tutti i mosasauri, possedeva un corpo allungato e arti trasformati in strutture simili a pinne. Il cranio, di forma triangolare, era appuntito e formava un rostro, la cui estremit\u00e0 era priva di denti (come in \"Tylosaurus\").\nDi \"Taniwhasaurus\" si conoscono varie specie. La specie tipo, T. oweni, \u00e8 stata ritrovata in Nuova Zelanda e si basa su vari resti fossili incompleti, tra cui un cranio ben conservato (designato come lectotipo) lungo una cinquantina di centimetri, che fa supporre una lunghezza dell'esemplare completo intorno ai sei metri. I denti pterigoidi erano molto piccoli, mentre quelli della mascella possedevano un margine tagliente. A questa specie \u00e8 stato attribuito anche un altro cranio incompleto rinvenuto nella stessa zona (originariamente noto come \"Tylosaurus haumuriensis\"), che dovrebbe aver superato il metro di lunghezza; la taglia di questo esemplare dovrebbe essere stata di oltre dodici metri.\nLa specie T. antarcticus \u00e8 stata ritrovata in Antartide e originariamente era stata attribuita a un genere a s\u00e9 stante, \"Lakumasaurus\". Il cranio mostra nette somiglianze con \"T. oweni\", ma \u00e8 di dimensioni decisamente minori. In Giappone, infine, \u00e8 conosciuta T. mikasaensis, precedentemente attribuita a un dinosauro teropode simile a \"Tyrannosaurus\"; anche in questo caso, la specie nota per frammenti di mascelle e denti \u00e8 stata riconosciuta appartenere al genere \"Taniwhasaurus\" sulla base di somiglianze dei denti.\nClassificazione.\nI fossili di questo rettile marino vennero trovati per la prima volta in Nuova Zelanda (Haumuri Bluff, Isola del Nord) in strati del Campaniano, e descritti da Hector nel 1874. Una revisione dei fossili (Welles e Gregg, 1971) ha permesso di attribuire \"Taniwhasaurus oweni\" alla sottofamiglia di mosasauri nota come Tylosaurinae, comprendenti mosasauri dotati di un rostro sdentato alla sommit\u00e0 del muso (come \"Hainosaurus\" e \"Tylosaurus\"). \nI fossili antartici, ritrovati nella formazione Santa Marta sull'isola di James Ross, vennero descritti nel 2002 sotto il nome di \"Lakumasaurus antarcticus\" (Novas et al.), ma un nuovo studio comparativo (Martin e Fernandez, 2007) attribu\u00ec questa specie a \"Taniwhasaurus\". La forma giapponese, invece, venne scoperta negli anni '70 e denominata informalmente \"Yezosaurus mikasaensis\"; inizialmente attribuita a un dinosauro teropode e poi a un ittiosauro, solo nel 2008 fu descritta formalmente come una nuova specie di \"Taniwhasaurus\" (Caldwell et al., 2008).\nSignificato del nome.\nIl nome generico \"Taniwhasaurus\" deriva dalla parola M\u0101ori \"taniwha\", che sta ad indicare un mostro marino della cultura locale; l'epiteto specifico, \"oweni\", \u00e8 in onore di sir Richard Owen, che per primo studi\u00f2 i rettili marini della Nuova Zelanda."}
{"id": "3780491", "revid": "196390", "url": "https://it.wikipedia.org/wiki?curid=3780491", "title": "Recettore delle cellule T", "text": ""}
{"id": "3780492", "revid": "486946", "url": "https://it.wikipedia.org/wiki?curid=3780492", "title": "Cellula APC", "text": ""}
{"id": "3780493", "revid": "486946", "url": "https://it.wikipedia.org/wiki?curid=3780493", "title": "Antigen presenting cell", "text": ""}
{"id": "3780494", "revid": "248115", "url": "https://it.wikipedia.org/wiki?curid=3780494", "title": "Molecola MHC", "text": ""}
{"id": "3780498", "revid": "125849414", "url": "https://it.wikipedia.org/wiki?curid=3780498", "title": "Crisi del debito sovrano europeo", "text": "La crisi del debito sovrano europeo, o crisi della zona euro, \u00e8 una crisi finanziaria iniziata nel 2010 all'interno dell'Unione europea.\nLa grave crisi finanziaria globale aveva causato infatti un aumento vertiginoso del debito sovrano nelle economie avanzate, accumulatosi gi\u00e0 a partire dai precedenti decenni, e la preoccupazione crescente sul possibile default degli Stati coinvolti ha innescato vari dibattiti su come risolvere il problema. Nelle economie avanzate, in media infatti, il rapporto debito/Pil \u00e8 oggi vicino a livelli del 100 per cento, i pi\u00f9 alti dal secondo dopoguerra, e sembra oltretutto destinato ad aumentare ulteriormente. L'aggiustamento fiscale richiesto, ad esempio tramite misure di austerit\u00e0, \u00e8 senza precedenti, e serviranno molti anni per ridurre il debito e riportarlo a livelli accettabili. \nDescrizione.\nDal tardo 2009, crebbe, tra gli investitori, la paura riguardo a una crisi del debito degli Stati europei, che si intensific\u00f2 all'inizio del 2010 e successivamente. A lato di prestiti eccessivi, i governi ebbero problemi a finanziare ulteriori deficit di bilancio e servizi pubblici, in presenza di alti livelli di debito. Tra i membri dell'Eurozona toccati dalla crisi vi furono Grecia, Irlanda, Italia, Spagna e Portogallo a cui si aggiungono anche alcuni paesi estranei all'eurozona.\nLa crisi emerse soprattutto in paesi in cui il deficit di bilancio e i debiti sovrani crebbero, con l'ampliamento dei differenziali di rendimento dei titoli (\"credit spread\") e l'assicurazione di rischio sui credit default swap tra questi paesi e gli altri membri UE, per lo pi\u00f9 la Germania.\nLe preoccupazioni riguardo alla crescita del livello di debito dei governi hanno attraversato il mondo con un'ondata di declassamento del debito dei governi europei, con conseguente allarme nei mercati finanziari. Il 9 maggio 2010 i ministri dell'economia europei approvano il pacchetto di recupero di 750 miliardi di euro con l'obiettivo di assicurare la stabilit\u00e0 finanziaria in Europa creando il Fondo europeo di stabilit\u00e0 finanziaria (\"European Financial Stability Facility\", in sigla EFSF).\nNell'ottobre 2011 i primi ministri dell'eurozona si incontrano a Bruxelles accordandosi su un pacchetto di misure progettate per prevenire il collasso, per debiti, delle economie dei membri. Ci\u00f2 ha proposto di cancellare il 50% del debito greco di propriet\u00e0 di creditori privati, incrementando il fondo EFSF di circa miliardi di euro e richiedendo alle banche europee di raggiungere la capitalizzazione del 9%. Malgrado la crisi del debito in alcuni paesi dell'Eurozona, la moneta europea rimase stabile, mantenendo un potere di mercato leggermente migliore della moneta dei principali partner commerciali del blocco dell'euro rispetto all'inizio della crisi.\nStati con rapporto debito/PIL elevato.\nCipro.\nL\u2019economia della piccola isola di Cipro \u00e8 stata colpita da numerosi attacchi speculativi attorno al 2012, in ragione delle criticit\u00e0 della sua situazione dovute, tra l'altro, all\u2019esposizione di 22 milioni di euro delle banche cipriote alla Crisi economica della Grecia: esercitarono un peso, soprattutto, il declassamento dell\u2019economia cipriota ad un \"rating junk\" dalle agenzie internazionali di \"rating\" e l\u2019incapacit\u00e0 del governo di rimborsare i titoli di stato emessi.\nIl 25 giugno 2012 il governo cipriota ha richiesto il salvataggio da parte del Fondo europeo di stabilit\u00e0 finanziaria o del Meccanismo europeo di stabilit\u00e0, citando le difficolt\u00e0 nel supportare il settore bancario dall\u2019esposizione nella Crisi economica greca.\nIl 30 novembre la Troika (la Commissione europea, il Fondo monetario internazionale e la Banca centrale europea) e il governo cipriota approvarono i termini del piano di salvataggio con solo la quantit\u00e0 di denaro necessario per il salvataggio rimanente da concordare. I termini di salvataggio includono severe misure di austerit\u00e0, compresi tagli ai salari pubblici, vantaggi sociali, indennit\u00e0 e pensioni e incrementi dell\u2019IVA, tabacco, alcool e tasse sugli idrocarburi, tasse sul gioco d\u2019azzardo, sulle propriet\u00e0 e alte spese pubbliche sulla salute. Dall\u2019insistenza dei negoziatori dell\u2019UE, per primo la proposta incluse anche un prelievo del 6,7% per depositi fino a euro e del 9,9% per depositi pi\u00f9 alti sui conti bancari nazionali. Seguendo le proteste, i ministri delle finanze dell\u2019Eurozona furono costretti a cambiare i prelievi, esclusi i depositi minori di euro, e introducendo un pi\u00f9 alto prelievo del 15,6% sui depositi sopra euro, in linea con la garanzia di deposito dell\u2019UE. Questo accordo fu anche respinto dal parlamento cipriota il 19 marzo 2013 con 36 voti contrari e 19 astensioni (un parlamentare era assente alla votazione).\nL\u2019accordo finale fu raggiunto il 25 marzo 2013, con la proposta di chiudere la Laiki Bank, quella con pi\u00f9 problemi: ci\u00f2 aiut\u00f2 significativamente a ridurre l\u2019importo del prestito necessario per il piano di aiuti, quindi i \u20ac10bn furono sufficienti senza bisogno di imporre un tasso di prelievo generale sui depositi bancari. Le condizioni finali per l\u2019attivazione del piano di aiuti furono delineate dal Memorandum d\u2019intesa della Troika, che fu approvato in via definitiva dal Parlamento cipriota il 30 aprile 2013. Esso include:\nIl rapporto tra il debito pubblico cipriota e il Pil \u00e8 ora previsto solo al 126% nel 2015 e successivamente scender\u00e0 al 105% nel 2020, ed \u00e8 quindi considerato a rimanere in un territorio sostenibile.\nAnche se il programma di aiuti dispone di sufficienti trasferimenti finanziari fino a marzo 2016, Cipro ha iniziato lentamente a recuperare il suo accesso ai mercati dei prestiti privati gi\u00e0 nel giugno 2014. A questo punto, il governo ha venduto 750 milioni di euro in titoli di stato con una scadenza a 5 anni, con un tasso di rendimento del 4,85%. Un'ulteriore vendita di titoli di stato con una scadenza a 10 anni, che sarebbe uguale a un ritorno completo sul mercato dei prestiti privati, si prevede per il 2015. Il ministro delle finanze cipriota ha recentemente confermato che il governo ha intenzione di emettere due nuove obbligazioni europee a medio termine nel 2015, probabilmente poco prima della scadenza di altri 1,1 miliardi di euro di obbligazioni il 1\u00ba luglio e una seconda scadenza di 900 milioni di euro di obbligazioni il 1\u00ba novembre. Come annunciato in anticipo, il governo cipriota ha emesso 1 miliardo di euro di obbligazioni con scadenza a 7 anni con un rendimento del 4% entro la fine di aprile 2015.\nItalia.\nIl disavanzo dell'Italia nel 2010 \u00e8 del 4,6% del suo PIL, simile a quello tedesco del 4,3% e minore di quello di Regno Unito e Francia. L'Italia ha anche un avanzo primario, che esclude la necessit\u00e0 di contrarre nuovi debiti solo per pagare gli interessi dovuti su quelli gi\u00e0 in essere. Comunque, il suo debito \u00e8 salito a circa il 119% del PIL dal 116% del 2009 (fonte Eurostat) e la crescita economica \u00e8 pi\u00f9 bassa della media europea gi\u00e0 da oltre un decennio. D'altra parte il debito pubblico italiano ha una scadenza residua media pi\u00f9 lunga e una grande quota di esso \u00e8 posseduta da residenti. Questo rende il paese pi\u00f9 resistente a shock finanziari, classificandosi meglio di Francia e Belgio.\nCi\u00f2 nonostante, gli investitori hanno iniziato a vedere i titoli di stato italiani sempre pi\u00f9 rischiosi. Considerando che il debito pubblico italiano supera il 100% del PIL da circa vent'anni, e che aveva gi\u00e0 superato il 120% negli anni 1994-1996, gli investitori sembrano temere soprattutto il deterioramento dei conti con l'estero, in quanto il saldo del conto corrente della bilancia dei pagamenti ha fatto registrare un peggioramento, rispetto al PIL, analogo a quello che si ebbe nel 1992.\nSpagna.\nLa Spagna aveva un livello di debito relativamente basso tra le economie avanzate prima della crisi. Il suo debito pubblico rispetto al PIL nel 2010 era solo del 60%, pi\u00f9 di 20 punti in meno di Germania, Francia o Stati Uniti, e pi\u00f9 di 60 punti in meno di Italia o Grecia. Il debito \u00e8 stato in gran parte evitato grazie alle entrate fiscali gonfiate dalla bolla immobiliare, che ha contribuito a un decennio di aumento della spesa pubblica senza accumulo di debito. Quando la bolla \u00e8 scoppiata, la Spagna ha speso grandi quantit\u00e0 di denaro per i salvataggi delle banche. Nel maggio 2012, Bankia ha ricevuto un salvataggio di 19 miliardi di euro, oltre ai precedenti 4,5 miliardi di euro per sostenere Bankia. Nel settembre 2012, le autorit\u00e0 di regolamentazione hanno indicato che le banche spagnole hanno richiesto 59 miliardi di euro (77 miliardi di dollari) di capitale aggiuntivo per compensare le perdite da investimenti immobiliari.\nImpatto.\nLa crisi non ha fatto altro che accentuare il divario gi\u00e0 esistente tra Europa settentrionale ed Europa meridionale. Tuttavia, non bisogna credere che le restanti regioni del continente sono state esenti da problemi legati alla crisi. Infatti l\u2019Irlanda figura tra le nazioni pi\u00f9 colpite, ma anche il Belgio, i Paesi Bassi e la Francia (seppur in misura minore) hanno sofferto del difficile momento."}
{"id": "3780499", "revid": "248115", "url": "https://it.wikipedia.org/wiki?curid=3780499", "title": "Anticorpi monoclonali", "text": ""}
{"id": "3780500", "revid": "248115", "url": "https://it.wikipedia.org/wiki?curid=3780500", "title": "Antifosfolipidi", "text": ""}
{"id": "3780501", "revid": "248115", "url": "https://it.wikipedia.org/wiki?curid=3780501", "title": "Anticorpo antinucleo", "text": ""}
{"id": "3780502", "revid": "248115", "url": "https://it.wikipedia.org/wiki?curid=3780502", "title": "Anticorpo antifosfolipidi", "text": ""}
{"id": "3780503", "revid": "248115", "url": "https://it.wikipedia.org/wiki?curid=3780503", "title": "Catene laterali", "text": ""}
{"id": "3780504", "revid": "154893", "url": "https://it.wikipedia.org/wiki?curid=3780504", "title": "Interferone beta 1a", "text": ""}
{"id": "3780507", "revid": "248115", "url": "https://it.wikipedia.org/wiki?curid=3780507", "title": "Malattia del trapianto contro l'ospite", "text": ""}
{"id": "3780511", "revid": "767487", "url": "https://it.wikipedia.org/wiki?curid=3780511", "title": "J\u00fabilo Iwata 1999", "text": "Questa voce raccoglie le informazioni riguardanti lo J\u00fabilo Iwata nelle competizioni ufficiali della stagione 1999.\nStagione.\nNuovamente affidato in estate alla guida tecnica di Takashi Kuwahara, lo J\u00fabilo Iwata ritorn\u00f2 alla vittoria del titolo nazionale: qualificatasi alla finale dopo aver vinto il girone di andata a scapito del Verdy Kawasaki, la squadra incontr\u00f2 lo Shimizu S-Pulse, regolato solamente ai calci di rigore e dopo che le due gare si erano concluse con il punteggio complessivo di 3-3. In entrambe coppe lo J\u00fabilo Iwata fu invece eliminato ai quarti di finale, perdendo di misura l'incontro di Coppa dell'Imperatore contro il Nagoya Grampus Eight e subendo uno 0-2 interno dal Kashiwa Reysol, nella gara di ritorno dei quarti di J.League Cup.\nMaglie e sponsor.\nLe magliette, prodotte dalla Puma, recano sulla parte anteriore lo sponsor Nestl\u00e9."}
{"id": "3780512", "revid": "248115", "url": "https://it.wikipedia.org/wiki?curid=3780512", "title": "Tessuto linfoide associato all'apparato gastrointestinale", "text": ""}
{"id": "3780513", "revid": "767487", "url": "https://it.wikipedia.org/wiki?curid=3780513", "title": "The George Burns Show", "text": "The George Burns Show \u00e8 una serie televisiva statunitense in 25 episodi trasmessi per la prima volta nel corso di una sola stagione dal 1958 al 1959.\n\u00c8 il seguito di un'altra serie televisiva, \"The George Burns and Gracie Allen Show\", andata in onda dal 1950 al 1958. \"The George Burns Show\" debutt\u00f2 nella stagione che segu\u00ec la chiusura dell'originale dopo l'abbandono della serie da parte della coprotagonista principale di Burns, Gracie Allen.\nTrama.\nGeorge Burns interpreta se stesso, un produttore televisivo che, con l'aiuto della sua segretaria Blanche Morton, viene coinvolto in varie situazione riguardanti il mondo del cinema, in particolare le scelte dei film o delle serie da produrre. Nel primo episodio, Burns decide di non produrre una serie televisiva poliziesca dal titolo \"The Blonde Who Died Twice\".\nMolti personaggi del mondo dello spettacolo del periodo interpretarono se stessi nel corso degli episodi. Nel terzo episodio, Jack Benny fa visita a Burns.\nProduzione.\nLa serie fu prodotta da McCadden Productions\nTra i registi della serie \u00e8 accreditato Rod Amateau, il produttore (4 episodi, 1958-1959).\nLa serie mantenne lo stesso cast della serie originaria (esclusa la Allen) ed ebbe come sponsor la Colgate-Palmolive ma non pot\u00e9 vantare lo stesso successo e fu cancellata dopo la prima stagione. Dei 25 episodi della stagione, 18 furono girati con un \"format\" da sitcom e i restanti 7 con un \"format\" da show televisivo dal vivo.\nDistribuzione.\nLa serie fu trasmessa negli Stati Uniti dal 1958 al 1959 sulla rete televisiva NBC."}
{"id": "3780515", "revid": "709565", "url": "https://it.wikipedia.org/wiki?curid=3780515", "title": "Episodi di The George Burns Show", "text": "La prima e unica stagione della serie televisiva The George Burns Show \u00e8 andata in onda negli Stati Uniti dal 21 ottobre 1958 al 14 aprile 1959 per un totale di 25 episodi."}
{"id": "3780516", "revid": "248115", "url": "https://it.wikipedia.org/wiki?curid=3780516", "title": "Agglutinine", "text": ""}
{"id": "3780517", "revid": "1632387", "url": "https://it.wikipedia.org/wiki?curid=3780517", "title": "The Boy with the Arab Strap", "text": "The Boy with the Arab Strap \u00e8 il terzo album discografico del gruppo musicale scozzese Belle and Sebastian, pubblicato nel 1998.\nTitolo.\nQuell'\"arab strap\" del titolo \u00e8 un articolo da sexy shop, ma \u00e8 anche il nome di un duo pop noir scozzese con cui tre membri dei Belle and Sebastian avevano collaborato."}
{"id": "3780519", "revid": "110157", "url": "https://it.wikipedia.org/wiki?curid=3780519", "title": "Fold Your Hands Child, You Walk Like a Peasant", "text": "Fold Your Hands Child, You Walk Like a Peasant \u00e8 il quarto album discografico del gruppo musicale scozzese Belle and Sebastian, pubblicato nel 2000.\nCopertina.\nLa foto di copertina del disco raffigura le gemelle Gy\u00f0a e Krist\u00edn Anna Valt\u00fdsd\u00f3ttir, entrambe membri del gruppo musicale islandese dei m\u00fam."}
{"id": "3780520", "revid": "45334946", "url": "https://it.wikipedia.org/wiki?curid=3780520", "title": "Bony Wilfried", "text": ""}
{"id": "3780522", "revid": "1305772", "url": "https://it.wikipedia.org/wiki?curid=3780522", "title": "Insolvenza sovrana", "text": "In finanza pubblica l'insolvenza sovrana (o nazionale) \u00e8 la condizione in cui viene a trovarsi uno Stato sovrano che non \u00e8 pi\u00f9 in grado di restituire completamente il suo debito pubblico ai creditori (insolvenza, fallimento o default). Pu\u00f2 essere accompagnato da una dichiarazione formale di un governo circa l'intenzione di pagare solo in parte (o non pagare) i propri debiti (un taglio parziale dei debiti \u00e8 detto \"haircut\"), oppure consistere in un comportamento concludente, in cui uno stato cessa \"de facto\" i pagamenti dovuti alle scadenze stabilite.\nDescrizione.\nCause.\nLa causa di un fallimento di uno Stato sovrano \u00e8 sempre ascrivibile a una situazione di deficit pubblico, cio\u00e8 una situazione in cui le entrate finanziarie statali, tipicamente sotto forma di tassazione, risultano insufficienti a coprire le uscite pubbliche (spesa pubblica), comprese le spese per la copertura degli interessi sul debito pubblico gi\u00e0 presente. Questo genera ulteriore deficit pubblico e incremento del debito pubblico fino all'incapacit\u00e0 dello Stato di restituire il proprio debito nelle scadenze previste. Situazioni simili si raggiungono anche quando gli interessi sui titoli di Stato diventano cos\u00ec alti da risultare insostenibili per la loro copertura statale (vedi spread), con conseguente mancata emissione di nuovi titoli per finanziare/coprire il deficit.\nEffetti.\nL'insolvenza di uno Stato pu\u00f2 portare alla dichiarazione di fallimento ovvero al rischio di non poter assicurare ci\u00f2 che lo Stato deve ai suoi cittadini o privati quali in primis interessi e montanti iniziali sui titoli di Stato, pagamento degli stipendi dei dipendenti pubblici, pagamento delle pensioni e garanzia degli ammortizzatori sociali, con effetti diretti anche sull'amministrazione pubblica ovvero possibilit\u00e0 di blocco dell'apparato amministrativo statale, con possibile alimentazione di crisi economica e spirale recessiva. A rischio diretto quindi sono tutti gli investitori privati che hanno sottoscritto crediti allo Stato nell'acquisizione di quote rilevanti di titoli di Stato, come ad esempio le banche e con essa i suoi clienti/correntisti..\nRimedi.\nPer scongiurare il fallimento o tentare di risanare i \"conti pubblici\" lo Stato pu\u00f2 incorrere in misure di politica di bilancio fortemente \"restrittive\" quali riduzione drastiche della spesa pubblica, con generale peggioramento della qualit\u00e0 dei servizi pubblici offerti, aumento della pressione fiscale, possibile riduzione di stipendi pubblici e pensioni e altre misure analoghe (vedi austerit\u00e0). Gli effetti si ripercuotono inevitabilmente a cascata sul sistema economico a livello macroeconomico con calo della domanda per effetto del calo dei consumi (per diminuzione dei redditi) e aumento della disoccupazione, innescando o alimentando fenomeni di crisi economica.\nStoria.\nNumerosi sono i casi di insolvenza sovrana nella storia. Il primo caso conosciuto avvenne nella Grecia del IV secolo a.C. e interess\u00f2 alcune poleis che facevano parte dell'alleanza nota come Lega di Delo (chiamata, a volte, impero ateniese, o talassocrazia ateniese, per l'egemonia esercitata da Atene nell'organismo). Casi di insolvenza sovrana si sono verificate in molte altre epoche storiche, compreso il XX e XXI secolo: nel Novecento, ad esempio, vi sono stati i tre casi di insolvenza della Germania (andata in default nel 1932, nel 1939, e nel 1948). Altri casi in Europa hanno riguardato l'Albania nel 1990. In America, un caso di insolvenza si \u00e8 avuto durante la crisi economica argentina, mentre il rischio di insolvenza sovrana grava su alcuni paesi europei, come la Grecia, per effetto della crisi europea del debito degli stati sovrani durante la crisi economica iniziata nel 2008."}
{"id": "3780523", "revid": "248115", "url": "https://it.wikipedia.org/wiki?curid=3780523", "title": "Anticorpi policlonali", "text": ""}
{"id": "3780524", "revid": "339392", "url": "https://it.wikipedia.org/wiki?curid=3780524", "title": "Cascata della coagulazione", "text": ""}
{"id": "3780525", "revid": "184755", "url": "https://it.wikipedia.org/wiki?curid=3780525", "title": "The Life Pursuit", "text": "The Life Pursuit \u00e8 il sesto album discografico in studio del gruppo musicale scozzese dei Belle and Sebastian, pubblicato nel 2006.\nCopertina.\nLe tre modelle ritratte nella fotografia che costituisce la copertina dell'album sono Alex Klobouk, Natasha Noramly e Marisa Privitera.\nCritica e vendite.\nL'album ha ottenuto un ottimo successo, posizionandosi al numero #8 della Official Albums Chart e al #65 della Billboard 200. L'album \u00e8 stato certificato disco d'argento nel Regno Unito. \u00c8 entrato nella \"top 40\" anche in Svezia (#20), Finlandia (#25) e Germania (#35).\nPer quanto riguarda la critica, \u00e8 stato apprezzato da tutte le riviste ed i siti specializzati: per AllMusic merita il giudizio di 4/5, Pitchfork lo valuta con il voto di 8,5/10, giudizio positivo anche per Rolling Stone (4/5) e Slant (4,5/5).\nTracce.\nTutti i brani sono scritti dai \"Belle and Sebastian\""}
{"id": "3780526", "revid": "248115", "url": "https://it.wikipedia.org/wiki?curid=3780526", "title": "T cell receptor", "text": ""}
{"id": "3780527", "revid": "248115", "url": "https://it.wikipedia.org/wiki?curid=3780527", "title": "IL-2", "text": ""}
{"id": "3780528", "revid": "248115", "url": "https://it.wikipedia.org/wiki?curid=3780528", "title": "IL-4", "text": ""}
{"id": "3780529", "revid": "809148", "url": "https://it.wikipedia.org/wiki?curid=3780529", "title": "Pinzetta ottica", "text": "Una pinzetta ottica (in inglese optical tweezer) \u00e8 uno strumento scientifico che usa un impulso laser altamente focalizzato per fornire una forza attrattiva o repulsiva (tipicamente dell'ordine dei piconewton), a seconda della corrispondenza dell'indice di rifrazione, per tenere fisicamente e spostare oggetti microscopici dielettrici.\nL'utilizzo di vortici ottici ha permesso di estenderne la versatilit\u00e0, fornendo, in aggiunta alla capacit\u00e0 repulsiva e attrattiva, anche la possibilit\u00e0 di far ruotare oggetti in orbite attorno all'asse del fascio, facendo uso del momento angolare orbitale. Con tali tecniche sono stati creati anche dei micro-motori.\nLe pinzette elettriche, negli ultimi anni, hanno avuto un particolare successo nello studio di una variet\u00e0 di sistemi biologici.\nL'invenzione delle pinzette ottiche \u00e8 stata una delle motivazioni alla base dell'assegnazione del premio Nobel per la fisica del 2018."}
{"id": "3780534", "revid": "1305772", "url": "https://it.wikipedia.org/wiki?curid=3780534", "title": "Flight (serie televisiva)", "text": "Flight \u00e8 una serie televisiva statunitense in 38 episodi trasmessi per la prima volta nel corso di una sola stagione dal 1958 al 1959.\nProdotta in collaborazione con l'aeronautica e con il Dipartimento della Difesa, \"Flight\" \u00e8 una serie televisiva di tipo antologico in cui ogni episodio rappresenta una storia a s\u00e9. Gli episodi sono storie riguardanti la United States Air Force e vengono presentati dal generale George C. Kenney.\nProduzione.\nLa serie fu prodotta da California National Productions. Il produttore esecutivo della serie, Al Simon, aveva gi\u00e0 prodotto la serie televisive antologica \"Panic!\" e produsse anche le serie \"The Beverly Hillbillies\", \"Petticoat Junction\", \"Green Acres\" e \"Mr. Ed\".\nTra i registi della serie \u00e8 accreditato Jean Yarbrough (32 episodi, 1958-1959), tra gli sceneggiatori Laurence Heath (12 episodi, 1958-1959) e Douglas Morrow (4 episodi, 1958).\nDistribuzione.\nLa serie fu trasmessa negli Stati Uniti dal 1958 al 1959 in syndication."}
{"id": "3780535", "revid": "599013", "url": "https://it.wikipedia.org/wiki?curid=3780535", "title": "Flight", "text": ""}
{"id": "3780536", "revid": "767487", "url": "https://it.wikipedia.org/wiki?curid=3780536", "title": "Lingua squamish", "text": "La lingua squamish \u00e8 una lingua salish della costa parlata in Canada, nella provincia della Columbia Britannica.\nDistribuzione geografica.\nLa lingua squamish \u00e8 parlata dal popolo Squamish a sud-ovest della Columbia Britannica in Canada, nelle comunit\u00e0 a Squamish, North Vancouver e West Vancouver.\nAl censimento canadese del 2011 risultavano 70 locutori di squamish.\nStoria.\nUn altro nome della lingua in passato era \"sko-ko-mish\" da non confondere con il popolo Skokomish dello stato di Washington.\nLo squamish \u00e8 correlato alle lingue sh\u00e1sh\u00edsh\u00e1lh, halkomelem, e nooksack.\nI primi studi sulla lingua squamish risalgono agli anni 80 del XIX secolo. \nLa prima raccolta di parole fu completata dall'antropologo tedesco Franz Boas.\nNel decennio seguente un altro antropologo, Charles Hill-Tout, raccolse altre parole, frasi, e racconti.\nNegli anni '50 del novecento il linguista Aert J. Kuipers lavor\u00f2 alla prima grammatica della lingua squamish.\nGrammatica.\nLa tipologia linguistica \u00e8 Verbo Soggetto Oggetto.\nSistema di scrittura.\nNell'ortografia squamish, il simbolo 7 \u00e8 usato per il colpo di glottide, /\u0294/."}
{"id": "3780537", "revid": "248115", "url": "https://it.wikipedia.org/wiki?curid=3780537", "title": "Antigenico", "text": ""}
{"id": "3780539", "revid": "248115", "url": "https://it.wikipedia.org/wiki?curid=3780539", "title": "Immunit\u00e0 acquisita", "text": ""}
{"id": "3780540", "revid": "76963", "url": "https://it.wikipedia.org/wiki?curid=3780540", "title": "David Lee Smith", "text": " \nOriginario dell'Alabama, Smith ha interpretato numerosi ruoli in serie televisive, tra cui quello del tenente Rick Stetler in \"\" tra il 2003 e il 2010, quello di Mark in \"The Naked Truth\" nel 1997 e quello di Vincent Massick in \"Savannah\" nel 1996. Al cinema il suo ruolo principale \u00e8 stato quello del personaggio di John Oldman, l'immortale uomo di Cro-Magnon dall'et\u00e0 di 14.000 anni, protagonista del film \"L'uomo che venne dalla Terra\" (\"The Man from Earth\") del 2007. "}
{"id": "3780541", "revid": "767487", "url": "https://it.wikipedia.org/wiki?curid=3780541", "title": "Salish della costa", "text": "Salish della costa (\"Coast Salish\" in lingua inglese) \u00e8 il nome con cui ci si riferisce culturalmente ed etnograficamente a un sottogruppo delle Prime nazioni in Columbia Britannica, in Canada e tra le culture native americane a Washington e in Oregon negli Stati Uniti, formato da gruppi etnici che parlano le lingue salish della costa (sebbene i Nuxalk (Bella Coola) siano inclusi etnograficamente, il loro linguaggio non \u00e8 classificato dal punto di vista linguistico come appartenente alla famiglia delle lingue salish della costa).\nLe lingue salish della costa fanno parte della famiglia delle Lingue salish ma non c'\u00e8 nessuna lingua o popolo chiamato \"Coast Salish\"."}
{"id": "3780546", "revid": "248115", "url": "https://it.wikipedia.org/wiki?curid=3780546", "title": "Immuno-analisi magnetica", "text": ""}
{"id": "3780548", "revid": "248115", "url": "https://it.wikipedia.org/wiki?curid=3780548", "title": "Rigetto", "text": ""}
{"id": "3780549", "revid": "248115", "url": "https://it.wikipedia.org/wiki?curid=3780549", "title": "Tonsille", "text": ""}
{"id": "3780551", "revid": "46931", "url": "https://it.wikipedia.org/wiki?curid=3780551", "title": "Popolo Coast Salish", "text": ""}
{"id": "3780553", "revid": "248115", "url": "https://it.wikipedia.org/wiki?curid=3780553", "title": "Farmaco-resistenza", "text": ""}
{"id": "3780555", "revid": "46931", "url": "https://it.wikipedia.org/wiki?curid=3780555", "title": "Coast Salish", "text": ""}
{"id": "3780565", "revid": "406554", "url": "https://it.wikipedia.org/wiki?curid=3780565", "title": "Wingsuit", "text": ""}
{"id": "3780572", "revid": "889336", "url": "https://it.wikipedia.org/wiki?curid=3780572", "title": "Germ\u00e1n Pezzella", "text": "Biografia.\nDi origini italiane, pi\u00f9 precisamente di Frattamaggiore (Napoli), possiede il doppio passaporto.\nCaratteristiche tecniche.\nDifensore centrale, dotato di un fisico possente. Fa del colpo di testa e della capacit\u00e0 di anticipare l\u2019avversario due dei suoi punti di forza. Destro naturale, porta con s\u00e9 una buona dose di personalit\u00e0. \u00c8 soprannominato \"El Tanque\" per la sua forza fisica.\nCarriera.\nClub.\nGli inizi.\nInizia a giocare nell' prima di essere prelevato dal settore giovanile del a 14 anni da N\u00e9stor Gorosito, che era allora allenatore del River Plate. Visti i buoni risultati, Gorosito lo ha portato nella formazione giovanile in Canada, dove ha affrontato squadre come , ed .\n\u00c8 andato in panchina nella partita di Apertura contro l', ma non ha giocato. Nonostante questo l'allenatore della prima squadra \u00c1ngel Cappa, da cui viene tenuto molto in considerazione, soprattutto per il suo potenziale futuro, gli ha chiesto di recarsi a Salta per iniziare la preparazione con il suo team. Il 2 settembre 2012, durante la partita contro il , mette a segno la sua prima rete nella massima divisione argentina.\nReal Betis.\nNel 2015 si trasferisce in Spagna, al , dove a partire da met\u00e0 della stagione 2015-2016 diventa un pilastro della difesa biancoverde con cui gioca per due anni.\nFiorentina.\nIl 19 agosto 2017 passa in prestito oneroso da 500.000 euro alla con diritto di riscatto fissato a 10 milioni. Il 27 agosto 2017 fa il suo debutto in Serie A, giocando per intero la partita persa 1-2 contro la . Il 16 settembre successivo sigla la prima rete in Italia, nella vittoria per 2-1 dei viola contro il . Il 30 maggio 2018 viene acquistato a titolo definitivo dalla Fiorentina. A partire dalla stagione 2018-2019, Pezzella diventa il nuovo capitano della Fiorentina. Durante la sessione estiva di calciomercato della stagione 2021-2022, chiude la sua esperienza italiana, con 131 presenze e 7 reti in campionato. \nRitorno al Real Betis.\nIl 19 agosto 2021 ritorna al , con cui sottoscrive un contratto fino al 30 giugno 2025.\nNazionale.\nPezzella ha giocato per la squadra argentina che ha partecipato al Torneo di Tolone nel 2009.\nViene convocato per la prima volta in nazionale maggiore nel 2017 per le partite (decisive) di qualificazione ai Mondiali 2018 contro Per\u00f9 ed Ecuador, in cui non gioca. Tra l'altro quando si \u00e8 presentato al centro di allenamento della Nazionale argentina a Ezeiza ha dovuto mostrare un documento per essere riconosciuto. Debutta con l\"'Albiceleste\" il mese successivo, alla seconda convocazione in Nazionale, nell'amichevole vinta per 1-0 in trasferta a Mosca contro la Russia. L'11 ottobre 2018 sigla la sua prima rete con l'Albiceleste, nella partita amichevole contro l'Iraq.\nStatistiche.\nPresenze e reti nei club.\n\"Statistiche aggiornate al 27 ottobre 2021.\""}
{"id": "3780574", "revid": "1543377", "url": "https://it.wikipedia.org/wiki?curid=3780574", "title": "Jornal da Record", "text": "Jornal da Record (portoghese par \"Giornale della Record\") \u00e8 un telegiornale notturno brasiliano, prodotto e trasmesso da Rede Record. Ha debuttato nel 1972 sotto il comando del H\u00e9lio Ansaldo, che sostituisce il vecchio \"Jornal da REI\". Oggi \u00e8 presentato da Celso Freitas e Ana Paula Padr\u00e3o."}
{"id": "3780575", "revid": "767487", "url": "https://it.wikipedia.org/wiki?curid=3780575", "title": "La ninfa degli antipodi", "text": "La ninfa degli antipodi (\"Million Dollar Mermaid\") \u00e8 un film del 1952 diretto da Mervyn LeRoy.\nIn maniera romanzata, ricostruisce - ripercorrendo i punti salienti della sua vita - la biografia di Annette Kellerman, famosa nuotatrice australiana dei primi anni del Novecento, diventata diva del vaudeville e attrice del cinema muto.\nLe coreografie del film si devono a Busby Berkeley e a Audrene Brier.\nIl titolo originale.\nIl film \u00e8 uno dei pi\u00f9 famosi di Esther Williams. Il suo titolo originale, \"Million Dollar Mermaid\"; divent\u00f2 il soprannome con cui venne chiamata da quel momento in avanti la Williams. L'attrice disse sempre che quello era il suo film preferito, tanto che intitol\u00f2 con lo stesso nome la propria autobiografia scritta insieme a Digby Diehl. Fu l'ultimo film di successo per la Williams, che subito dopo si avvi\u00f2 verso il declino.\nTrama.\nIl film racconta la biografia dell'australiana Annette Kellerman, pioniera del nuoto sincronizzato e femminista.\nProduzione.\nIl film fu prodotto dalla Metro-Goldwyn-Mayer (MGM)\nDistribuzione.\nDistribuito dalla Metro-Goldwyn-Mayer (MGM), il film usc\u00ec nelle sale cinematografiche statunitensi il 4 dicembre 1952."}
{"id": "3780578", "revid": "466539", "url": "https://it.wikipedia.org/wiki?curid=3780578", "title": "Melissa McBride", "text": "Biografia.\nMcBride \u00e8 nata a Lexington. Ha iniziato la sua carriera di attrice nel 1991 ad Atlanta, in Georgia. Ha fatto il suo debutto in televisione nel 1993 in un episodio della serie \"Matlock\". In seguito \u00e8 stata guest star in diverse serie televisive come \"L'ispettore Tibbs\", \"American Gothic\", \"Profiler - Intuizioni mortali\", \"Walker Texas Ranger\" e \"Dawson's Creek\". In \"Dawson's Creek\", nell'episodio \"Una serata fra amici\" della prima stagione nel 1998, ha interpretato il ruolo di Nina, un'appassionata di cinema che incanta Dawson dopo la sua rottura con Jen. Nel 2003 \u00e8 ritornata nel series finale, ma nei panni di un personaggio diverso.\nNel 1990, McBride ha avuto ruoli di supporto in svariati film per la televisione, come \"Close to Danger\" (1997), \"Any Place But Home\" (1997) e \"I pirati di Silicon Valley\" (1999). Nel 1996 \u00e8 comparsa nella miniserie della CBS \"Una stagione in Purgatorio\" basata sul romanzo omonimo di Dominick Dunne del 1993. McBride ha lavorato come direttore del casting commerciale ad Atlanta, in Georgia dal 2000 fino al 2010. In questo stesso periodo, ha anche recitato in diversi cortometraggi.\nNel 2007, il regista Frank Darabont la assume per una piccola parte nel film di fantascienza \"The Mist\", insieme a Laurie Holden con la quale lavorer\u00e0 anche nella serie \"The Walking Dead\". Nell'anno successivo \u00e8 apparsa nel film per la televisione \"Living Proof - La ricerca di una vita\".\nThe Walking Dead.\nNel 2010, McBride viene assunta nel cast della serie televisiva della AMC \"The Walking Dead\" basata sulla serie a fumetti omonima. Interpreta il ruolo di Carol Peletier, una sensibile donna di mezza et\u00e0, moglie di un marito violento e madre premurosa per sua figlia Sophia, perder\u00e0 entrambi nel corso della serie. Era un membro ricorrente del cast nella prima e seconda stagione, ma \u00e8 stata promossa ad attrice regolare dalla terza stagione. Come nel primo episodio della quarta stagione, il suo nome appare nella sequenza di apertura crediti. In origine, il suo personaggio doveva essere ucciso nell'episodio Dentro e fuori, ma i produttori hanno infine deciso diversamente.\nMcBride ha ricevuto il plauso della critica per la sua performance nel ruolo di Carol e ha ricevuto giudizi generalmente favorevoli da parte della critica nel corso della terza e quarta stagione. Molti critici hanno elogiato la sua performance nell'episodio Il bosco della quarta stagione, centrato sul suo personaggio. Nel 2014, McBride era una concorrente promettente per un Emmy Award come attrice non protagonista eccezionale nella categoria serie drammatica, sebbene non abbia ricevuto una nomination. Per la sua performance nella quarta stagione, McBride ha anche vinto il Saturn Award per la miglior attrice televisiva non protagonista e una nomination per i Critics' Choice Awards come migliore attrice non protagonista in una serie drammatica.\nDoppiatrici italiane.\nNelle versioni in italiano dei suoi film, Melissa McBride \u00e8 stata doppiata da:"}
{"id": "3780579", "revid": "110157", "url": "https://it.wikipedia.org/wiki?curid=3780579", "title": "Blocco Egiziano", "text": "Il Blocco Egiziano () \u00e8 un'alleanza elettorale egiziana formata da diversi partiti e movimenti politici liberali, socialdemocratici e di sinistra ma anche dal Partito Sufi di Liberazione, d'impianto conservatore, per contrastare la paventata probabile vittoria dei Fratelli Musulmani e del loro affiliato Partito Libert\u00e0 e Giustizia nelle elezioni parlamentari egiziane del 2011.\nCostituzione.\nI 15 gruppi che costituiscono il Blocco Egiziano condividono la comune visione dell'Egitto come \"Stato civile e democratico\" e temono che in caso di vittoria dei fondamentalisti, nelle elezioni del novembre 2011 l'Egitto possa tramutarsi in uno Stato islamico in cui l'appartenenza alla religione dominante e la militanza diventino un fattore dirimente nella guida dei giochi politici, economici e culturali del Paese.\nLa costituzione della coalizione \u00e8 stata annunciata pubblicamente il 15 agosto 2011 al Cairo. L'obiettivo dell'assemblea costituente del partito \u00e8 stato subito quello di presentare una lista unica di candidati alle elezioni parlamentari, di raccogliere insieme i necessari fondi per finanziare le spese della campagna. L'alleanza appoggia la proposta del Primo ministro Isam Sharaf di un \"decreto costituzionale\" che possa impedire ai fondamentalisti l'emendamento unilaterale della Costituzione provvisoria, approvata nel 2011, o l'approntamento di una nuova Carta costituzionale, anche in caso di vittoria elettorale e di una maggioranza parlamentare dei fondamentalisti. Gli analisti vedono la formazione come un \"tentativo finale\" del campo liberale e secolare di contrastare l'avanzata dei consensi della Fratellanza Musulmana nel panorama politico dell'Egitto post-rivoluzionario.\nProgramma.\nLe ambizioni programmatiche dell'alleanza sono quelle di istituire in Egitto uno Stato moderno e civile, in cui la scienza giochi un ruolo importante, e di creare una struttura statale in cui dominino l'eguaglianza e la giustizia sociale. I fini che si propone il Blocco includono anche una speciale attenzione per assicurare un miglior standard di vita alla parte pi\u00f9 povera della popolazione, indicando gli snodi fondamentali nell'istruzione, nella sanit\u00e0 e nell'assegnazione di abitazioni decenti. Invoca una democrazia pluralistica e multipartitica e rifiuta ogni discriminazione religiosa, razziale e sessuale.\nSviluppo.\nAnche numerosi leader di spicco dello storico partito nazional-liberale del Neo-Wafd sono confluiti nell'alleanza, malgrado il partito non abbia aderito al Blocco.\nA fine ottobre 2011, il Partito dell'Alleanza Socialista Popolare e il Partito Comunista Egiziano hanno rotto i contatti col Blocco Egiziano, affermando che il Blocco includeva elementi del vecchio regime e hanno dato vita alla Coalizione delle Forze Socialiste. Il Partito Socialista egiziano ha seguito questo esempio.\nAi primi di novembre del 2011, molte altre forze hanno abbandonato il Blocco, e sono rimasti a far parte dell'alleanza solo il Partito dei Liberi Egiziani, il Partito Socialdemocratico Egiziano e il Tagammu\u02bf.\nI partiti che hanno abbandonato il Blocco hanno fondato nel settembre 2012 la Coalizione Rivoluzionaria Democratica, coinvolgendo anche altre forze sindacali e di movimento."}
{"id": "3780581", "revid": "729019", "url": "https://it.wikipedia.org/wiki?curid=3780581", "title": "Linea Hanky\u016b Min\u014d", "text": "La \u00e8 una ferrovia delle Ferrovie Hanky\u016b a scartamento ferroviario che collega le stazioni di Ishibashi a Ikeda e Min\u014d, a Min\u014d. La linea ha un interesse prevalentemente locale, e ad eccezione delle ore di punta, tutti i servizi sono locali e fermano in tutte le stazioni.\nServizi.\nI treni fermano in tutte le stazioni della linea."}
{"id": "3780582", "revid": "125470603", "url": "https://it.wikipedia.org/wiki?curid=3780582", "title": "Steven Yeun", "text": "Nel 2020 ottiene il plauso della critica per la sua performance nel film \"Minari\", con cui si aggiudica una candidatura al Premio Oscar, diventando il primo attore di origini coreane ad essere nominato. Ha altres\u00ec ricevuto candidature ai Critics' Choice Awards, ai Screen Actors Guild Award ed agli Independent Spirit Awards.\nBiografia.\nSteven Yeun \u00e8 nato il 21 dicembre 1983 a Seul, Corea del Sud, figlio di Je e June Yeun. Suo padre era un architetto in Corea del Sud, prima di trasferire la sua famiglia nel 1988 a Regina, in Canada. La famiglia si \u00e8 poi trasferita a Taylor e successivamente a Troy, dove l'attore ha vissuto fino a quando si \u00e8 laureato alla Troy High School nel 2001.\nCresciuto in una famiglia cristiana, che parlava principalmente coreano in casa, l'attore ha frequentato la scuola elementare Ruth M. Buck. I genitori iniziarono a chiamarlo \"Steven\" dopo aver incontrato un medico con quel nome. I suoi genitori possedevano negozi di prodotti di bellezza a Detroit Yeun consegu\u00ec un diploma di laurea in psicologia al Kalamazoo College nel 2005.\nIl suo interesse per la recitazione venne a galla durante il suo primo anno al college, quando fece un provino per il gruppo di recitazione dell'istituto, i \"Monkapult\". Fu inizialmente respinto ma fu inserito nel gruppo durante il suo secondo anno. Yeun rivel\u00f2 ai suoi genitori che aveva in mente di perseguire una carriera di attore a Chicago invece di iscriversi alla facolt\u00e0 di diritto o a quella di medicina. I suoi genitori, pur non essendo felici della sua decisione, gli diedero supporto. Yeun si trasfer\u00ec a Chicago nel 2005, a Lincoln Square, insieme a suo fratello. Qui si un\u00ec agli Stir Friday Night, un gruppo comico composto da membri asioamericani. Si un\u00ec poi all'impresa teatrale comica The Second City di Chicago prima di trasferirsi a Los Angeles nel mese di ottobre del 2009.\n\"The Walking Dead\".\nIl ruolo pi\u00f9 importante nella sua carriera fino ad oggi, \u00e8 il ruolo di Gleen Rhee nell'acclamata serie televisiva \"The Walking Dead\", basata sull'omonima serie a fumetti. La serie \u00e8 iniziata nel 2010 e coinvolge un gruppo di personaggi che combattono per sopravvivere in un violento mondo apocalittico infestato da zombi. Secondo la rivista Variety, l'attore \u00e8 stato \"una parte importante\" del successo dello spettacolo; il suo personaggio si \u00e8 sviluppato \"da giovane coraggioso membro del gruppo centrale dello show a eroe d'azione e sex symbol in buona fede\". Ha lasciato lo show dopo sette stagioni.\nFilm.\nNel 2017 recita nel film horror d'azione \"Mayhem\" di Joe Lynch. Lo stesso anno prende parte al film \"Okja\", diretto da Bong Joon-ho. Il film era in concorso per la Palma d'Oro nella sezione principale del concorso al Festival di Cannes 2017. Nel 2018 \u00e8 al fianco di Lakeith Stanfield nella commedia nera \"Sorry to Bother You\". Lo stesso anno recita nel film \"Burning - L'amore brucia\", diretto da Lee Chang-dong.\nNel 2020 recita ed \u00e8 produttore esecutivo del film drammatico \"Minari.\" Il film \u00e8 stato ampiamente accolto positivamente dalla critica, e con questo ruolo ottiene la sua prima candidatura al Premio Oscar, diventando il primo attore di origini coreane ad essere nominato. Ha altres\u00ec ricevuto le candidature ai Critics' Choice Awards, ai Screen Actors Guild Award, ed agli Independent Spirit Awards.\nDoppiaggio.\nTra il 2018 e il 2020 partecipa al doppiaggio di due serie animate tratte dal ciclo \"I racconti di Arcadia\", ovvero \"3 in mezzo a noi\" e \"I Maghi\".\nVita privata.\nIl 3 dicembre del 2016 si \u00e8 sposato con la fotografa Joana Pak. La coppia ha due bambini.\nRiconoscimenti.\nPremio Oscar\nCritics' Choice Awards\nIndependent Spirit Awards\nScreen Actors Guild Award\nDoppiatori italiani.\nNelle versioni in italiano delle opere in cui ha recitato, Steven Yeun \u00e8 stato doppiato da:\nDa doppiatore \u00e8 sostituito da:"}
{"id": "3780587", "revid": "46931", "url": "https://it.wikipedia.org/wiki?curid=3780587", "title": "Mr. Ed", "text": ""}
{"id": "3780589", "revid": "1684799", "url": "https://it.wikipedia.org/wiki?curid=3780589", "title": "The Pest", "text": ""}
{"id": "3780590", "revid": "287204", "url": "https://it.wikipedia.org/wiki?curid=3780590", "title": "The Pest (film 1917)", "text": ""}
{"id": "3780592", "revid": "599013", "url": "https://it.wikipedia.org/wiki?curid=3780592", "title": "Carpendale", "text": ""}
{"id": "3780595", "revid": "1305772", "url": "https://it.wikipedia.org/wiki?curid=3780595", "title": "Vidomegon", "text": "Vidomegon (tradotto in italiano \"bambine presso qualcuno\") \u00e8 il nome che, in Benin, prendono le bambine di un'et\u00e0 compresa tra cinque e dodici anni affidate dalla famiglia a un tutore.\nLa degenerazione della pratica tradizionale.\nLa pratica tradizionale, che prevedeva un affidamento dei figli ad una comunit\u00e0 allargata con lo scopo di garantirne una migliore educazione e formazione a causa della povert\u00e0 della famiglia di origine \u00e8 degenerata a causa del progressivo impoverimento delle famiglie e si \u00e8 trasformata in una piaga sociale: le bambine vengono praticamente vendute per pochi franchi per diventare manodopera gratuita per le famiglie di adozione.\nUna volta adolescenti le ragazze diventano Vinonmegon (\"non pi\u00f9 presso qualcuno\" in italiano) e vengono cacciate dai tutori perch\u00e9 il costo per mantenerle aumenta. Si ritrovano quindi senza legami sociali e senza educazione, con un bagaglio di abusi e l'infanzia negata.\nDiffusione e contrasto del fenomeno.\nQuesto fenomeno \u00e8 nato nell'Africa occidentale dove si \u00e8 diffuso particolarmente..\nNel 2009 \u00e8 stato pubblicato in Francia e in Italia un reportage di fotografie scattate da Alessia Capasso nel 2008 sull'attuale situazione del Vidomegon in Benin.\nAlcuni progetti di lotta alla tratta delle vidomegon e per il recupero delle bambine sono portati avanti dal Governo del Benin con la collaborazione dell'UNHCR\ne da varie associazioni laiche e religiose."}
{"id": "3780600", "revid": "1869172", "url": "https://it.wikipedia.org/wiki?curid=3780600", "title": "Anthology of Tom Waits", "text": "Anthology of Tom Waits \u00e8 la prima raccolta di successi del cantautore statunitense Tom Waits.\nContiene brani tratti dai suoi album registrati con la Asylum."}
{"id": "3780602", "revid": "1869172", "url": "https://it.wikipedia.org/wiki?curid=3780602", "title": "Asylum Years", "text": "Asylum Years \u00e8 la seconda raccolta di successi del cantautore statunitense Tom Waits. L'album ripresenta pi\u00f9 della met\u00e0 delle tracce presenti in \"Anthology of Tom Waits\"."}
{"id": "3780603", "revid": "287204", "url": "https://it.wikipedia.org/wiki?curid=3780603", "title": "Catena Rutor-L\u00e9chaud", "text": "La Catena Rutor-L\u00e9chaud \u00e8 un massiccio montuoso delle Alpi Graie (Alpi della Grande Sassi\u00e8re e del Rutor). Si trova in Italia (Valle d'Aosta) ed in Francia (dipartimento della Savoia).\nPrende il nome dalle due montagne pi\u00f9 significative: la Testa del Rutor e la Punta Lechaud.\nCollocazione.\nSecondo le definizioni della SOIUSA la Catena Rutor-L\u00e9chaud ha i seguenti limiti geografici: Colle della Seigne, Val Veny, Courmayeur, fiume Dora Baltea, Valgrisenche, Col du Mont, \"Vallon de Mercuel\", fiume Is\u00e8re, Vallon des Chapieux, Vallon des Glaciers, Colle della Seigne.\nEssa raccoglie la parte nord-occidentale delle Alpi della Grande Sassi\u00e8re e del Rutor.\nClassificazione.\nLa SOIUSA definisce la Catena Rutor-L\u00e9chaud come un supergruppo alpino e vi attribuisce la seguente classificazione:\nSuddivisione.\nLa Catena Rutor-L\u00e9chaud viene suddivisa in due gruppi e sei sottogruppi:\nMontagne.\nLe montagne principali appartenenti alla Catena Rutor-L\u00e9chaud sono:"}
{"id": "3780605", "revid": "3732", "url": "https://it.wikipedia.org/wiki?curid=3780605", "title": "Pineta di Ravenna", "text": "La pineta di Ravenna \u00e8 un grande bosco planiziale che si estende a nord e a sud del Canale Candiano (il canale artificiale che unisce Ravenna al mare Adriatico). \u00c8 un'area protetta, inserita nel parco regionale del Delta del Po.\nStoria.\nTra il X e il XIV secolo il continuo apporto di materiali alluvionali, sia padani che appenninici, comport\u00f2 la formazione, lungo il litorale tra Ravenna e Cervia, di ampi campi di dune marittime. I monaci delle abbazie presenti sul territorio vi impiantarono coltivazioni boschive. L'essenza botanica principale fu chiaramente il pino domestico. Si formarono quattro grandi pinete, affidate ciascuna alla cura di un monastero o un'abbazia: le pinete di San Vitale; di San Giovanni; di Classe e di Cervia. Dal XVI al XVIII secolo attraversarono una fase di espansione continua e costante (grazie anche a condizioni climatiche particolari): la loro superficie pass\u00f2 da 1.800 ettari a settemila, per una lunghezza di oltre trenta chilometri e una profondit\u00e0 di alcuni chilometri. Nel 1774 il naturalista Francesco Ginanni (1716-1766) rilev\u00f2 che le quattro pinete si estendevano su una superficie di circa 7.400 ettari senza soluzione di continuit\u00e0 dall'alveo del fiume Lamone, a nord \ufb01no a Cervia.\nLa soppressione degli ordini religiosi, con la conseguente confisca dei loro beni, decretata dai francesi (che occuparono Ravenna nel 1796) fu la causa dell'inizio del degrado dell'ambiente naturale delle pinete: non pi\u00f9 curate dai monaci delle abbazie, divennero fondi rurali da vendere al miglior offerente. Nel 1798, per necessit\u00e0 finanziarie, la Pineta di Porto Fuori venne venduta a una societ\u00e0 ravennate, la Societ\u00e0 Baronio, che ne distrusse gran parte. Nel 1822 papa Pio VII diede in enfiteusi perpetua, a fronte del pagamento di un canone annuo di circa 5.000 lire, la spiaggia tra i fiumi Lamone e Savio, la cui superficie consisteva in circa 5000 ettari e si estendeva dalla Pineta al mare, a un privato, il conte Giacomo Paolucci di Forl\u00ec, con l'obbligo contrattuale di bonificare i terreni e coltivarli, \u00abe di aiutare infine la popolazione, favorendo i braccianti\u00bb. Il conte Paolucci non rispett\u00f2 gli accordi contrattuali: non oper\u00f2 alcuna bonifica delle porzioni di pineta che, col passare del tempo, emergevano a seguito del ritiro del mare. Si impossess\u00f2 di relitti di mare e abbatt\u00e9 parte di una pineta confinante, impedendo inoltre agli abitanti di esercitare il diritto di pascolo e di uso del legno. Dal 1823 il Comune di Ravenna inizi\u00f2 quindi una contesa che dur\u00f2 70 anni. Nel 1836 le tre porzioni rimaste furono date in enfiteusi dal Governo pontificio alle Canoniche Lateranensi di San Pietro in Vincoli e di San Lorenzo fuori le mura in Roma. Attorno alla met\u00e0 del XIX secolo fu la volta della Monaldina (parte della pineta di San Vitale). Nel 1873 il Comune di Ravenna divenne unico proprietario della pineta. Da allora gli abbattimenti, invece che fermarsi, proseguirono. In quell'anno una stima accert\u00f2 che la superficie boschiva si era ridotta a 4781 ettari. \nTra il 1874 e il 1879 venne pubblicato un piano regolatore e furono eseguiti dei lavori di conservazione. Nel 1879-80, complice il rigido inverno, il bosco fu tagliato per ricavare legna da ardere. Il Consiglio municipale dovette bonificare parte della pineta, che si ridusse a 3000 ettari. Ancora pi\u00f9 consistenti furono i disboscamenti per usi militari: la richiesta di legname comport\u00f2 il completo abbattimento della pineta di San Giovanni (nel 1892) e di gran parte di quella di Cervia (circa 450 ettari disboscati nel 1900), con mutilazioni anche nel bosco di Classe e nella parte settentrionale di quello di San Vitale. Nel 1904 vennero rivendicati dal Governo circa 200 ettari di terreno (cio\u00e8 gli arenili tra il Canale del Molino e il Lamone e la spiaggia di Porto Corsini). L\u2019anno successivo, in seguito all\u2019acquisizione da parte dello Stato di ulteriori 282 ettari circa, il Ministro Luigi Rava, in collaborazione col Ministro Giovanni Rosadi, a sostegno della difesa dell\u2019importanza storica e artistica della Pineta di Ravenna, present\u00f2 un disegno di legge con la proposta di dichiarare inalienabili i terreni facenti parte della transazione tra il Demanio pubblico e gli eredi Pergami-Belluzzi e ulteriori terreni confinanti, a scopo di rimboschimento. Nel 1905 il disegno di legge divenne la Legge 16 luglio 1905, n. 411 e gi\u00e0 nell\u2019autunno dello stesso anno venne avviato il rimboschimento di circa 200 ettari di terreno. \nDopo la Prima guerra mondiale la pineta assunse l'aspetto attuale: un bosco che si dipana lungo la fascia litoranea.\nDopo la Seconda guerra mondiale l'area pinetale, a causa dell'intervento dell'uomo, \u00e8 stata frazionata in pi\u00f9 pinete, non contigue tra loro. Le due pinete storiche ricomprese nel comune di Ravenna, quella di San Vitale e quella di Classe, occupano una superficie di circa 2.000 ettari; entrambe sono pinete di pino domestico. A partire dai primi del Novecento sono state realizzate le pinete litoranee, utilizzando prevalentemente il pino marittimo; oggi occupano una superficie complessiva di circa 850 ettari.\nAree protette.\nTutte le pinete sono classificate zona speciale di conservazione e zona di protezione speciale.\nNella letteratura e nell'arte.\nLa Pineta di Ravenna \u00e8 citata dai seguenti letterati:\nLa pineta ha ispirato pittori e incisori:"}
{"id": "3780607", "revid": "400694", "url": "https://it.wikipedia.org/wiki?curid=3780607", "title": "Faust (film 1922)", "text": ""}
{"id": "3780611", "revid": "148107", "url": "https://it.wikipedia.org/wiki?curid=3780611", "title": "Arsine", "text": "Le arsine sono un gruppo di composti dell'arsenico che comprendono l'arsina AsH3 e i vari composti arsenorganici che ne derivano per sostituzione di uno o pi\u00f9 idrogeni con altri gruppi organici R. Le arsine sono tutte estremamente tossiche.\nArsine sia alchiliche che ariliche sono usate come leganti in composti organometallici, ma meno comunemente rispetto alle fosfine, in parte perch\u00e9 i legami arsenico-carbonio sono pi\u00f9 deboli dei legami fosforo-carbonio, per cui i composti risultano meno stabili.\nClassificazione ed esempi.\nSi possono avere tre famiglie di arsine, RAsH2, R2AsH e R3As, chiamate rispettivamente arsine primarie, secondarie e terziarie. Le pi\u00f9 comuni sono le arsine terziarie semplici come Me3As e AsPh3, ma ne esistono anche di polidentate, come ad esempio il diars, che ha due atomi di arsenico che possono chelare uno stesso metallo.\nStruttura.\nLa struttura delle arsine \u00e8 simile a quella delle corrispondenti fosfine. L'atomo di arsenico \u00e8 al vertice di una struttura piramidale. La barriera di inversione nelle arsine terziarie \u00e8 maggiore che nelle corrispondenti fosfine, ed \u00e8 stata stimata attorno ai 200 kJ/mol.\nSintesi.\nLe arsine si possono preparare in vari modi; il metodo pi\u00f9 comune consiste nel trattare trialogenuri di arsenico con reattivi di Grignard.\nDi solito le rese sono basse per arsine alchiliche e pi\u00f9 elevate per arsine ariliche.\nReattivit\u00e0.\nLe arsine terziarie sono facilmente ossidate da comuni ossidanti come perossido di idrogeno e permanganato di potassio per formare l'ossido R3As=O. All'aria le trialchilarsine si ossidano facilmente formando invece acidi arsinici R2As(O)OH.\nLe arsine si comportano da basi di Lewis e possono formare addotti. Ad esempio con clorammina si formano cloruri di amminoarsonio:\nAnche come leganti le arsine si comportano in modo simile alle fosfine: interagiscono con metalli soft meglio delle ammine, e quindi formano complessi stabili con i metalli della seconda e terza serie di transizione in basso stato di ossidazione. Cambiando i sostituenti R cambia anche il loro ingombro sterico, quantificabile tramite l'angolo conico di Tolman, che \u00e8 l'angolo del cono che si ottiene considerando come vertice il centro del metallo coordinato, e come superficie del cono quella necessaria a contenere tutti gli atomi del legante AsR3. \nUsi.\nComplessi contenenti arsine sono utilizzati in campo industriale in vari cicli catalitici, ad esempio per reazioni di idrogenazione, idroformilazione, oligomerizzazione di isoprene."}
{"id": "3780613", "revid": "1812835", "url": "https://it.wikipedia.org/wiki?curid=3780613", "title": "Margherita Roberti", "text": "Biografia.\nDebutt\u00f2 alla \"Saint Louis Opera\" nel 1951 iniziando poi una regolare attivit\u00e0 radiofonica a Chicago. Nel 1956 decise di completare gli studi in Italia, dove segu\u00ec, tra le altre, le lezioni di Iris Adami Corradetti e dove esord\u00ec l'anno seguente a Torino come Leonora ne \"La forza del destino\", adottando il nome d'arte italianizzato.\nSi afferm\u00f2 rapidamente come soprano drammatico d'agilit\u00e0 apparendo in importanti teatri europei: nel 1958 debutt\u00f2 in \"Nabucco\" alla Scala, dove fu presente nelle successive quattro stagioni, al Covent Garden in \"Tosca\" e all'Arena di Verona. Nello stesso anno fece ritorno in America, esordendo alla Lyric Opera di Chicago in \"Simon Boccanegra\", a New Orleans, San Francisco, Buenos Aires, Citt\u00e0 del Messico. Nel 1962 debutt\u00f2 al Metropolitan Opera in \"Tosca\", che esegu\u00ec anche a Philadelphia, entrambe accanto a Franco Corelli. Negli stessi teatri cant\u00f2 anche \"Aida\".\nContinu\u00f2 successivamente la carriera in Europa, dove apparve ai festival di Edimburgo (\"Luisa Miller\") e Glyndebourne (\"Macbeth\"), alla Staatsoper di Vienna e nei principali teatri italiani.\nNel 1970 venne insignita del titolo di Cavaliere al merito della Repubblica Italiana per i meriti artistici. Dette il concerto d'addio nel 1988."}
{"id": "3780614", "revid": "767487", "url": "https://it.wikipedia.org/wiki?curid=3780614", "title": "Faust (film 1922 Francia)", "text": "Faust \u00e8 un film muto del 1922 diretto da G\u00e9rard Bourgeois.\nLa pellicola si basa sull'omonima opera di Goethe.\nTrama.\nUn uomo: il dottor Faust fa un patto col diavolo Mefistofele per avere la conoscenza assoluta in cambio della sua ragazza Margherita.\nBen presto Faust capisce di aver commesso un'azione orribile sfidando i limiti del piacere e della ragione umana imposti da Dio."}
{"id": "3780615", "revid": "287204", "url": "https://it.wikipedia.org/wiki?curid=3780615", "title": "The Pest (film)", "text": ""}
{"id": "3780618", "revid": "1728", "url": "https://it.wikipedia.org/wiki?curid=3780618", "title": "Joseph Hilarius von Eckhel", "text": ""}
{"id": "3780620", "revid": "599013", "url": "https://it.wikipedia.org/wiki?curid=3780620", "title": "Ivan Todorovi\u0107", "text": "Carriera.\nClub.\nCresciuto nelle giovanili del Partizan, club della sua citt\u00e0. Nel 2003 ha giocato col Teleoptik per una stagione, prima di passare allo Zeta, dove rimane per 2 stagioni.\nTra il 2006 e il 2009 gioca con i russi del KAMAZ.\nNel 2010 passa al Nacional nella massima serie portoghese.\nNazionale.\nNel 2006 prende parte con la Serbia e Montenegro Under-21 all'Europeo di categoria."}
{"id": "3780627", "revid": "116362538", "url": "https://it.wikipedia.org/wiki?curid=3780627", "title": "Westinghouse Desilu Playhouse", "text": "Westinghouse Desilu Playhouse (conosciuta anche come Desilu Playhouse) \u00e8 una serie televisiva statunitense trasmessa per la prima volta nel corso di 2 stagioni dal 1958 al 1960.\nDue dei suoi 48 episodi furono utilizzati come pilot per le serie televisive degli anni 60 \"Ai confini della realt\u00e0\" e \"Gli intoccabili\".\nTrama.\n\u00c8 una serie televisiva di tipo antologico in cui ogni episodio rappresenta una storia a s\u00e9. Gli episodi sono storie di genere vario e vengono presentati da Desi Arnaz.\nProduzione.\nLa serie fu prodotta da Desilu Productions e girata negli studios della Desilu a Culver City in California.\nTra il 1951 e il 1957, Desi Arnaz e Lucille Ball interpretarono e produssero (tramite la loro societ\u00e0 di produzione Desilu), la popolare sitcom \"I Love Lucy\". Nei primi mesi del 1958, Desi Arnaz convinse la CBS ad acquistare una nuova serie, \"Desilu Playhouse\", con la promessa che avrebbero incluso nell'offerta una serie \"Lucille Ball-Desi Arnaz Show\" (poi trasmessa come \"The Lucy-Desi Comedy Hour\"). La Westinghouse pag\u00f2 l'allora cifra record di 12 milioni di dollari per sponsorizzare la serie che port\u00f2 alla cancellazione dell'altra prestigiosa serie antologica \"Westinghouse Studio One\", anch'essa sponsorizzata dalla Westinghouse.\nLo spettacolo debutt\u00f2 il 6 ottobre 1958; gli episodi erano presentati da Desi Arnaz, con Betty Furness che prestava la sua voce come narratrice (come per \"Westinghouse Studio One\"). Il primo episodio fu \"Lucy Goes to Mexico\", con Maurice Chevalier come guest star. L'episodio drammatico \"Bernadette\" (una biografia di Bernadette Soubirous), interpretato da Pier Angeli, fu trasmesso nella seconda settimana. Gli episodi seguenti si alternano tra i generi commedia, drammatico e musical, alcuni interpretati da Lucille Ball.\nNel mese di ottobre del 1959, la serie cambi\u00f2 palinsesto e si trasfer\u00ec al venerd\u00ec sera. La serie fu prorogata per solo un altro anno a causa della incapacit\u00e0 di attrarre grandi guest star, della crescente popolarit\u00e0 di serie western e poliziesche concorrenti (una tra tutte \"77 Sunset Strip\"), e del divorzio tra Arnaz e la Ball nel 1960. Appena prima della loro rottura coniugale, Ball e Arnaz, insieme a Vivian Vance, William Frawley, e Keith Thibodeaux, girarono l'ultimo episodio di \"The Lucy-Desi Comedy Hour\" dal titolo \"Lucy Meets The Mustache\", con le guest star Ernie Kovacs e Edie Adams. L'episodio finale di \"Westinghouse Desilu Playhouse\", intitolato \"Murder is a Private Affair\", and\u00f2 in onda il 10 giugno 1960.\nRegisti.\nTra i registi della serie sono accreditati:\nAttori.\nTra gli attori che hanno preso parte a \"Westinghouse Desilu Playhouse\" vi sono: Desi Arnaz, Lucille Ball, Martin Balsam, Richard Benedict, John Beradino, Neville Brand, Rory Calhoun, Wally Cassell, Pat Crowley, Frank DeKova, Abel Fernandez, William Frawley, Betty Furness, Bruce Gordon, Jean Hagen, Donald Harron, Richard Keith, Barton MacLane, Joe Mantell, Margo, Sid Melton, Martin Milner, George Murphy, Barbara Nichols, Hugh O'Brian, Roger Perry, Paul Picerni, Aldo Ray, Joe De Santis, Mickey Simpson, Red Skelton, Robert Stack, Barry Sullivan, Vivian Vance, Bill Williams, Walter Winchell, James Westerfield, Jack Weston, Jesse White, Ed Wynn, Keenan Wynn.\nSpin-off.\nNell'autunno del 1958, l'episodio \"The Time Element\", con William Bendix, ebbe diverse recensioni positive. Scritto da Rod Serling, l'episodio serv\u00ec da \"pilot\" per la successiva serie televisiva \"cult\" \"Ai confini della realt\u00e0\", che debutt\u00f2 nell'autunno del 1959.\nNel febbraio del 1959, and\u00f2 in onda un episodio di \"Westinghouse Desilu Playhouse\" diviso in due parti intitolato \"The Untouchables\". Per quell'episodio Paul Monash aveva adattato le memorie del 1947 dell'agente del Tesoro Eliot Ness, interpretato nell'episodio da Robert Stack. In seguito, la CBS ne produsse una versione settimanale, \"Gli intoccabili\", che fu un grande successo e fu prorogata per quattro stagioni (1959-1963).\nDistribuzione.\nLa serie fu trasmessa negli Stati Uniti dal 1958 al 1960 sulla rete televisiva CBS."}
{"id": "3780629", "revid": "46931", "url": "https://it.wikipedia.org/wiki?curid=3780629", "title": "Desilu Playhouse", "text": ""}
{"id": "3780630", "revid": "46931", "url": "https://it.wikipedia.org/wiki?curid=3780630", "title": "The Desilu Playhouse", "text": ""}
{"id": "3780637", "revid": "599013", "url": "https://it.wikipedia.org/wiki?curid=3780637", "title": "Ouch!", "text": ""}
{"id": "3780638", "revid": "729019", "url": "https://it.wikipedia.org/wiki?curid=3780638", "title": "Isola di Jefferson", "text": "L'isola di Jefferson (in russo \u041e\u0441\u0442\u0440\u043e\u0432 \u0414\u0436\u0435\u0444\u0444\u0435\u0440\u0441\u043e\u043d\u0430, \"ostrov D\u017eeffersona\") \u00e8 una piccola isola russa che fa parte dell'arcipelago della Terra di Francesco Giuseppe, nell'Oceano Artico. Amministrativamente fa parte dell'oblast' di Arcangelo.\nL'isola ha preso il nome di Thomas Jefferson, un membro della spedizione Baldwin-Ziegler al Polo Nord nel 1901.\nGeografia.\nL'isola di Jefferson si trova nella parte centro-meridionale dell'arcipelago, nel canale di Allen-Young (\u043f\u0440\u043e\u043b\u0438\u0432 \u0410\u043b\u043b\u0435\u043d-\u042e\u043d\u0433), a sud-ovest della punta meridionale dell'isola di Nansen, capo Taylor. Il punto pi\u00f9 alto dell'isola raggiunge i 102 metri."}
{"id": "3780644", "revid": "282094", "url": "https://it.wikipedia.org/wiki?curid=3780644", "title": "Zemlja i volja", "text": ""}
{"id": "3780646", "revid": "1543377", "url": "https://it.wikipedia.org/wiki?curid=3780646", "title": "Friedrich von Kenner", "text": "Biografia.\nFriedrich Kenner era il figlio del poeta austriaco Joseph Kenner. Studi\u00f2 all'Universit\u00e0 di Vienna, dove si laure\u00f2 nel 1858. Gi\u00e0 dal 1854 collaborava con il k.k. M\u00fcnz- und Antikenkabinett (reale imperiale gabinetto numismatico e antiquario) del Kunsthistorisches Museum, di cui prese la direzione nel 1883, fino al suo pensionamento nel 1899.\nNel 1864 divenne corrispondente e nel 1872 socio ordinario dell'allora Accademia viennese delle Scienze, nel 1870 membro della Accademia delle belle arti di Vienna. Fece anche parte della tutela per i monumenti storici e artistici. Fu tra i membri fondatori della Numismatische Gesellschaft (Societ\u00e0 Numismatica), del cui consiglio fu membro dal 1870 al 1919. Nel 1910 gli fu conferita la medaglia della Royal Numismatic Society. \nL'area di specializzazione di Kenner erano la numismatica romana e le ricerche nella zona di Vienna e e della Bassa Austria. Sugger\u00ec l'istituzione del Museum Vindobonense, che in seguito divenne la base del Wien Museum. Consigli\u00f2 anche l'esplorazione del Limes danubiano in Austria.\nLe sue numerose pubblicazioni hanno documentato i ritrovamenti romani nell'area Vienna.\nNel 1899 gli venne dedicata una placca."}
{"id": "3780647", "revid": "729019", "url": "https://it.wikipedia.org/wiki?curid=3780647", "title": "Valvuloplastica", "text": "La valvuloplastica \u00e8 un intervento chirurgico con il quale si corregge anatomicamente una valvola del sistema cardiocircolatorio, senza sostituirla con una protesi.\nLa valvuloplastica nelle stenosi valvolari cardiache.\nStenosi aortica.\nNella stenosi aortica vi \u00e8 la possibilit\u00e0 di dilatare il tratto stenotico tramite un catetere a palloncino in modo da ottenere un allargamento del lume, una diminuzione del gradiente di pressione e un maggiore flusso ematico. Tuttavia, questo intervento \u00e8 sconsigliato per via del gran numero di complicanze, soprattutto nelle stenosi di origine calcifica, fatti esclusi alcuni difetti congeniti. La terapia d'elezione per questo tipo di patologia \u00e8 la sostituzione di valvola, da effettuarsi con chirurgia tradizionale o angioplastica percutanea.\nStenosi mitralica.\nLa valvuloplastica riveste un ruolo maggiore nella stenosi mitralica; in questa patologia \u00e8 possibile effettuarla sia con chirurgia tradizionale, sia con chirurgia endovascolare. Nel primo caso l'intervento prende il nome di commissurotomia e viene normalmente eseguita in circolazione extracorporea. Nel secondo caso si procede a cateterizzazione della vena femorale, per risalire fino all'atrio destro per poi forare il setto interatriale e portare il palloncino in sede oppure con accesso dall'esterno tramite l'auricola sinistra; infine si procede a una dilatazione pneumatica dell'anello stenotico. La dilatazione pneumatica \u00e8 tuttavia poco utilizzata per via dell'alto rischio di embolia polmonare da rottura del palloncino, anche se vi \u00e8 chi ne sostiene l'efficacia se unita a un attento monitoraggio ecocardiografico. L'alternativa \u00e8 sempre la sostituzione protesica della valvola.\nLa valvuloplastica nelle insufficienze valvolari cardiache.\nInsufficienza mitralica.\nNel caso di Insufficienza mitralica vi sono due opzioni terapeutiche. La prima \u00e8 la sostituzione protesica; la seconda \u00e8 la valvuloplastica effettuata tramite la resezione e sutura di una parte del lembo posteriore della valvola. Non vi \u00e8 grande differenza in termini di prognosi tra i due interventi.\nInsufficienza aortica.\nL'intervento d'elezione in questa patologia \u00e8 la sostituzione protesica; la valvuloplastica non vi trova impiego.\nLa valvuloplastica nella insufficienza venosa cronica degli arti inferiori.\nNella patologia varicosa le valvole delle vene diventano incontinenti per dilatazione. L'approccio preferenziale in questo tipo di patologia \u00e8 la chirurgia tradizionale, con safenectomia e legatura delle vene perforanti; in alternativa la chirurgia endovascolare propone soluzioni basate su radiofrequenze, laser o criosclerosi. La valvuloplastica rappresenta una soluzione di secondo livello, basata sulla ricostruzione chirurgica della valvola incontinente; poich\u00e9 generalmente l'incontinenza valvolare \u00e8 diffusa a tutto l'arto inferiore, questo intervento \u00e8 riservato solamente al caso, raro, di incontinenza valvolare singola."}
{"id": "3780649", "revid": "767487", "url": "https://it.wikipedia.org/wiki?curid=3780649", "title": "Kim Yung-kil", "text": "Carriera.\nRappresent\u00f2 la sua nazione ai mondiali di Inghilterra del 1966. Gioc\u00f2 anche per il Pyongyang City Sports Club."}
{"id": "3780650", "revid": "117617062", "url": "https://it.wikipedia.org/wiki?curid=3780650", "title": "High Performance Fuzzy Computing", "text": "Con High Performance Fuzzy Computing (HPFC) ci si riferisce alle tecnologie utilizzate da supercomputer e computer cluster per creare dei sistemi di elaborazione in grado di effettuare calcoli in Logica Fuzzy con prestazioni molto elevate.\nPertanto pu\u00f2 essere visto come un caso particolare del pi\u00f9 generale\nHPC.\nNel caso specifico della logica fuzzy, per\u00f2, altri modi per effettuare calcoli in logica fuzzy ad alte prestazioni potrebbero essere considerati casi di HPFC,\nseppure in senso allargato, quali ad esempio le implementazioni hardware su DSP o FPGA.\nRecentemente infine si sta affermando il calcolo in logica fuzzy effettuato su GPU, come alternativa economica e flessibile agli approcci di cui sopra."}
{"id": "3780651", "revid": "880848", "url": "https://it.wikipedia.org/wiki?curid=3780651", "title": "Toracotomia", "text": " \nLa toracotomia \u00e8 un'operazione chirurgica che consiste nell'apertura del torace. Pu\u00f2 essere un intervento fine a se stesso (la cosiddetta \"toracotomia esplorativa\"), oppure la parte iniziale di altri interventi sugli organi contenuti nella cavit\u00e0 toracica, come cuore o polmoni. Nei casi pi\u00f9 gravi (medicina d'emergenza-urgenza), si parla di toracotomia \"immediata\" o \"rapida\". \nLa toracotomia \u00e8 una manovra chirurgica invasiva; viene effettuata come primo passo di lobectomie o pneumonectomie in casi quali il cancro polmonare o in caso di emotorace massivo e richiede l'anestesia generale con l'inserimento del tubo endotracheale e la ventilazione meccanica."}
{"id": "3780652", "revid": "1442080", "url": "https://it.wikipedia.org/wiki?curid=3780652", "title": "Strategia di uscita", "text": "L'espressione strategia di uscita (talvolta in inglese \u00ab\"exit strategy\"\u00bb), sottende un concetto a cui, in ambito giornalistico e politico, si fa frequente riferimento per designare la pianificazione di una condotta orientata a una transizione da una situazione attuale, generalmente indesiderata.\nSignificato.\nPi\u00f9 precisamente, si tratta di una strategia, o una serie di mosse strategiche, che delinei una via d'uscita praticabile, che porti fuori dalle secche o dai rischi in cui si \u00e8 arenata una condotta precedente: molto spesso, la ricerca di una via d'uscita serve ad allontanarsi da una situazione (politica, economica, militare, ecc.) considerata intricata, insidiosa, imbarazzante o pericolosa, o per salvarsi dal fallimento di azioni precedentemente poste in atto, o, anche, solo per mitigare gli effetti negativi di tali azioni.\nEsempi di elaborazione di strategie sono frequenti nelle vicende della politica internazionale, specialmente in situazioni che implicano scenari militari pericolosi, con la conseguente assunzione di difficili scelte geopolitiche:\nSi parla di exit strategy anche quando l'azione politica si muove su uno scenario diverso, economico o finanziario come, ad esempio, riferendosi all'ideazione di meccanismi assistiti per l'abbandono, in condizioni controllate, della zona euro da parte di paesi membri, o anche, nel 2011, per l'adozione di accorgimenti economici e giuridici per pilotare l'uscita dell'eurozona dalla crisi del debito sovrano:\nAspetti linguistici e origine.\nDa un punto di vista linguistico l'espressione ha origine nella relativa letteratura anglofona ma \u00e8 cos\u00ec comunemente frequente nell'uso linguistico settoriale italiano a partire dal XX secolo, da essere annoverata come un neologismo: si tratta tecnicamente, di un prestito linguistico, che ricorre in frasi come \u00ab\"elaborare, concordare, individuare una exit strategy\"\". L'espressione italiana, pi\u00f9 usata, \u00e8 dunque da considerarsi un calco linguistico.\nDa un punto di vista grammaticale, la polirematica \u00e8 utilizzata come sostantivo femminile, mentre da un punto di vista semantico, pu\u00f2 essere considerata un perfetto sinonimo di un'altra espressione anglofona, exit plan, entrata anch'essa nell'uso comune."}
{"id": "3780658", "revid": "1573940", "url": "https://it.wikipedia.org/wiki?curid=3780658", "title": "Harmonia axyridis", "text": "Harmonia axyridis (), detta comunemente coccinella arlecchino, \u00e8 un coleottero di origine asiatica.\nDescrizione.\nLe larve di \"Harmonia axyridis\" hanno un corpo allungato, appiattito e contornato di robusti tubercoli e spine. Il dorso \u00e8 di colore nero bluastro, mentre i lobi dorsolaterali dei segmenti addominali presentano macchie di tonalit\u00e0 giallo-arancione, di numero compreso tra uno e cinque per lato.\nLe zampe sono di tipo cursorio, adatte alla funzione di movimento rapido; tali zampe sono lunghe e sottili con unghie ben sviluppate \nL'esemplare adulto di \"Harmonia axyridis\" si riconosce perch\u00e9 pi\u00f9 grande delle comuni coccinelle, essendo lungo dai 5 agli 8 millimetri. Il nome comune \"coccinella arlecchino\" deriva dalla grande variet\u00e0 di toni che presenta: il capo pu\u00f2 essere giallo, nero o nero con macchie gialle; il pronoto (parte anteriore del torace) \u00e8 giallo con macchie nere centrali; tali macchie variano da due a quattro e possono formare due linee curve, una forma a M o un trapezio; ai margini laterali del corpo c'\u00e8 una macchia ovale di colore giallo.\nIn Europa in base alla colorazione delle elitre (ali anteriori) si distinguono:\nLa forma pi\u00f9 comune di \"Harmonia axyridis\" in Italia \u00e8 la \"succinea\".\nBiologia.\nL\u2019\"Harmonia axyridis\" \u00e8 una specie polifaga che si nutre prevalentemente di afidi e cocciniglie, ma \u00e8 predatore di numerosi altri insetti e coleotteri, tra cui le larve di coccinella, i neurotteri e i sirfidi. L'elevato numero delle sue prede fa s\u00ec che questa coccinella riesca a ridurre le altre specie afidifaghe autoctone e in parte sostituirsi ad esse (il fenomeno si indica con il termine 'intra guild predation': acronimo IGP). Ultimamente la sua possibile pericolosa predazione e competizione con altri insetti si \u00e8 di molto ridotta. Le coccinelle indigene sono infatti attive e .\nLa coccinella arlecchino compie solitamente due generazioni all'anno, ma \u00e8 in grado di arrivare anche a cinque.\nDurante il periodo di svernamento, che ricopre l'autunno e l'inverno, le coccinelle arlecchino compongono degli aggregati all'interno degli edifici umani.\nDistribuzione e habitat.\nL\u2019\"Harmonia axyridis\" \u00e8 originaria dell'Asia, ma \u00e8 oggi presente in tutto il mondo. L'origine della sua diffusione risale al 1916, quando venne introdotta negli Stati Uniti come agente di controllo biologico per afidi e coccidi. Tuttavia la sua presenza in nord America \u00e8 sempre stata controllata. Solo nel 1988 sono cominciate a giungere le prime segnalazioni di una diffusione incontrollata negli Stati Uniti. Tuttora \u00e8 incerto se le cause di questa diffusione siano state intenzionali o accidentali.\nIl controllo della coccinella arlecchino \u00e8 stato impossibile, in quanto anche l'Ucraina aveva deciso nel 1964 di adottare la coccinella arlecchino con lo stesso scopo degli Stati Uniti, favorendo dunque la sua introduzione anche in Europa. Una scelta replicata dalla Bielorussia nel 1968 e dalla Francia nel 1982. E cos\u00ec, alla fine degli anni Ottanta questo coleottero dagli Stati Uniti ha colonizzato l'America latina, il Sudafrica e l'Egitto, mentre nel 1991 anche la Francia ha perso il controllo della coccinella, la quale ha iniziato un'inarrestabile espansione in tutto il continente europeo: l\u2019\"Harmonia axyridis\" \u00e8 oggi presente in Germania, Belgio, Paesi Bassi, Spagna, Svizzera, Lussemburgo, Gran Bretagna, Italia, Repubblica Ceca, Austria, Danimarca, Liechtenstein, Polonia, Ungheria, Serbia, Romania, Slovacchia, Bosnia ed Erzegovina.\nIn Italia, le prime segnalazioni di coccinella arlecchino allo stato libero risalgono al 2006, quando furono trovati alcuni esemplari di \"Harmonia axyridis\" nelle aree verdi di Torino. L'anno successivo sono arrivate le segnalazioni dalla Lombardia, e nel 2008 la coccinella arlecchino \u00e8 stata ritrovata anche in Emilia Romagna, Friuli Venezia Giulia, Veneto, Liguria. Al 2010 risalgono invece le prime segnalazioni in Toscana, dove pare che, per ora, l'espansione di questo coleottero si sia fermata. La \"H. axyridis\" \u00e8 avvistata anche in Sicilia con esemplari sporadici sull'Etna e in Sardegna nell'Iglesiente.\nNell'ecosistema.\nLa coccinella arlecchino \u00e8 un predatore molto attivo di afidi, cocciniglie, larve di coccinella, neurotteri, ditteri sirfidi e numerosi altri insetti e coleotteri. La sua pericolosit\u00e0 per l'ecosistema sta nel fatto che questo tipo di coccinella riesce facilmente a debellare le specie afidifaghe autoctone e in parte a sostituirsi ad esse. Negli USA per\u00f2 pare che il contributo della coccinella nel contrastare un afide asiatico della soia sia risultato veramente importante in quanto le specie indigene predatrici di afidi non sarebbero state, da sole, in grado di contrastare efficacemente le popolazioni di afidi dannosi.\nIn agricoltura.\nLa coccinella arlecchino \u00e8 particolarmente pericolosa per le viti. In estate, ma soprattutto in prossimit\u00e0 della vendemmia, essa tende infatti a rifugiarsi all'interno di grappoli grossi e compatti, e a rilasciare la sua emolinfa dalle articolazioni femorotibiali (tramite un processo definito autoemorrea). La sua emolinfa contiene sostanze aromatiche come le metossipirazine, che hanno odore sgradevole e nauseabondo, e che se presenti nel mosto alterano fortemente il sapore e l'odore del vino. Tale dannosit\u00e0 si \u00e8 riscontrata soprattutto nei mosti in California, mentre in Svizzera e Italia settentrionale non pare sia cos\u00ec pericolosa la sua presenza nei vigneti. Anzi la sua azione predatrice di altri insetti fitofagi quali le cocciniglie pu\u00f2 far ritenere come utile la presenza della coccinella predatrice. In altri alberi da frutto larve e adulti sono molto efficaci nel ridurre le popolazioni di afidi.\nNelle aree urbane.\nDurante lo svernamento, la coccinella arlecchino si trasferisce dai vigneti agli edifici urbani, aggregandosi in nutriti gruppi e penetrando all'interno delle abitazioni umane. Se presenti all'interno dei muri degli edifici, le coccinelle continuano a rilasciare la loro emolinfa, che in questo caso genera vistose macchie sulle pareti esterne delle abitazioni. Se invece si rifugiano all'interno dei mobili, le coccinelle danneggiano l'arredo, le tende e gli abiti. Inoltre, l'emolinfa della coccinella arlecchino contiene sostanze allergene come l'Hara1 e 2, che in soggetti sensibili possono provocare rinite, asma, congiuntivite e orticaria."}
{"id": "3780659", "revid": "161273", "url": "https://it.wikipedia.org/wiki?curid=3780659", "title": "Exit plan", "text": ""}
{"id": "3780663", "revid": "729019", "url": "https://it.wikipedia.org/wiki?curid=3780663", "title": "Stazione di Ishibashi Handai-mae", "text": "La \u00e8 una stazione delle Ferrovie Hanky\u016b che funge da interscambio fra le linee Takarazuka e Minoo. Vista la vicinanza al campus di Toyonaka dell'Universit\u00e0 di Osaka, molti dei suoi frequentatori sono studenti, e per questo tutto il circondario della stazione \u00e8 particolarmente vivace, con diversi negozi, bar e locali per karaoke.\nIl nome \"Ishibashi\" in giapponese significa ponte di pietra, situato un tempo nella zona nord della stazione, e ora sostituito da un ponte dal colore rosso. Il suffisso \"Handai-mae\" indica la vicinanza del campus di Toyonaka dell'Universit\u00e0 di Osaka, ed \u00e8 stato inserito nel nome della stazione per rafforzare l'identit\u00e0 a servizio del campus e come luogo a misura degli studenti nel 2019."}
{"id": "3780664", "revid": "400694", "url": "https://it.wikipedia.org/wiki?curid=3780664", "title": "Visione tiridimensionale", "text": ""}
{"id": "3780666", "revid": "599013", "url": "https://it.wikipedia.org/wiki?curid=3780666", "title": "Clotardo Dendi", "text": "Caratteristiche tecniche.\nGiocava come centravanti.\nCarriera.\nClub.\nNato in Paraguay ma trasferitosi molto giovane a Montevideo, in Uruguay, con la famiglia, in tale paese gioc\u00f2 con il Montevideo Wanderers. Si trasfer\u00ec poi in Argentina: dapprima firm\u00f2 per il San Lorenzo di Buenos Aires, con cui gioc\u00f2 un solo incontro, il 14 giugno contro il River Plate. Pass\u00f2 poi al Gimnasia di La Plata: registr\u00f2 due presenze, debuttando il 2 agosto contro l'Independiente e venendo schierato il 9 agosto contro il Platense. Nel 1932 fu ceduto al Lan\u00fas: di questa formazione divenne il centravanti titolare. Gioc\u00f2 56 gare in massima serie, segnando 30 reti; lasci\u00f2 il club prima della fusione con il Talleres de Remedios de Escalada che origin\u00f2, nel 1934, l'Uni\u00f3n Talleres-Lan\u00fas. Nel 1933, quindi, pass\u00f2 al River Plate, dove trov\u00f2 meno spazio: assomm\u00f2 due presenze, entrambe nella stagione 1934. Nel 1935 gioc\u00f2 per l'ultima volta in Primera Divisi\u00f3n, con l'Atlanta; con i giallo-blu scese in campo 9 volte. Nel 1936 torn\u00f2 a giocare in Uruguay."}
{"id": "3780667", "revid": "767487", "url": "https://it.wikipedia.org/wiki?curid=3780667", "title": "Soul on Board", "text": "Soul on Board \u00e8 il primo album solista di Curt Smith, membro della pop band britannica Tears For Fears. \u00c8 stato pubblicato il 23 agosto 1993.\nIl disco.\nQuesto album \u00e8 stata la prima esperienza musicale di Smith dopo aver abbandonato i Tears For Fears nel 1991. Preceduto dal singolo \"Calling Out\", sia l'album che il singolo ebbero uno scarso successo e non riuscirono ad arrivare in classifica nel Regno Unito. Negli USA l'album non venne mai pubblicato, ma vennero distribuite delle cassette promozionali in quantit\u00e0 molto limitata, il che fa pensare che originariamente era stata pianificata l'uscita dell'album anche negli Stati Uniti.\nLo stesso Smith ha dichiarato successivamente di odiare questo album e afferma di averlo fatto soltanto per concludere i suoi impegni contrattuali con la Phonogram/Mercury Records."}
{"id": "3780672", "revid": "729019", "url": "https://it.wikipedia.org/wiki?curid=3780672", "title": "Isola di Koetlitz", "text": "L'isola di Koetlitz (in russo \u041e\u0441\u0442\u0440\u043e\u0432 \u041a\u0451\u0442\u043b\u0438\u0446\u0430, \"ostrov K\u0451tlica\") \u00e8 un'isola russa che fa parte dell'arcipelago della Terra di Francesco Giuseppe, nell'Oceano Artico. Amministrativamente fa parte dell'oblast' di Arcangelo.\nGeografia.\nL'isola di Koetlitz si trova nella parte centro-meridionale dell'arcipelago, 6 km a ovest dell'isola di Nansen, da cui \u00e8 separata dal canale di Peel (dal nome del politico britannico Robert Peel); il canale di Allen-Young la separa dall'isola di Hooker, 9 km a sud. Il punto pi\u00f9 alto dell'isola raggiunge i 158 metri.\nL'isola ha una forma allungata, circa 20 km di lunghezza dalla punta nord, capo Poljarnogo, all'estremo sud, capo Gajs (secondo alcune fonti Gjuis; in russo: \u043c\u044b\u0441 \u0413\u0430\u0439\u0441).\nStoria.\nL'isola \u00e8 stata cos\u00ec chiamata in onore del dott. Reginald Koetlitz, medico, geologo e botanico, membro della spedizione artica Jackson-Harmsworth (1894\u201397). Koetlitz \u00e8 citato nel libro di Jackson \"A Thousand Days in the Arctic\" (Mille giorni nella regione artica)."}
{"id": "3780679", "revid": "106908", "url": "https://it.wikipedia.org/wiki?curid=3780679", "title": "Und dann...", "text": ""}
{"id": "3780680", "revid": "599013", "url": "https://it.wikipedia.org/wiki?curid=3780680", "title": "Bardem", "text": ""}
{"id": "3780683", "revid": "121183463", "url": "https://it.wikipedia.org/wiki?curid=3780683", "title": "Macarena (Siviglia)", "text": "La Macarena \u00e8 un quartiere, nonch\u00e9 uno degli undici distretti amministrativi, di Siviglia, in Spagna.\nSi trova situato nella zona centro nord della citt\u00e0: confina al sud con i distretti di Casco Antiguo e San Pablo-Santa Justa; ad est e a nord con il distretto Nord e ad ovest con Triana. \nNella Macarena, uno degli storici quartieri popolari di Siviglia, sono presenti il Santuario de la Virgen de la Macarena, il Parlamento andaluso (l'antico Hospital de las Cinco Llagas), la muraglia della Macarena, la Torre de los Perdigones nell'omonimo parco e l'ospedale universitario Virgen de la Macarena."}
{"id": "3780690", "revid": "599013", "url": "https://it.wikipedia.org/wiki?curid=3780690", "title": "Macarena (disambigua)", "text": "Macarena, o La Macarena, pu\u00f2 riferirsi a:"}
{"id": "3780697", "revid": "768068", "url": "https://it.wikipedia.org/wiki?curid=3780697", "title": "Termesso", "text": "Termesso (greco: \u0398\u03b5\u03c1\u03bc\u03b5\u03c3\u03c3\u03cc\u03c2) era una citt\u00e0 piside costruita ad un'altitudine di oltre 1.000 metri, sul versante sud-occidentale del monte Solimo (attuale G\u00fcll\u00fck Da\u011f\u0131) nei monti Tauro, nell'attuale provincia turca di Adalia. Si trova 30 chilometri a nord-ovest del capoluogo Adalia. Fu fondata su una piattaforma naturale in cima al G\u00fcll\u00fck Da\u011f\u0131, situata ad un'altitudine di 1665 metri.\nTermessos contiene un'insolita abbondanza di specie animali e vegetali rare, protette all'interno del parco nazionale di Termesso. Nascosto da una moltitudine di piante e circondato da dense foreste di pini, il sito, suo aspetto immacolato ed intonso, ha un'atmosfera pi\u00f9 emozionante di altre citt\u00e0 antiche delle vicinanze. A causa della sua ricchezza storica, la citt\u00e0 \u00e8 stata inclusa nell'omonimo parco nazionale.\nStoria.\nIl mitico fondatore della citt\u00e0 \u00e8 Bellerofonte.\nQuello che si sa della sua storia inizia al tempo di Alessandro Magno, che circond\u00f2 la citt\u00e0 nel 333 a.C., e la paragon\u00f2 ad un nido d'aquila che non riusc\u00ec a conquistare. Arriano, uno degli antichi storici che parlarono di questo evento e descrissero l'importanza strategica di Termessos, fa notare che anche pochi uomini erano in grado di difenderla, grazie alle insormontabili barriere naturali che la circondavano. La posizione della citt\u00e0 sul passo di montagna che collega la zona frigia alle pianure di Panfilia \u00e8 descritta da Arriano. Alessandro voleva andare in Frigia da Panfilia, e secondo il tragitto descritto da Arriano pass\u00f2 da Termessos. Esistono passi molto pi\u00f9 bassi e comodi, per cui \u00e8 discusso il motivo per il quale Alessandro abbia scelto di salire il ripido passo Yenice. Si dice anche che i suoi ospiti di Perge inviarono Alessandro lungo una strada volutamente sbagliata. Alessandro perse molto tempo tentando di forzare il passo che era stato chiuso dai Termessiani per cui, arrabbiato, decise di assediare Termesso. Probabilmente a causa del fatto che sapeva di non poterla conquistare, Alessandro non attacc\u00f2, preferendo invece marciare verso nord e sfogando la sua furia su Sagalassos.\nSecondo Strabone, gli abitanti di Termesso si autodefinivano Solymoi, ed erano un popolo piside. Il loro nome, come quello dato alla montagna su cui abitavano, derivava da Solimeo, un dio anatolico che fu in seguito identificato con Zeus, dando vita al culto di Zeus Solimeo (Solim in turco). Questo nome esiste tuttora come cognome in alcuni popoli della regione di Adalia, che mantengono cos\u00ec il proprio retaggio. Le monete di Termesso spesso raffigurano questo dio e ne indicano il nome.\nLo storico Diodoro descrive dettagliatamente un altro indimenticabile incidente nella storia di Termesso. Nel 319 a.C., dopo la morte di Alessandro, uno dei suoi generali, Antigono Monoftalmo, si autoproclam\u00f2 signore dell'Asia minore, e dichiar\u00f2 guerra al rivale Alcetas, la cui base era Pisidia. Le sue forze erano formate da 40\u00a0000 fanti, 7000 unit\u00e0 di cavalleria e numerosi elefanti. Non riuscendo a sconfiggere questa forza superiore, Alcetas ed i suoi amici si rifugiarono a Termessos. I Termessiani gli promisero di proteggerli. In quel periodo, Antigono pose il proprio campo all'esterno della citt\u00e0, chiedendo la consegna del nemico. Non volendo rischiare il saccheggio della citt\u00e0 a causa di uno straniero macedone, gli anziani della citt\u00e0 decisero di consegnare Alcetas, ma i giovani di Termesso vollero mantenere la parola data e si rifiutarono di obbedire. Gli anziani mandarono ad Antigono un emissario per informarlo del loro desiderio di consegnare Alcetas. Decisi a proseguire segretamente la battaglia, i giovani di Termesso riuscirono a lasciare la citt\u00e0. Sapendo dell'imminente cattura, e preferendo la morte alla prigionia, Alcetas si suicid\u00f2. I vecchi consegnarono il corpo ad Antigono. Dopo aver abusato del corpo per tre giorni, Antigono ripart\u00ec per Pisidia lasciando il corpo non sepolto. I giovani, arrabbiati per quello che era successo, recuperarono il corpo di Alcetas, lo seppellirono con tutti gli onori, ed eressero un grande monumento in sua memoria.\nTermesso non era ovviamente una citt\u00e0 portuale, ma le sue terre si estendevano a sud-est fino al golfo di Attaleia (Adalia). Grazie alla presenza di questo collegamento, la citt\u00e0 fu conquistata dai Tolomei.\nUn'iscrizione trovata nella citt\u00e0 Licia di Araxa contiene importanti informazioni su Termesso. Secondo l'iscrizione, nel II secolo a.C. Termesso fu in guerra per motivi sconosciuti con la lega di citt\u00e0 licie, e di nuovo nel 189 a.C. combatt\u00e9 i vicini Pisidi di Isinda. Nello stesso periodo si trova la colonia di Termesso Minore fondata nei pressi della citt\u00e0 nel II secolo a.C., e Termesso inizi\u00f2 relazioni pacifiche con Attalo II, re di Pergamo, il pi\u00f9 adatto a combattere il suo vecchio nemico Serge. Attalo II commemor\u00f2 quest'amicizia costruendo una sto\u00e0 a due piani a Termesso.\nTermessos fu alleata di Roma, e nel 71 a.C. gli fu concesso lo status di \"indipendente\" dal senato romano, secondo cui venivano garantiti la sua libert\u00e0 ed i suoi diritti. Questa indipendenza fu mantenuta per lungo tempo, con l'unica eccezione di un'alleanza con Aminta re di Galazia (re tra il 36 ed il 25 a.C.). Questa indipendenza \u00e8 documentata anche dalle monete di Termessos, che portano il titolo di \"Autonoma\".\nLa fine di Termesso concise con la distruzione del suo acquedotto a causa di un terremoto, che tolse il rifornimento d'acqua alla citt\u00e0. Non si conosce con esattezza l'anno in cui fu abbandonata.\nIl sito attuale.\nArrivo.\nPartendo dalla via principale, una strada a gradini porta in citt\u00e0. Da questa strada si pu\u00f2 ammirare il famoso passo Yenice, nel quale scorre l'antica via che i Termessiani chiamavano \"Via del re\", oltre che le mura fortificate del periodo ellenista, cisterne e molti altri resti. La via del re, costruita nel II secolo dagli abitanti di Termessos, attraversa le mura cittadine e si dirige direttamente verso il centro. Sulle mura ad est della porta cittadina si trovano interessanti iscrizioni con augurii tramite dadi. Durante il periodo romano fu fiorente il culto di magia, superstizioni e stregonerie. I Termessiani erano probabilmente molto interessati alla predizione della fortuna. Le iscrizioni di questo tipo sono lunghe solitamente 4/5 righe, e comprendono numeri che devono essere fatti tramite i dadi, il nome del dio richiesto, e la natura della predizione che si vuole ottenere.\nLa piazza principale.\nIl posto in cui si trovavano i principali edifici si trova su un pianoro poco all'interno delle mura interne. La pi\u00f9 interessante di queste strutture \u00e8 l'agor\u00e0, che contiene speciali caratteristiche architettoniche. Il piano terra di questo mercato all'aria aperta \u00e8 sopraelevato grazie a blocchi di pietra, ed all'estremit\u00e0 nord-occidentale si trovano cinque grandi cisterne scavate nella roccia. L'agor\u00e0 \u00e8 circondata su tre lati dalle sto\u00e0. Secondo l'iscrizoine trovata sulla sto\u00e0 a due piani a nord-ovest, fu donata a Termessos da Attalo II, re di Pergamo (che regn\u00f2 dal 150 al 138 a.C.) come prova di amicizia. Lo sto\u00e0 nord-orientale fu costruito da un ricco Termessiano di nome Osbaras, probabilmente in imitazoine di quella di Attalo. Le rovine situate a nord-est dell'agor\u00e0 devono appartenere al gymnasium, ma \u00e8 difficile riconoscerle tra tutti gli alberi. L'edificio a due piani contiene un cortile interno circondato da stanze con soffitti a volta. L'esterno \u00e8 decorato con nicchie ed altri ornamenti dorici. Questa struttura risale al I secolo.\nTeatro.\nSubito ad est dell'agor\u00e0 si trova il teatro. Con la sua visuale sulla pianura pnafiliana, non c'\u00e8 dubbio che questo edificio fosse il pi\u00f9 esteticamente attraente della pianura di Termesso. Mostra le caratteristiche di un teatro romano, ma mantiene il progetto del periodo ellenista. La cavea ellenista, o area semicircolare per gli spettatori, \u00e8 divisa in due da un diazoma. Sopra al diazoma sorgono otto file di sedili, e sotto ve ne sono sedici, per una capacit\u00e0 totale di circa 4000/5000 spettatori. Una grande entrata ad archi collega la cavea con l'agor\u00e0. La spalletta meridionale fu coperta in tempi romani, mentre la settentrionale \u00e8 fu lasciata aperta come era in origine. Dietro si trova solo una sala lunga e stretta, connessa al palco su cui si svolgevano le esibizioni tramite cinque porte cui erano affissi ricchi ornamenti di facciata o i fondali delle scene. Sotto al palco si trovavano cinque piccole sale in cui erano tenuti gli animali selvatici prima di portarli in superficie per il combattimento.\nCome in altre citt\u00e0 classiche, un odeon si trovava a circa 100 metri dal teatro. Questo edificio, che somigliava a un piccolo teatro, risale al I secolo a.C. \u00c8 ben conservato in tutte le sue parti, e mostra la grande qualit\u00e0 dell'edilizia con pietre tagliate. Il piano superiore \u00e8 decorato in stile dorico, percorso da una fila di blocchi di pietra quadrati, mentre il piano inferiore non \u00e8 decorato, e contiene due porte. Sicuramente l'edificio era in origine coperto, dato che riceveva la luce dalle undici grandi finestre poste sui lati orientale ed occidentale. Il modo esatto in cui questo soffitto, lungo 25 metri, fosse chiuso, non \u00e8 ancora stato compreso. Dato che l'interno \u00e8 attualmente pieno di terra, non \u00e8 possibile determinare la sistemazione dei posti o la capacit\u00e0 totale, che comunque non doveva superare le 600-700 persone. Dalle macerie sono stati estratti pezzi di marmo colorato, per cui si immagina che le pareti fossero coperte da mosaici colorati. \u00c8 anche possibile che questo elegante edificio fosse un bouleuterion o una camera di consiglio.\nTempli.\nSei templi di varie dimensioni e tipo sono stati trovati a Termesso. Quattro di loro si trovano nei pressi dell'odeon o nella zona che doveva essere stata sacra. Il primo \u00e8 posizionato esattamente dietro all'odeon, ed \u00e8 costruito con uno splendido stile edilizio. \u00c8 stato ipotizzato che questo tempio fosse dedicato dal dio protettore della citt\u00e0, Zeus Solimeo. Purtroppo \u00e8 rimasto solo un muro alto cinque metri.\nIl secondo tempio si trova vicino all'angolo sud-occidentale dell'odeon. Aveva una sala di 5,50 per 5,50 metri ed \u00e8 di tipo prostilo. Secondo un'iscrizione rinvenuta sull'entrata tuttora intatta, questo tempio era dedicato ad Artemide, ed assieme alla statua fu pagato da una donna di nome Aurelia Armasta e dal marito. Sull'altro lato dell'entrata, la statua dello zio di questa donna si trova su una base su cui si trova una scritta. Il tempio pu\u00f2 essere datato, grazie all'impronta stilistia, alla fine del II secolo.\nAd est del tempio di Artemide si trovano i resti di un tempio dorico. \u00c8 di tipo peripterale, con sei o undici colonne per ogni lato. A giudicare dalla sua dimensione, deve essere stato il pi\u00f9 grande di Termessos. Dai reperti e dalle iscrizioni, si capisce che anche lui era dedicato ad Artemide.\nUlteriormente ad est si trovano le rovine di un altro piccolo tempio, che si trova su una terrazza scavata nella roccia. Il tempio si trova su una grande base, ma non si sa a chi fosse dedicato. Contrariamente alle regole architettoniche classiche per i templi, l'entrata si trova a destra, ad indicare che potrebbe essere stato dedicato ad un semidio o ad un eroe. Pu\u00f2 essere datato all'inizio del III secolo.\nRiguardo agli altri due templi, si trovano nei pressi della sto\u00e0 di Attalo e sono di ordine corinzio, e di tipo prostilo. Sono anch'essi dedicati a divinit\u00e0 sconosciute, e risalgono al III secolo.\nAltre parti della citt\u00e0.\nDi tutti gli edifici civili e religiosi presenti nella parte centrale, uno dei pi\u00f9 interessanti somiglia ad una casa del periodo romano. Un'iscrizione \u00e8 posizionata sopra la porta dorica, lungo il muro occidentale alto sei metri. In questa iscrizione il proprietario della casa viene definito fondatore della citt\u00e0. Senza dubbio non si trattava veramente del fondatore di Termesso. Pu\u00f2 darsi che si tratti di un regalo fatto al proprietario per servigi straordinari resi alla comunit\u00e0. Questo tipo di case apparteneva solitamente a nobili e plutocrati. L'entrata principale porta in una sala e, tramite una seconda porta, ad un cortile centrale o atrium. Un impluvium, o piscina, era destinata alla raccolta di acqua piovana in mezzo al cortile. L'atrium era un luogo importante per le attivit\u00e0 quotidiane, ed era utilizzato anche come salotto in cui ricevere gli ospiti. Era riccamente decorato. LE altre stanze erano disposte attorno all'atrium.\nUna strada larga e fiancheggiata da portici correva lungo la direttrice nord-sud della citt\u00e0. Lo spazio tra le colonne era spesso riempito di statue raffiguranti atleti di successo, soprattutto di lottatori. La iscrizioni presenti sui piedistalli di queste statue sono tuttora esistenti, e leggendole siamo in grado di ricostruire l'antico splendore di questa via.\nCimiteri.\nA sud, ovest e nord della citt\u00e0, soprattutto all'interno delle mura, si trovano grandi cimiteri di tombe scavate nella roccia, che si crede abbiamo ospitato anche lo stesso Alcetas. Sfortunatamente la sua tomba \u00e8 stata saccheggiata dai tombaroli. Nella stessa tomba una sorta di griglia di lavoro \u00e8 stata scolpita tra le colonne dietro il klinai. Alla sua sommit\u00e0 si trovava probabilmente un fregio decorativo. La parte sinistra della tomba \u00e8 decorata con l'immagine equestre di un guerriero del IV secolo a.C. Si sa che la giovent\u00f9 di Termesso, colpita dalla morte del generale Alcetas, gli costru\u00ec una magnifica tomba, e lo storico Diodoro riporta che Alcetas combatt\u00e9 Antigono mentre si trovava a cavallo. Queste coincidenze fanno ipotizzare che si tratti proprio della tomba di Alcetas, e che sia lui la persona raffigurata.\nI sarcofagi rimasero nascosti per secoli tra il groviglio di alberi a sud-ovest della citt\u00e0. I cadaveri era posti nei sarcofagi con i propri vestiti, la gioielleria ed altri ricchi oggetti. I corpi dei poveri venivano sepolti in semplici pietre, argilla o legno. Questi sarcofagi, databili tra il II ed il III secolo, si trovano solitamente su piedistalli. Nelle tombe di famiglie ricche, d'altra parte, i sarcofagi erano posti in strutture riccamente decorate modellate per assumere la forma del morto, e ne veniva riportata la genealogia, o i nomi di coloro che avevano il permesso di essere sepolto con lui. In questo modo il diritto d'uso della tomba era ufficialmente garantito. Inoltre, si trovavano iscrizioni che annunciavano vendette divine contro chi avrebbe profanato la tomba e rubato gli oggetti.\nTermessos, dopo un graduale declino, fu infine abbandonata nel V secolo. Tra i resti rimasti si trovano le mura, l'arco trionfale di Adriano, le cisterne, il teatro, il gymnasium, l'agor\u00e0, l'odeon e l'heroon. Tra le tombe sparse per tutta la citt\u00e0 si trovano quelle di Alcates, di Agatemero, ed il sarcofago decorato a forma di leone.\nTermesso non \u00e8 ancora stata sottoposta a scavi archeologici."}
{"id": "3780698", "revid": "1005847", "url": "https://it.wikipedia.org/wiki?curid=3780698", "title": "Sulpice Huguenin", "text": "Biografia.\nVisse a Montb\u00e9liard, poi fu avvocato a Nancy prima della Rivoluzione. Nel 1778 ottiene un premio dall'Accademia di Lione per il suo \"M\u00e9moire sur les \u00c9tangs\", pubblicato nel 1779. Costretto a cambiare carriera, si arruola nei carabiniers, diserta e parte per Parigi dove diventa impiegato al dazio nel 1789.\nSi mette in evidenza durante la presa della Bastiglia il 14 luglio 1789. Figura di spicco del sobborgo periferico di Saint-Antoine, fu molto attivo al Palazzo delle Tuileries durante la giornata del 20 giugno 1792, dove \u00e8 considerato il leader della folla dei rivoltosi. Dopo la Giornata del 10 agosto 1792 viene nominato membro della Commune di Parigi, che presiede al suo esordio. Ha organizzato i massacri di settembre all'inizio del mese successivo, insieme con M\u00e9h\u00e9e de La Touche e Jean-Lambert Tallien.\nAlla fine di agosto, fu accusato, con gli altri Commissari provvisori del Consiglio generale della \"Commune\", di appropriazione indebita di fondi pubblici da una deputazione della sezione rivoluzionaria dei Longobardi. Nonostante le sue promesse, non fornisce giustificazioni. Nuovamente accusato di malversazioni nel 1793, viene difeso da Marat e Pache, il primo pubblicando il suo panegirico nel n\u00ba 236 de \"l'Ami du peuple\", uscito nel luglio 1793.\nSuccessivamente, il Consiglio Esecutivo lo incarica di missioni a Chamb\u00e9ry (26 settembre 1792), Lione e Bruxelles con Siblot.\nEntrato al Ministero della guerra sotto Jean Baptiste Bouchotte, diventa l'assistente del generale Charles Philippe Ronsin.\nEra in affitto con sua moglie, nel 1793, di una bella villa a Passy appartenente all'avvocato, ufficiale giudiziario e banditore d'asta Peureux de Meslay. Vi riceveva sfarzosamente Jacques-Ren\u00e9 H\u00e9bert, Jean-Jacques de Koch e il fornitore dell'esercito Jean-Jacques de Beaune.\nFu destituito dalle sue funzioni nel piovoso anno II (febbraio 1794), nel corso delle udienze del processo agli H\u00e9bertisti."}
{"id": "3780702", "revid": "1214201", "url": "https://it.wikipedia.org/wiki?curid=3780702", "title": "Dinko Feli\u0107", "text": "Carriera.\nClub.\nFeli\u0107 ha giocato nel Kongsvinger dal 2002 al 2003. Ha debuttato in squadra, all'epoca militante nella 2. divisjon, il 4 maggio 2002, quando ha sostituito Hai Ngoc Tran nella sconfitta per 4-0 contro il Fredrikstad. Il 14 settembre dello stesso anno, ha segnato la prima rete sancendo il successo per 0-1 sul campo dell'Ullensaker/Kisa.\nSuccessivamente, ha vestito la maglia dell'Enk\u00f6pings SK e del Syrianska. Con quest'ultimo club, ha esordito nell'Allsvenskan il 3 aprile 2011, sostituendo Sharbel Touma nel pareggio per 1-1 contro il Gefle. La lunga parentesi in giallorosso si \u00e8 chiusa soltanto al termine del campionato di Superettan 2015.\nIl 1\u00ba marzo 2016 \u00e8 stato reso noto il suo passaggio alla squadra dilettantistica del Link\u00f6ping City, militante nella quarta serie nazionale. Alle due stagioni con il Link\u00f6ping City ne \u00e8 seguita una, sempre in quarta serie, con l'AFK Link\u00f6ping, poi ha disputato il campionato nazionale di futsal 2018-2019 con la maglia del KFUM Link\u00f6ping.\nNel 2020 \u00e8 tornato a giocare a calcio a 11, ingaggiato dal Malmsl\u00e4tts AIK nella quinta serie svedese."}
{"id": "3780703", "revid": "775372", "url": "https://it.wikipedia.org/wiki?curid=3780703", "title": "Attacco contro l'Ambasciata britannica in Iran del 2011", "text": "L'attacco contro l'ambasciata britannica in Iran si \u00e8 verificato il 29 novembre 2011 a Teheran, Iran. Studenti universitari iraniani hanno preso d'assalto l'ambasciata e altre sedi diplomatiche occidentali a Teheran, saccheggiando uffici e rubando documenti. Un piccolo edificio \u00e8 stato assaltato e dato alle fiamme. Diverse persone sono rimaste ferite, ma non risultano morti al momento. I gruppi d'opposizione studenteschi condannarono l'attacco all'ambasciata e Advar Takhim afferm\u00f2 che gli assalitori erano parte della milizia basij, una forza paramilitare che ebbe un ruolo importante nella risposta del governo alle organizzazioni di protesta di studenti, donne e movimenti politici.\nAntefatti.\nIl governo del Regno Unito aveva imposto numerose sanzioni all'Iran riguardanti il Programma nucleare iraniano. In seguito al rilascio nel novembre 2011 di un rapporto dell'Agenzia internazionale per l'energia atomica che documentava indizi di un'attivit\u00e0 nucleare iraniana a scopo bellico, il governo britannico viet\u00f2 a tutte le istituzioni finanziarie del Regno Unito di avere rapporti con le controparti iraniane, inclusa la Banca Centrale iraniana. L'Iran, da parte sua, rispose approvando una legge per ridurre i legami con il Regno Unito, inclusa una richiesta per ritirare le rispettive ambasciate. Questa tuttavia non era la prima volta che l'Iran tagliava i rapporti con i britannici.\nIncursione.\nCirca 1\u00a0000 persone si accalcarono nei pressi dell'ambasciata per obbligare l'ambasciatore britannico ad abbandonare il paese immediatamente. Il raduno ebbe un inizio tranquillo ma alcuni partecipanti presero d'assalto l'edificio, buttando gi\u00f9 la porta, gettando a terra i documenti e sostituendo la bandiera britannica con quella iraniana. Le forze di sicurezza iraniane inizialmente non intervennero quando i dimostranti entrarono nell'ambasciata. I dimostranti rimossero la bandiera britannica e saccheggiarono gli uffici. Tra i loro slogan i dimostranti inneggiavano \"Morte all'America\", \"Morte all'Inghilterra\" e \"Morte ad Israele\".\nSecondo l'ambasciatore britannico Dominick Chilcott, i dimostranti imperversarono per tutto l'edificio dell'ambasciata, distruggendo l'arredamento e la mobilia, dipingendo sui muri dei graffiti, rompendo finestre, telefoni e computer e appiccando il fuoco. Sette membri del personale dell'ambasciata furono catturati dai dimostranti ma furono scortati via dalla polizia.\nIl Primo ministro britannico David Cameron descrisse l'incursione come \"oltraggiosa e indifendibile\" e chiese che l'Iran si occupasse immediatamente della sicurezza di tutto il personale dell'ambasciata britannica. Il Segretario per gli Affari Esteri William Hague afferm\u00f2 che \"l'azione irresponsabile\" mise a rischio la sicurezza dei diplomatici e delle loro famiglie e caus\u00f2 gravi danni alla propriet\u00e0 dell'ambasciata. Alcuni studenti anti-Regno Unito si riunirono presso il Gholhak Garden, nella zona nord di Teheran, dopo aver danneggiato un quadro della regina Elisabetta, incendiato un veicolo dell'ambasciata come la bandiera statunitense, israeliana e britannica. Il Gholhak Garden era un'area di Teheran, zona diplomatica britannica, la cui propriet\u00e0 fu contesa dai due governi. Il governo iraniano per\u00f2 espresse disapprovazione per quest'ultimo attacco e la polizia arrest\u00f2 12 dimostranti.\nI responsabili.\nLe agenzie mediatiche statali iraniane e alcuni giornali internazionali descrissero le proteste come reazione degli studenti alle politiche britanniche anti-iraniane. I dimostranti, a loro volta, rilasciarono un comunicato ufficiale dichiarando \"le nostre azioni sono una spontanea reazione di studenti rivoluzionari e non sono ordinate da alcuno organo statale.\"\nIn una dichiarazione alla Camera dei comuni del 30 novembre, il Segretario per gli Affari Esteri Hague afferm\u00f2: \"L'Iran \u00e8 un paese dove i leader dell'Opposizione sono agli arresti domiciliari, dove pi\u00f9 di 500 persone sono state giustiziate solo quest'anno e dove proteste genuine sono colpite spietatamente. L'idea che le autorit\u00e0 iraniane possano non aver protetto la nostra Ambasciata o che questo assalto potesse avere luogo senza qualche permesso del regime \u00e8 fantasiosa.\"\nAlcuni analisti, fonti mediatiche e gruppi d'opposizione iraniani asseriscono che l'attacco fosse orchestrato dalle autorit\u00e0 iraniane, da cui la dura reazione britannica. Il corrispondente di \"Al Jazeera\" a Teheran, Dorsa Jabbari, riport\u00f2 che la polizia iraniana e alcuni ministri vennero precedentemente a conoscenza della protesta, che fu organizzata dal braccio studentesco del movimento Basij.\nVi furono testimonianze che la polizia \"rest\u00f2 indietro e lasci\u00f2 che i dimostranti entrassero nel complesso\". Con le parole della testata \"The Economist\", \"Questo \u00e8 il centro della capitale [...] Se la polizia avesse voluto fermarli, sarebbe potuta dilagare nel complesso e recuperare i britannici. La polizia, e chiunque tirasse i fili dietro l'attacco, scelse di non intervenire per diverso tempo.\"\nJabbari afferm\u00f2: \"Ogni sorta d'azione su questa scala non pu\u00f2 mai essere indipendente nelle Repubbliche islamiche.\" Dominick Chilcott afferm\u00f2 alla BBC che l'Iran \u00e8 un paese nel quale questo tipo di azioni sono prese solamente \"con l'acquiescenza e il supporto dello stato\".\nReazioni.\nIran.\nIl Ministro per gli Affari Esteri iraniano espresso sdegno per l'attacco, considerandolo \"inaccettabile\" e afferm\u00f2 che l'accaduto avvenne \"nonostante i tentativi fatti dalla polizia iraniana e dai rinforzi delle guardie dell'ambasciata\". La polizia iraniana arrestarono 12 dimostranti collegati all'attacco.\nDue gruppi d'opposizione studenteschi iraniani, Tahkim Vahdat e Advar Tahkim, rilasciarono delle dichiarazioni criticando l'attacco. Il Tahkim Vahdat afferm\u00f2 che gli autori \"non sono una reale rappresentativa degli studenti iraniani, essi erano affiliati con le autorit\u00e0 al potere.\"\nIl comandante della polizia iraniana, il generale Ahmad Reza Radan annunci\u00f2 che la polizia aveva dato il via ad una investigazione dettagliata relativa alle dimostrazioni del 29 novembre nelle quali dimostranti autonomi effettuarono un raid sull'ambasciata britannica occupando l'edificio e il Gholhak Garden, entrambi nel nord di Teheran.\nParviz Sorouri, un membro anziano del Comitato Majils per la Sicurezza Nazionale e per la Politica Estera, afferm\u00f2 che \"l'affrettata decisione del governo britannico di chiudere l'Ambasciata iraniana a Londra ha creato una nuova situazione per entrambe le parti. Ma il governo iraniano far\u00e0 del suo meglio per ristabilire i diritti dei cittadini iraniani nel Regno Unito attraverso l'istituzione di una sezione di interessi a Londra.\"\nRegno Unito.\nIn seguito all'incidente, il Foreign Office rilasci\u00f2 una dichiarazione affermante che \"noi siamo oltraggiati da ci\u00f2. \u00c8 completamento inaccettabile e noi lo condanniamo.\" In seguito, la sera stessa, David Cameron descrisse il fallimento del governo iraniano nel proteggere l'ambasciata come una \"disgrazia\". Il 30 novembre 2011, durante un discorso alla Camera dei Comuni, il Segretario William Hague annunci\u00f2 che l'ambasciatore iraniano alla Corte di San Giacomo, il suo staff e altri diplomatici iraniani avevano 48 ore per lasciare il Regno Unito. Il Segretario annunci\u00f2 inoltre di aver chiuso l'ambasciata britannica in Iran e che l'ambasciatore con il suo staff avevano lasciato Teheran. Ci\u00f2 condusse le relazioni tra Regno Unito ed Iran al loro pi\u00f9 basso livello e sia il Segretario per gli Affari Esteri che il Primo Ministro avvertirono delle ulteriori \"serie conseguenze\" per l'Iran, a causa del fallimento nel mantenere gli obblighi internazionali in linea con la convenzione di Vienna sulle relazioni diplomatiche.\nIl Vice Primo Ministro Nick Clegg afferm\u00f2 a Sarah Rainford della BBC che le relazioni britanniche con l'Iran hanno \"preso un colpo molto duro\" ma che \"ci\u00f2 non significa che abbiamo tagliato ogni relazione diplomatica con l'Iran. Non significa in alcun modo che stiamo diminuendo la nostra determinazione nel tentare di trovare una soluzione diplomatica alla questione nucleare, la quale \u00e8 immensamente importante per l'Europa e per il mondo intero, e noi continueremo a lavorare instancabilmente per trovare una soluzione negoziabile.\"\nResto del mondo.\nIl Consiglio di sicurezza delle Nazioni Unite condann\u00f2 gli attacchi \"nei termini pi\u00f9 duri\" e il Segretario di Stato degli Stati Uniti Hillary Clinton li descrisse come un \"affronto\" alla comunit\u00e0 internazionale. Il Vice Presidente degli Stati Uniti, Joe Biden afferm\u00f2 che non vi sono prove che l'attacco all'ambasciata britannica a Teheran sia stata orchestrata dalle autorit\u00e0 iraniane ma questo \u00e8 un altro esempio del perch\u00e9 il paese fosse considerato un \"pariah\" (uno stato che non si adegua alle norme internazionali).\nLa Norvegia annunci\u00f2 la chiusura della sua ambasciata a Teheran per motivi di sicurezza. Hilde Steinfeld, una portavoce del Foreign Office ad Oslo, afferm\u00f2 che la decisione di chiudere l'ambasciata fu presa nel tardo 29 novembre, ma che lo staff diplomatico norvegese non aveva ancora evacuato la sede a Teheran.\nLa Russia condann\u00f2 l'attacc\u00f2, sentenziando che queste azioni erano \"inaccettabili e meritevoli di condanna.\" La Cina non critic\u00f2 l'Iran chiamandolo direttamente in causa ma afferm\u00f2 che \"la rilevante azione \u00e8 in contrasto con il diritto internazionale e le norme di base per le relazioni internazionali e dovrebbe essere gestite in modo appropriato.\"\nDiversi paesi, come Francia, Germania, Italia e Paesi Bassi richiamarono i loro ambasciatori per discutere sulla situazione diplomatica. La Svezia anche se non richiam\u00f2 il proprio ambasciatore convoc\u00f2 l'ambasciatore iraniano al Ministero per gli Affari Esteri svedese per protestare contro l'accaduto. La Germania si offr\u00ec di agire come potenza protettrice dell'obbligo diplomatico del Regno Unito in Iran.\nL'Ungheria si rifiut\u00f2 di richiamare il proprio ambasciatore in Iran e, in seguito ad un meeting dei Ministri degli Esteri dell'Unione europea, afferm\u00f2 di voler ridurre le operazioni diplomatiche a causa di uno staff limitato. Tuttavia, il governo ungherese si un\u00ec ai propri alleati europei nel condannare l'incidente."}
{"id": "3780704", "revid": "287204", "url": "https://it.wikipedia.org/wiki?curid=3780704", "title": "Shadowhunters - Citt\u00e0 degli angeli caduti", "text": "The Mortal Instrument: Shadowhunters - Citt\u00e0 degli angeli caduti (\"The Mortal Instruments - City of Fallen Angels\") \u00e8 un romanzo fantasy di Cassandra Clare, pubblicato il 5 aprile 2011 negli Stati Uniti e il 25 ottobre 2011 in italiano. \u00c8 il quarto capitolo della saga \"Shadowhunters\".\nTrama.\nClary \u00e8 tornata a New York dopo aver vinto con gli altri Shadowhunter la battaglia contro Valentine e aver scoperto che Jace non \u00e8 suo fratello, quindi ora pu\u00f2 dire al mondo che Jace \u00e8 il suo ragazzo, ma tutto ha un prezzo. Infatti, nel Mondo Invisibile, stanno sparendo misteriosamente alcuni Cacciatori e di conseguenza i rapporti tra Shadowhunters e Nascosti si alterano.\nInoltre anche per Simon le cose non vanno per il meglio, visto che, dopo aver rivelato alla madre che \u00e8 diventato un vampiro, viene sbattuto fuori di casa. Il ragazzo si trasferisce a casa del nuovo cantante della sua band, Kyle, che Jace (auto-nominatosi guardia del corpo del migliore amico della sua ragazza) gli rivela essere un lupo mannaro.\nDurante un concerto della band di Simon, scoppia il putiferio: Clary rivede Jace e s'infuria (dopo che quest\u2019ultimo aveva continuamente cercato di evitarla); Isabelle e Maia scoprono di star uscendo entrambe con Simon (senza che lui abbia menzionato la cosa a nessuna delle due); il giovane vampiro si nutre per la prima volta di sangue umano (perdendo totalmente il controllo e frenandosi solo grazie all'intervento di Kyle) e Maia scopre la vera identit\u00e0 di Kyle: si tratta del suo ex ragazzo, Jordan, che l'aveva morsa tempo prima facendola trasformare in un lupo mannaro.\nBen presto, tutte le situazioni vengono chiarite. Isabelle e Maia si rifiutano di vedere nuovamente Simon, mentre Kyle racconta tutta la sua storia al neo-vampiro: il suo vero nome \u00e8 Jordan, Kyle \u00e8 il suo cognome; era il ragazzo di Maia che, alla prima luna piena e dopo essere stato lasciato, l'aveva morsa; ora fa parte di un'organizzazione, il Praetor Lupus, che si occupa di aiutare i Nascosti neofiti; Jordan \u00e8 il \"tutore\" di Simon, quindi \u00e8 incaricato di sorvegliarlo.\nClary inizia a pensare che sia lei la causa di tutto ci\u00f2 che sta accadendo, anche perch\u00e9, per qualche inspiegabile motivo, Jace si allontana ancora di pi\u00f9 e lei potrebbe perdere tutto ci\u00f2 che le sta pi\u00f9 a cuore, Jace soprattutto.\nClary e Jocelyn scoprono che qualcuno sta cercando di creare dei bambini umani con sangue demoniaco come Jonathan, mentre Simon viene contattato da Camille Belcourt, ex capo clan dei vampiri di New York, spodestata tempo prima da Raphael Santiago, colui che ha trasformato Simon in un vampiro.\nDopo aver subito un attacco da parte dei seguaci della Chiesa di Talto, chiesa in cui Clary si era recata, chiamando in suo aiuto Isabelle, per indagare sui bambini mezzi-demoni, e dopo la cattura di Camille da parte del Conclave, colta in fallo mentre aspettava la risposta di Simon alla sua richiesta di alleanza contro Raphael, Jace pugnala Clary in una stanza dell'Istituto durante un loro momento d'intimit\u00e0. I due ragazzi decidono quindi di recarsi nella Citt\u00e0 di Ossa, dove scoprono che dietro agli incubi che Jace ha di continuo e che l\u2019avevano spinto ad allontanarsi da Clary si nasconde una forte presenza demoniaca, che ne influenza non solo i sogni ma anche le azioni.\nDurante la sua permanenza nella Citt\u00e0 di Ossa per cercare di capire come bloccare gli incubi, Jace, sognando, accetta inconsapevolmente di essere posseduto da un demone, che si riveler\u00e0 poi essere Lilith, la madre di tutti i demoni. Contemporaneamente, Alec e Magnus tornano dal loro viaggio intorno al mondo per risolvere la questione legata a Camille, che si rifiuta di parlare con chiunque non sia lo stregone. Alec assiste al loro colloquio, venendo a scoprire diversi retroscena della vita di Magnus, soprattutto della sua passata relazione con Camille e dello speciale rapporto fra lui e un certo Will. La cosa creer\u00e0 non pochi attriti nella coppia.\nIl giorno successivo, alla festa degli Iron Works (regalo del branco per il matrimonio del suo alfa, Luke, con Jocelyn), i ragazzi si ritrovano: Alec \u00e8 di pessimo umore a causa della gelosia, Magnus \u00e8 piuttosto annoiato, Jordan vorrebbe chiarire le cose con Maia, Isabelle fa di tutto per tenere sotto controllo la situazione e Simon si mostra piuttosto preoccupato per Clary. La ragazza, infatti, dopo aver ricevuto un campanellino da parte della Regina Seelie per mezzo della fata Kaelie Whitewillow, si reca sulla terrazza, dove ad attenderla c'\u00e8 Jace, che la convince ad unirsi a lui con una runa che, in realt\u00e0, fa perdere conoscenza alla giovane.\nSimon, nel frattempo, viene accompagnato, dietro ricatto, da Maureen Brown (la ragazzina di cui si era nutrito al concerto, ora diventata un vampiro) in un lussuoso palazzo dove ad attenderlo c'\u00e8 Lilith. La madre di tutti gli stregoni \u00e8 intenzionata a resuscitare il \"figlio\" perduto, infatti il sangue che Valentine aveva somministrato alla moglie incinta gli era stato donato proprio da lei, Sebastian/Jonathan, dopo che l'angelo Raziel ha riportato in vita Jace. Per riuscire nel suo intento, per\u00f2, Lilith ha bisogno del sangue da Diurno di Simon, che ricatta senza mezzi termini, mettendo a repentaglio la vita di Clary, trattenuta con un coltello da Jace, ora controllato da Lilith. Il vampiro accetta quindi di partecipare al rituale di resurrezione di Sebastian, ma Clary riesce a sfigurare la runa che lega le azioni di Jace a Lilith e il ragazzo, tornato in s\u00e9, affronta il demone a viso aperto.\nNel frattempo, sono giunti nello stesso palazzo anche Alec, Isabelle, Maia e Jordan alla ricerca di Simon, mentre Magnus \u00e8 stato chiamato dal Conclave per cercare Camille, misteriosamente fuggita. Alec scopre che in realt\u00e0 la vampira \u00e8 stata presa da Lilith e, incuriosito dalla proposta di Camille, ovvero conoscere il passato di Magnus, la libera.\nLilith mette i ragazzi alle strette, torturando Clary, ma Simon riesce a frapporsi fra le due, facendo s\u00ec che le sevizie del demone si riversino su di lui. A questo punto entra in gioco il Marchio di Caino (una runa molto potente tracciatagli precedentemente sulla fronte da Clary), che riduce in sale Lilith e risolve la situazione.\nDopo lo scontro, Clary si chiarisce con Jace, lasciandolo in terrazza a fare la guardia al corpo di Sebastian, mentre lei si reca dagli altri Cacciatori ai piani bassi. Purtroppo, per\u00f2, Jace scompare dopo l\u2019arrivo degli altri Nephilim e non viene ritrovato nemmeno il corpo di Sebastian.\nIl libro termina con una frase misteriosa dove sembra che ora Sebastian stia controllando Jace e ne faccia parte."}
{"id": "3780706", "revid": "572484", "url": "https://it.wikipedia.org/wiki?curid=3780706", "title": "Debito sovrano", "text": ""}
{"id": "3780707", "revid": "2078053", "url": "https://it.wikipedia.org/wiki?curid=3780707", "title": "Pulicchio di Toritto", "text": "Il Pulicchio di Toritto \u00e8 una dolina di crollo ubicata nel territorio di Toritto verso Altamura in localit\u00e0 \"Caselli di Cristo\".\nMorfologia.\nSi tratta di una lieve dolina profonda solo 10 metri di forma ovoidale.\nLa parte pi\u00f9 definita \u00e8 quella centrale una conca circolare di 50 metri di diametro, la forma della dolina \u00e8 detta a scodella. \nIl modellamento carsico avviene per erosione inversa cio\u00e8 dal basso verso l'alto, fino a determinare il crollo della volta stessa. Infatti, le acque meteoriche venivano accolte da una piccola cavit\u00e0 e, non riuscendo a fuoriuscirne velocemente, davano vita a fenomeni di erosione che poi protratti nel tempo hanno portato al crollo della volta e alla formazione del pulo."}
{"id": "3780708", "revid": "311148", "url": "https://it.wikipedia.org/wiki?curid=3780708", "title": "Caddyshack", "text": ""}
{"id": "3780709", "revid": "767487", "url": "https://it.wikipedia.org/wiki?curid=3780709", "title": "Papremi", "text": "Papremi o Papremis \u00e8 una localit\u00e0 dell'antico Egitto, pi\u00f9 precisamente nel Delta del Nilo, citata da fonti storiche ma che tuttora non \u00e8 stata identificata.\nEra situata forse nel Delta occidentale, possibilmente non distante da Xois, sebbene fonti antiche sembrino collocarla piuttosto nella zona orientale del Delta, nei pressi di Pelusium.&lt;br&gt;\nOvunque si trovasse, non doveva trattarsi di una localit\u00e0 di scarsa importanza dato che Erodoto cita un \"nomos Papremite\", suggerendo cos\u00ec che Papremi ne fosse il capoluogo. Sempre secondo Erodoto, il \"nomos\" di Papremi era l'unico in tutto l'Egitto nel quale l'ippopotamo venisse considerato sacro.\nIl nome di Papremi \u00e8 legato ad una battaglia avvenuta nel 459 a.C., che vide l'esercito persiano di Artaserse I sconfitto da una coalizione greco-egizia in rivolta contro il Gran Re."}
{"id": "3780710", "revid": "1543377", "url": "https://it.wikipedia.org/wiki?curid=3780710", "title": "Fred Zollner", "text": "Soprannominato \"Mr. Pro Basketball\", negli anni trenta fu il fondatore e comproprietario con la sorella Janet dei Fort Wayne Zollner Pistons, poi divenuti Detroit Pistons.\nFu inoltre tra i protagonisti della fusione tra la National Basketball League e la Basketball Association of America, che diede vita alla National Basketball Association. Fu poi tra i maggiori finanziatori della NBA, divenendo una figura chiave per lo sviluppo della lega.\nNel 1952 divenne il primo proprietario di una franchigia NBA ad acquistare un aereo privato (un DC-3) per gli spostamenti della squadra."}
{"id": "3780716", "revid": "767487", "url": "https://it.wikipedia.org/wiki?curid=3780716", "title": "Tiago Polido", "text": "Carriera.\nInizia precocemente la carriera di allenatore, come assistente in varie squadre portoghesi e spagnole.\nNel febbraio 2008 viene nominato allenatore dell'Arzignano Grifo su suggerimento dell'ex bandiera Matija \u0110ulvat che ne era rimasto favorevolmente impressionato durante la propria parentesi nello Spalato. Dopo pochi mesi alla guida dei vicentini raggiunge la finale playoff, persa per\u00f2 contro i cugini della Luparense. La stagione successiva l'Arzignano si mantiene su buone posizioni di classifica, e il 16 febbraio 2009 arriva la vittoria della Coppa Italia a Conegliano. Nonostante questo, a fine regular season Polido viene esonerato e sostituito dall'ex tecnico Lucio Solazzi.\nDopo una stagione in Croazia, nel 2010 torna in Italia per allenare la Marca, subito vince la Supercoppa a Montesilvano (0-3); i trevigiani dominano tutta la stagione e vincono il loro primo storico scudetto battendo in finale il Pescara. Unico neo di questa stagione quasi perfetta \u00e8 la sconfitta in Coppa Italia per mano della Lazio (3-2).\nIl 14 settembre 2012 decide di rassegnare le proprie dimissioni a poche ore dal via del nuovo campionato. Il 29 maggio 2013 diventa allenatore dell'Asti succedendo a Sergio Tabbia che aveva guidato i piemontesi per sette stagioni consecutive. Con gli \"orange\" vince due Winter Cup consecutive e una Coppa Italia ma delude in campionato: nonostante concluda al primo posto la stagione regolare in entrambi gli anni, nei play-off scudetto la squadra non raggiunge mai la finale, venendo eliminata in semifinale dalla Luparense nel 2014 e dal modesto Kaos nei quarti di finale del 2015. Separatosi dall'Asti un paio di mesi pi\u00f9 tardi viene nominato selezionatore della Nazionale di calcio a 5 del Qatar.\nIl 26 ottobre 2017 viene nominato nuovo allenatore del Lollo Caff\u00e8 Napoli in sostituzione di Francesco Cipolla."}
{"id": "3780721", "revid": "1782831", "url": "https://it.wikipedia.org/wiki?curid=3780721", "title": "Afgana", "text": "Afgana \u00e8 una rete informale della societ\u00e0 civile italiana, costituita da ONG, associazioni per la pace e i diritti umani, sindacati, accademici e singoli cittadini. Per accedere a finanziamenti pubblici, non avendo statuto n\u00e9 atto costitutivo, si affida a una delle organizzazioni che ne fanno parte (nel 2010-11 ha ottenuto un finanziamento dal ministero degli Affari Esteri italiano attraverso la ONG INTERSOS).\nAfgana \u00e8 stata lanciata da tre organizzazioni della societ\u00e0 civile (Arci, Lunaria, Lettera 22) il 26 marzo 2007, in un incontro a Roma cui hanno partecipato associazioni, accademici, giornalisti, esperti dell'area e membri del parlamento sulla base dell'appello \"Il percorso verso la pace e la giustizia in Afghanistan: riflessioni e proposte della societ\u00e0 civile\".\nIl sito web della rete raccoglie contributi, notizie, commenti e ricerche dall'Afghanistan e sull'Afghanistan. Il suo obiettivo \u00e8 tenere aggiornati i lettori sulla progressione del progetto per informarne l'opinione pubblica italiana ed europea.\nLa premessa essenziale sulla base di cui i membri di Afgana hanno deciso di collaborare \u00e8 che il coinvolgimento diretto delle organizzazioni della societ\u00e0 civile, che rappresentano la molteplicit\u00e0 della societ\u00e0 afgana, \u00e8 una priorit\u00e0 nella situazione attuale.\nCentrale per Afgana \u00e8 la piena partecipazione delle reti afgane al dibattito politico interno sul ruolo che la societ\u00e0 civile pu\u00f2 avere nel processo di ricostruzione del Paese. Una voce che deve essere ascoltata da tutte le istituzioni nazionali e internazionali.\nNel dicembre del 2011, Afgana, Tavola della pace e Rete Italiana per il Disarmo, hanno reso pubblica una campagna, detta \"Iniziativa 30%\", che intende impegnare il parlamento italiano perch\u00e9, a partire dall'inizio del ritiro del contingente militare dall'Afghanistan, per ogni euro risparmiato per le spese della missione, 30 cent vengano stanziati per interventi di cooperazione civile. In sostanza, una volta avviato il ritiro del contingente militare nel 2012, si chiede che venga destinato il 30% di quanto risparmiato nella spesa militare a investimenti di cooperazione civile e che le modalit\u00e0 di intervento e di spesa siano concordate in un forum tra il titolare dei fondi (il ministero degli Esteri e quello della Cooperazione) e la societ\u00e0 civile italiana e afgana.\nLa proposta \u00e8 stata rilanciata da un portavoce di Afgana nella preconferenza della societ\u00e0 civile che si \u00e8 tenuta a Tokyo alla vigilia del summit dei donatori del luglio 2012.\nNel 2013 Afgana ha promosso con Arcs, Oxfam, Next e Aidos attivit\u00e0 di formazione per la societ\u00e0 civile. Ha organizzato una mostra fotografica a Kabul del fotografo Romano Martinis. Ha condotto una ricerca dal titolo \"Aspettando il 2014\". Tutte questa attivit\u00e0 sono state finanziate dalla Cooperazione italiana.\nNel 2013 la Cgil ha ritirato la sua adesione dalla rete.\nI portavoce dell'iniziativa sono Lisa Clark (Beati i costruttori di pace) ed Emanuele Giordana (Associazione Lettera22). Nel 2011 la Rete ha ricevuto il premio per la pace \"Tiziano Terzani\". Nel luglio del 2012 \"Afgana\" \u00e8 stata invitata a partecipare alla Conferenza sull'Afghanistan di Tokyo.\nFigura tra i membri dell'European Network of NGOs in Afghanistan (ENNA).\nDal 2014 il sito non \u00e8 pi\u00f9 attivo. Alcuni dei fondatori della rete hanno ideato un'associazione (Afgana, Associazione di ricerca e sostegno alla societ\u00e0 civile afgana) che raccoglie l'eredit\u00e0 di Afgana e ha come mandato gli stessi obiettivi della rete informale nata nel 2007. \u00c8 stata costituita e registrata come Associazione di promozione sociale a Trento il 10 giugno 2016 da Paolo Affatato, Giuliano Battiston, Lisa Clark, Emanuele Giordana, Elisa Giunchi. Ha sede a Levico Terme in via Stazione 16. "}
{"id": "3780725", "revid": "57342", "url": "https://it.wikipedia.org/wiki?curid=3780725", "title": "Luca Micheletti", "text": "Biografia.\n\u201cFiglio d'arte\u201d da quattro generazioni\u00a0\u2013la famiglia Micheletti-Zampieri affonda le proprie radici nel teatro popolare di fine Ottocento \u2013 \u00e8 il pi\u00f9 giovane erede della tradizione secolare della Compagnia teatrale I Guitti di cui \u00e8 regista stabile.\nDi formazione eterodossa ed eclettica, lavorando tra il palcoscenico e l'universit\u00e0 (ha un Dottorato di Ricerca in Italianistica all'Universit\u00e0 Sapienza di Roma), d\u00e0 vita e partecipa a progetti culturali e spettacoli: fra i tanti, la trilogia dell\"'Omaggio a Kolt\u00e8s\" (\"Voci sorde\", \"Sallinger\", \"Nella solitudine dei campi di cotone\" di Bernard-Marie Kolt\u00e8s) per il Teatro di Roma (2009); \"La resistibile ascesa di Arturo Ui\" di Bertolt Brecht per il Teatro di Roma ed ERT (Premio Ubu a Micheletti e Premio della Critica, 2011); \"Le memorie di Ivan Karamazov\" da F\u00ebdor Dostoevskij, che scrive e dirige per Umberto Orsini (2013); \"La metamorfosi\" da Franz Kafka, con Laura Curino e Dario Cantarelli, di cui firma regia e drammaturgia per il CTB Teatro Stabile di Brescia ed ERT (2014); \"Mephisto\" da Klaus Mann, con Federica Fracassi (CTB, 2015); \"Le variazioni Goldberg\" di George Tabori (Teatro Franco Parenti / I guitti, 2016); \"Rosmersholm\" e \"Peer Gynt - Suite\" di Henrik Ibsen (Teatro Franco Parenti / I guitti / CTB, 2017-2019).\nHa diretto e tradotto opere di Moli\u00e8re, Hugo, Marivaux, De Ghelderode, Garc\u00eda Lorca, Ruzante, Brecht/Weill, Vian (edito Gam 2008), Ramuz/Stravinskij (Gam 2012), Kolt\u00e8s (Diabasis 2013), Kafka (Sedizioni 2014), K. Mann (Sedizioni 2015) oltre a diversi copioni suoi. Tra essi, il dramma \"Ritorno a Deepwater\" \u00e8 finalista al Premio Riccione Pier Vittorio Tondelli 2011. \nAllievo del tenore Mario Malagnini, parallelamente all'impegno nel teatro di prosa, intraprende la carriera di cantante lirico e debutta come baritono in opere di Verdi, Donizetti, Bizet, Leoncavallo. Nel 2021 fa il sulo debutto scaligero come Figaro nell'allestimento di Giorgio Strehler de \"Le nozze di Figaro\".\nAl cinema ha recitato e cantato in \"Pagliacci\" di Marco Bellocchio e in \"Italian Gangsters\" di Renato De Maria, entrambi presentati alla Mostra Internazionale d'Arte Cinematografica di Venezia.\nSi occupa anche di didattica teatrale in ambito scolastico, accademico e carcerario.\nTeatrografia parziale.\n2019\n2018\n2017\n2016\n2015\n2014\n2013\n2012\n2011\n2010\n2009\n2008\n2007\n2006\n2005\n2004\n2003\n2002\n2001\n2000\n1998\n1990"}
{"id": "3780728", "revid": "104458", "url": "https://it.wikipedia.org/wiki?curid=3780728", "title": "Corinne Suter", "text": "Biografia.\nStagioni 2010-2017.\nLa Suter, nata a Svitto, ha fatto il suo esordio nel Circo bianco il 17 novembre 2009 partecipando a uno slalom speciale valido come gara FIS a Zinal, senza concluderlo. Ha debuttato in Coppa Europa il 19 gennaio 2010 a Sankt Moritz, piazzandosi 53\u00aa in discesa libera, e in Coppa del Mondo il 26 novembre 2011 nello slalom gigante di Aspen, non riuscendo a concludere la prima manche. Quattro giorni dopo ha conquistato il suo primo podio in Nor-Am Cup, piazzandosi al 3\u00ba posto nello slalom gigante disputato sullo stesso tracciato e vinto dalla canadese Marie-Pier Pr\u00e9fontaine davanti alla slovena Ana Drev. Il 19 dicembre dello stesso anno ha vinto a Valtournenche la sua prima gara di Coppa Europa, uno slalom gigante, e nella stessa stagione si \u00e8 aggiudicata la medaglia di bronzo nella combinata ai Mondiali juniores di Roccaraso.\nNell'edizione iridata giovanile dell'anno seguente di Qu\u00e9bec 2013 ha ottenuto la medaglia d'argento nel supergigante; altre tre medaglie la sciatrice se le \u00e8 aggiudicate nel 2014 a Jasn\u00e1\u02d0 l'oro nella discesa libera e nel supergigante e l'argento nella gara a squadre. Nella stessa stagione in Coppa Europa ha vinto le classifiche di discesa libera e di supergigante e si \u00e8 piazzata 2\u00aa in quella generale; ha esordito ai Campionati mondiali a Sankt Moritz 2017, dove si \u00e8 classificata 18\u00aa nella discesa libera e 12\u00aa nel supergigante.\nStagioni 2018-2022.\nAi XXIII Giochi olimpici invernali di , sua prima presenza olimpica, si \u00e8 classificata 6\u00aa nella discesa libera e 18\u00aa nel supergigante; l'anno seguente, ai Mondiali di \u00c5re 2019, ha vinto la medaglia d'argento nella discesa libera, quella di bronzo nel supergigante e non ha completato la combinata.\nIn Coppa del Mondo ha ottenuto il primo podio a Crans-Montana in discesa libera il 23 febbraio 2019 (3\u00aa) e la prima vittoria ad Altenmarkt-Zauchensee l'11 gennaio 2020 nella medesima specialit\u00e0; nella stessa stagione ha vinto la Coppa del Mondo di discesa libera, con 155 punti di vantaggio sulla seconda classificata Ester Ledeck\u00e1, e quella di supergigante, con 19 punti in pi\u00f9 di Federica Brignone. Ai Mondiali di Cortina d'Ampezzo 2021 ha vinto la medaglia d'oro nella discesa libera, quella d'argento nel supergigante e si \u00e8 piazzata 18\u00aa nello slalom gigante; in quella stessa stagione 2020-2021 \u00e8 stata 2\u00aa nella classifica della Coppa del Mondo di discesa libera, a 50 punti da Sofia Goggia, e 3\u00aa in quella di supergigante. Ai XXIV Giochi olimpici invernali di ha vinto la medaglia d'oro nella discesa libera e si \u00e8 classificata 13\u00aa nel supergigante.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nSG = supergigante\nCoppa Europa.\nCoppa Europa - vittorie.\nLegenda:\nDH = discesa libera\nSG = supergigante\nGS = slalom gigante"}
{"id": "3780738", "revid": "380453", "url": "https://it.wikipedia.org/wiki?curid=3780738", "title": "Vlado Petkovi\u0107", "text": "Gioca nel ruolo di palleggiatore nella .\nCarriera.\nInizia a giocare a pallavolo nella squadra della sua citt\u00e0 natale, il , per poi passare nel 2002 alla di Belgrado, con cui vince il campionato di Serbia e Montenegro alla sua prima stagione. Nel 2005 passa alla con cui vince il campionato nel 2007 e ottiene due secondi posti nel 2006 e nel 2009. La stagione 2009-2010 la trascorre in Corea del Sud, nella squadra della capitale Seul del Woory Capital, per poi passare agli sloveni del Volley Bled la stagione successiva, con cui vince campionato, coppa nazionale e Middle European League. Nel 2011-12 gioca con la squadra italiana dell'Umbria Volley San Giustino in Serie A1, mentre nel 2012 si trasferisce al Kalleh Mazandaran Volleyball Club, in Iran.\nCon la nazionale serba conquista la medaglia d'oro agli Europei 2011."}
{"id": "3780748", "revid": "466539", "url": "https://it.wikipedia.org/wiki?curid=3780748", "title": "\u00c9verton Lopes", "text": "Carriera pugilistica.\nHa vinto il torneo dominicano \"Copa Independencia\" nel 2008. Qualificato per le Olimpiadi di Pechino 2008 ha perso nel corso dei sedicesimi contro il poco conosciuto kirghizo Asylbek Talasbaev nella categoria dei pesi leggeri. Nel 2011 ha vinto la medaglia d'oro ai campionati mondiali di pugilato dilettanti tenutisi a Baku nella categoria dei pesi superleggeri."}
{"id": "3780749", "revid": "47767", "url": "https://it.wikipedia.org/wiki?curid=3780749", "title": "Teurnia", "text": "Il municipium di Teurnia (in seguito chiamata anche Tiburnia) fu una citt\u00e0 romana situata in Carinzia occidentale, in Austria. Nella tarda antichit\u00e0 fu anche sede vescovile, e verso la fine del periodo romano fu trasformata in capitale della provincia di Noricum mediterraneum. Oggi Tiburnia \u00e8 una sede titolare arcivescovile della Chiesa cattolica con il nome di Tiburnia.\nStoria.\nL'antica Teurnia si trovava su una collina boscosa presso il villaggio di St. Peter-in-Holz, nel comune di Lendorf, valle di Lurnfeld, quattro chilometri ad ovest di Spittal an der Drau nell'Alta (ovvero occidentale) Carinzia, Austria. Nel 1100 a.C. le persone abitavano la collina Holzerberg, che era anche il centro del popolo celtico dei Taurisci. Prima del 50 d.C. fu costruita la citt\u00e0 romana con un \"forum\", una basilica, un tempio, le terme romane o bagni pubblici, case su terrazze ed un tempio dedicato a Granno, la controparte celtica di Asclepio, dio della medicina e della salute, ma chiamato a Teurnia \"Grannus Apollo\". Solitamente i romani spostavano in basso gli insediamenti posti in cima alle colline, con l'eccezione dell'oppidum di Teurnia nella regione tribale degli Ambidravi, dove furono anche conservati gli antichi toponimi.\nTeurnia fu uno dei centri abitati pi\u00f9 popolosi di Norico, con - nel suo periodo di punta - una popolazione di 30\u00a0000 abitanti. Verso la fine dell'impero la popolazione diminu\u00ec, le persone abbandonarono le case terrazzate, ed i pendii non pi\u00f9 utilizzati per l'agricoltura furono adibiti a cimiteri. Nello stesso periodo sorsero le mura che circondavano la cima della collina, formate da materiale preso dalle case abbandonate.\nGi\u00e0 nel IV secolo Teurnia era una citt\u00e0 cristiana, e sede vescovile fino al declino che culmin\u00f2 nel 610. Grazie al \"vita Severini\" scritto da Eugippio nel 511, sappiamo che Severino, \"apostolo a Norico\", era in contatto con un vescovo di Tiburnia/Teurnia di nome Paulinus. A partire dal fatto che Paulinus scrisse lettere di ammonimento alle comunit\u00e0 che formavano questa diocesi, possiamo capire che era l'arcivescovo metropolita della provincia. Quindi Teurnia potrebbe aver veramente preso il posto di Virunum come capitale durante il periodo delle migrazioni. L'ultima citazione della citt\u00e0 e della diocesi di Tiburnia risale al 591, in una lettera dei vescovi veneti e retici.\nScavi.\nLa collina di Holzerberg era un luogo famoso per i ritrovamenti archeologici gi\u00e0 nel Medioevo. Molti reimpieghi degli edifici risalgono a quel periodo. L'interesse per i reperti romani aument\u00f2 durante il Rinascimento, ma ci volle molto tempo prima che le rovine fossero identificate con la Teurnia o la Tiburnia note nelle fonti antiche. Gli scavi professionali iniziarono con la casuale scoperta della \"chiesa del cimitero\" nel 1908. Il mosaico di colui che la commission\u00f2, il praeses o il governatore Ursus, nella cappella posta a destra della basilica a tre navate, \u00e8 in perfetto stato di conservazione. Tramite dodici immagini, il mosaico raffigura simboli cristiani, mitologici e biblici, oltre al nome di Ursus e della moglie Ursina.\nNel 1984 fu scoperta la chiesa vescovile protocristiana, che oggi \u00e8 stata coperta ed aperta ai visitatori. Le mura della chiesa sono ben conservate, alte due metri e coperte da numerosi murales. Gli scavi furono condotti anche lungo il lato meridionale della chiesa, dove furono dissepolti una tavola di marmo e parti di una croce. Le prime ipotesi erano che la chiesa del vescovo si trovasse sotto all'odierna chiesa parrocchiale, ma dai pi\u00f9 recenti studi Franz Glaser, incaricato degli scavi a Teurnia, ha dedotto che la vera posizione \u00e8 lungo le mura cittadine occidentali. La chiesa episcopale fu costruita all'inizio del V secolo ed un secolo dopo, dopo un incendio devastante, fu ricostruita con uno stile da basilica, tre navate e tre absidi. Analogamente alla situazione di Hemmaberg in Bassa (orientale) Carinzia, anche qui la chiesa episcopale potrebbe essere stata usata dai cattolici, mentre gli ariani utilizzarono la chiesa del cimitero per le loro funzioni.\nNel villaggio centrale di St. Peter-in-Holz si trova un recente Museo R\u00f6mer, in cui sono esposti numerosi artefatti provenienti dalla citt\u00e0 di Teurnia. Nelle vicinanza si trova una villa romana, di cui resta in piedi solo l'ipocausto a forma di Y. Vicino alla chiesa episcopale si trova l'hospitium, la casa degli ospiti del vescovo, ma per proteggerla dal tempo \u00e8 stata sepolta di nuovo. Altri scavi si stanno svolgendo sul posto."}
{"id": "3780750", "revid": "19933", "url": "https://it.wikipedia.org/wiki?curid=3780750", "title": "Tiburnia", "text": ""}
{"id": "3780761", "revid": "2033069", "url": "https://it.wikipedia.org/wiki?curid=3780761", "title": "The George Burns and Gracie Allen Show", "text": "The George Burns and Gracie Allen Show (conosciuto anche come The Burns and Allen Show) \u00e8 una serie televisiva statunitense in 291 episodi (a cui va aggiunto un episodio pilota) trasmessi per la prima volta nel corso di 8 stagioni dal 1950 al 1958.\n\u00c8 una sitcom con i coniugi comici George Burns e Gracie Allen, che interpretano loro stessi alle prese con i problemi familiari e con quelli del mondo della spettacolo. I primi 52 episodi furono trasmessi dal vivo con il pubblico in sala e sono sopravvissuti con il sistema del kinescope. Di questi 52 episodi, 19 sono stati pubblicati per l'home video, i restanti sono conservati presso gli archivi della CBS.\nProduzione.\nLa serie fu prodotta da CBS e McCadden Productions.\nAppena la serie ebbe inizio sulla CBS il 12 ottobre 1950 fu un successo immediato. Lo spettacolo era originariamente dal vivo, davanti a un pubblico in studio, fino a quando Burns si rese conto che sarebbe stato pi\u00f9 efficiente girare la serie su pellicola; gli episodi di mezz'ora potevano essere sindacati. Da quel momento in poi, lo show fu girato senza un pubblico presente dal vivo, ma ogni episodio veniva proiettato per un gruppo di telespettatori di prova prima di essere trasmesso sulla televisione nazionale, per tastarne il rating. Con 291 episodi, la serie dur\u00f2 fino al 1958 e le repliche furono trasmesse in syndication per anni.\nIl figlio adottivo della coppia, Ronnie, divenne una presenza regolare nel ruolo di s\u00e9 stesso, introdotto come un giovane studente di teatro che tendeva a guardare di traverso lo stile comico dei suoi genitori. Ronnie aveva gi\u00e0 fatto una breve apparizione nella serie il 18 ottobre 1954, nell'episodio \"Gracie Gives Wedding in Payment of a Favor\", nel ruolo di un personaggio chiamato \"Jim Goodwin\", prima del suo formale debutto, e venne ufficialmente presentato al pubblico in conclusione dell'episodio. Sandy, l'altra figlia adottiva della coppia, era invece un po' timida e non troppo appassionata di spettacolo. Sandy si rifiut\u00f2 di partecipare allo show come un membro regolare del cast, e apparve solo in alcuni episodi nel ruolo di una compagna di classe di Ronnie.\nGracie Allen abbandon\u00f2 lo show dopo la stagione 1957-1958. Burns cerc\u00f2 di continuare la serie con lo stesso cast, ma senza Gracie, in una nuova serie dal titolo \"The George Burns Show\", che per\u00f2 dur\u00f2 una sola stagione (1958-59). Burns si rese conto che gli spettatori si aspettavano l'entrata in scena di Gracie in ogni episodio e restavano regolarmente delusi. Dopo aver provato con un'altra sitcom, \"Wendy and Me\", Burns torn\u00f2 a lavorare come comico solista, mentre Gracie si ritir\u00f2 dalle scene e mor\u00ec di insufficienza cardiaca nel 1964.\nNel 1997, l'episodio \"Columbia Pictures Doing Burns and Allen Story\" (26\u00b0 della quarta stagione) fu classificato al 56\u00ba posto nella graduatoria di \"TV Guide\" dei 100 pi\u00f9 grandi episodi di tutti i tempi.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1950 al 1958 sulla rete televisiva CBS."}
{"id": "3780763", "revid": "46931", "url": "https://it.wikipedia.org/wiki?curid=3780763", "title": "The Burns and Allen Show", "text": ""}
{"id": "3780767", "revid": "478814", "url": "https://it.wikipedia.org/wiki?curid=3780767", "title": "Provincia di Bueng Kan", "text": "La provincia di Bueng Kan () \u00e8 una provincia della Thailandia situata nell'Isan, la macro-regione del nord-est del paese. Si estende per 4.305\u00a0km\u00b2 e a tutto il 2020 aveva una popolazione di abitanti. Il capoluogo \u00e8 il distretto di Mueang Bueng Kan, nel quale si trova la citt\u00e0 principale Bueng Kan.\nGeografia.\nConfina con le province di Nakhon Phanom, Sakon Nakhon, Udon Thani e Nong Khai. A nord e ad est \u00e8 delimitata dal fiume Mekong, al di l\u00e0 del quale si estende lo Stato del Laos.\nStoria.\nLa provincia \u00e8 stata istituita con un decreto reale del 21 marzo 2011, e il suo territorio \u00e8 stato scorporato da quello della provincia di Nong Khai.\nSuddivisione amministrativa.\nLa provincia \u00e8 suddivisa in 8 distretti (\"amphoe\"), che sono formati da un totale di 54 sotto-distretti (\"tambon\") e 599 villaggi (\"muban\").\nAmministrazioni comunali.\nA tutto il 2020, non vi era alcun comune della provincia con lo status di citt\u00e0 maggiore (\"thesaban nakhon\") e l'unico che rientrava tra le citt\u00e0 minori (\"thesaban mueang\") era Bueng Kan, che aveva residenti. Bueng Kan aveva ottenuto lo status di citt\u00e0 minore nell'agosto 2020, e nell'aprile precedente era una delle 18 municipalit\u00e0 di sottodistretto (\"thesaban tambon\") presenti nella provincia, tra le pi\u00f9 popolose delle quali vi erano anche Si Wilai (con residenti) e Phon Charoen (). Nell'aprile 2020, le aree che non ricadevano sotto la giurisdizione delle amministrazioni comunali erano governate da un totale di 41 \"Organizzazioni per l'amministrazione del sottodistretto\" (\"ongkan borihan suan tambon\")."}
{"id": "3780777", "revid": "767487", "url": "https://it.wikipedia.org/wiki?curid=3780777", "title": "Karim Soltani", "text": ""}
{"id": "3780779", "revid": "254401", "url": "https://it.wikipedia.org/wiki?curid=3780779", "title": "Crisi finanziaria spagnola del 2008-2014", "text": "La crisi finanziaria spagnola del 2008-2014 o crisi immobiliare spagnola del 2008 fa parte della crisi finanziaria del 2008. In Spagna la crisi \u00e8 stata generata dai prestiti a lungo termine, l'esplosione del mercato immobiliare che ha incluso anche la bancarotta di grandi societ\u00e0, e un grave incremento della disoccupazione che ha raggiunto il 21,4% nell'ottobre 2014.\nLa Spagna ha continuato la sua crescita economica quando il partito governante cambi\u00f2 nel 2004, mantenendo una solida crescita del PIL durante il primo mandato di Jos\u00e9 Luis Rodr\u00edguez Zapatero, sebbene fossero evidenti alcuni fondamentali problemi dell'economia spagnola.\nSecondo il \"Financial Times\", vi era deficit commerciale enorme della Spagna (che ha raggiunto l'incredibile cifra di 10% del PIL del paese entro l'estate del 2008), la \"perdita di competitivit\u00e0 nei confronti dei suoi principali partner commerciali\" e, anche, come parte di quest'ultimo, un tasso di inflazione che era stato tradizionalmente pi\u00f9 alti di quelli dei suoi partner europei, a quei tempi soprattutto influenzato da aumenti dei prezzi delle case del 150% dal 1998 e un indebitamento crescente famiglia (115%), principalmente legati al boom immobiliare spagnolo e dall'impennata dei prezzi del petrolio.\nLa previsione ufficiale del governo spagnolo a riguardo della crescita del PIL nell'aprile 2008 era del 2,3%. Questo dato \u00e8 stato successivamente rivisto al ribasso dal Ministero spagnolo dell'Economia a 1,6. Questa cifra sembrava meglio di quelli della maggior parte degli altri paesi sviluppati. In realt\u00e0, questo tasso efficacemente rappresentava il PIL stagnante per persona a causa della crescita della popolazione della Spagna, dovuto a una forte di immigrazione. Attualmente la maggior parte dei previsori indipendenti stimano che il tasso \u00e8 stato in realt\u00e0 circa lo 0,8%, di gran lunga al di sotto del 3% e dei pi\u00f9 forti tassi di crescita del PIL nel decennio 1997-2007. Poi, durante il terzo trimestre del 2008 il PIL nazionale si contrae per la prima volta in 15 anni e, nel febbraio 2009, \u00e8 stato confermato che la Spagna, insieme alle altre economie europee, era ufficialmente entrata in recessione."}
{"id": "3780782", "revid": "111819275", "url": "https://it.wikipedia.org/wiki?curid=3780782", "title": "Gruppo R", "text": "Il Gruppo R \u00e8 una classificazione di vetture da rally regolamentata dalla Federazione Internazionale dell'Automobile per le competizioni rallystiche.\nIl nuovo Gruppo R \u00e8 stato concepito dalla FIA nel 2008.\nClassificazione del Gruppo.\nIl Gruppo R \u00e8 diviso in varie classi a seconda della cilindrata e del peso.\nPreparazione.\nLa preparazione delle Gruppo R dovrebbe porsi a met\u00e0 strada tra le Gruppo N e le Gruppo A, ma tende ad assomigliare maggiormente ad una preparazione Gruppo A.\nCaratteristiche comuni a tutte le classi del Gruppo R sono il dover mantenere stesso tipo di cilindrata e aspirazione del modello stradale da cui derivano, stessa carrozzeria, stessa misura di cerchi e gomme, e stesso numero di rapporti del cambio. Nelle vetture turbo \u00e8 permesso l'utilizzo del sistema antilag.\nAltre Classi.\nClasse R4.\nCreata per dare pi\u00f9 competitivit\u00e0 alla classe N4, include le vetture sia a due che a quattro ruote motrici con propulsori inferiori ai 2000 cm\u00b3 dotati di sovralimentazione. Le vetture pi\u00f9 comuni in questa classe sono la Mitsubishi Lancer Evo, Subaru Impreza STi e in misura minore la Renault Megane RS.\nLa preparazione consiste in quella Gruppo N pi\u00f9 la possibilit\u00e0 di montare un cambio sequenziale meccanico, un alleggerimento maggiore e qualche modifica maggiore al propulsore. Nel 2016 ha debuttato la nuova \"Subaru WRX STI NR4\", che si andr\u00e0 ad inserire tra le vetture di classe R4. Dopo tanti anni viene lanciato un nuovo modello destinato alle vetture della categoria produzione.\nNel gennaio del 2017, la FIA decide di rimpiazzare le precedenti vetture R4 con il nuovo regolamento R4 Kit, affidando alla casa francese ORECA il compito di progettare il nuovo kit per queste vetture e fornirlo successivamente ai vari team interessati. Le R4 Kit sono dotate di 4 ruote motrici e sono da considerarsi la via di mezzo tra le vetture di categoria R5, pi\u00f9 performanti, e quelle di categoria R3. \nAgli inizi del 2020 le vetture omologate sono:\nAudi A1 SSM R4 (Signed Streets Motorsport - Austria),\nDacia Sandero R4 (Oreca),\nFiat 500X R4 (Oreca),\nFord Fiesta R4,\nLada Kalina R4 (Oreca),\nMini Cooper S R4,\nNissan Micra R4 (Dytko Sport),\nSuzuki Swift R4lly S,\nToyota Etios R4 (Oreca),\nToyota Yaris R4 (Evolve Sport).\nClasse R5.\nUna nuova classe del Gruppo R \u00e8 la \"Classe R5\". La prima vettura R5 ha debuttato a fine 2013. Il regolamento di questa classe non \u00e8 in linea con i canoni base di questo gruppo, ma fa eccezione, avvicinandosi pi\u00f9 ai dettami della Super 2000 che la R5 si appresta a sostituire.\nLa preparazione consiste in un motore da 1600 cm\u00b3 turbo elaborato fino a sviluppare potenze nell'ordine dei 280 cavalli. La trazione deve essere integrale anche se il modello di serie ne \u00e8 sprovvisto. Il cambio \u00e8 limitato ad un massimo di 5 rapporti. La carreggiata pu\u00f2 essere allargata cos\u00ec come la carrozzeria. La misura dei cerchi su asfalto \u00e8 di 18 pollici mentre su sterrato di 15 pollici. Attualmente le principali vetture R5 sono Peugeot 208 T16, Citro\u00ebn DS3 R5, Ford Fiesta R5, \u0160koda Fabia R5, Hyundai i20 R5, Mitsubishi R5, Citro\u00ebn C3 R5 e Volkswagen Polo GTI R5. Merita una citazione anche la Opel Corsa R5 che pur avendo eseguito un paio di test non \u00e8 mai stata omologata alla categoria R5 in quanto la casa madre non era interessata. Omologata per ora nel Regno Unito la Proton Iriz R5 dovrebbe avere omologazione ufficiale FIA a partire dal gennaio 2019 e competere nel WRC2 Pro.\n2017: introduzione di una nuova nomenclatura.\nIn vista del campionato del mondo rally 2017, la FIA ha apportato delle modifiche inerenti la nomenclatura delle classi cui le varie vetture vennero da allora raggruppate per poter partecipare alla massima competizione mondiale."}
{"id": "3780784", "revid": "486946", "url": "https://it.wikipedia.org/wiki?curid=3780784", "title": "Crisi immobiliare spagnola del 2008", "text": ""}
{"id": "3780792", "revid": "1543377", "url": "https://it.wikipedia.org/wiki?curid=3780792", "title": "Brandt (azienda)", "text": "Brandt \u00e8 un'azienda francese di elettrodomestici, filiale del Groupe Brandt, creata nel 1924 da Edgar Brandt (1880-1960) negli \"\u00e9tablissements Brandt\", all'origine specializzata nella produzione di armi leggere. Dal 2014 appartiene al gruppo algerino Cevital.\nStoria.\nIl marchio Brandt ha fatto parte di numerosi gruppi di nomi diversi :\nDati e generalit\u00e0.\nIl marchio Brandt comprende una vasta gamma di grandi elettrodomestici (lavastoviglie, lavatrice, asciugatrice, frigoriferi, congelatori, cantine, stufe, forni, cappe, forni a microonde) e piccoli elettrodomestici (bollitori, tostapane, spremiagrumi, etc.).\nI prodotti Brandt erano costruiti in 6 stabilimenti, 5 in Francia (La Roche-sur-Yon, Aizenay, Lione, Orl\u00e9ans, Vend\u00f4me) ed uno in Italia (Verolanuova) fino al 2013.\nOggi, I prodotti Brandt sono costruiti in 3 stabilimenti, 2 in Francia : Orl\u00e9ans, Vend\u00f4me ed uno in Algeria a S\u00e9tif."}
{"id": "3780793", "revid": "1793900", "url": "https://it.wikipedia.org/wiki?curid=3780793", "title": "Citizens Bank Park", "text": "Citizens Bank Park \u00e8 uno stadio di baseball situato a Filadelfia in Pennsylvania. Ospita gli incontri casalinghi dei Philadelphia Phillies, squadra che milita nella Major League Baseball (MLB).\nStoria.\nLo stadio fu aperto il 3 aprile 2004, in sostituzione del vecchio Veterans Stadium, fino ad allora casa dei Phillies e dei Philadelphia Eagles di National Football League (NFL), che si spostarono nel nuovo Lincoln Financial Field. I Phillies giocarono la prima partita di regular season il 12 aprile, quando persero per 4-1 contro i Cincinnati Reds.\nIl 2 gennaio 2012 lo stadio ospiter\u00e0 l'NHL Winter Classic tra i Philadelphia Flyers e i New York Rangers.\nNel 2003 Citizens Bank acquist\u00f2 i diritti di denominazione per un periodo di 25 anni."}
{"id": "3780795", "revid": "47767", "url": "https://it.wikipedia.org/wiki?curid=3780795", "title": "Hyjal", "text": ""}
{"id": "3780796", "revid": "1145044", "url": "https://it.wikipedia.org/wiki?curid=3780796", "title": "Superattinidi", "text": "I superattinidi sono elementi chimici ancora da scoprire che partono dal numero atomico 121 (unbiunio) al 153 (unpentrio), in cui i gusci di elettroni 5g e 6f sono riempiti.\nGli elementi oltre il numero atomico 92 (protoni dell'uranio) sono definiti transuranici; quando superano il 104 sono conosciuti come superpesanti. Questi ultimi non esistono in natura ma possono essere prodotti negli acceleratori di particelle, \u201csparando\u201d dei nuclei relativamente leggeri contro nuclei pi\u00f9 pesanti possibili.\nL'esistenza teorica della serie \u00e8 stata proposta da Glenn T. Seaborg, vincitore del premio nobel per la chimica nel 1951 per la scoperta dei primi 5 elementi transuranici.\nIl professor Pekka Pyykk\u00f6, universit\u00e0 di Helsinki, ha esteso la tavola periodica degli elementi con un modello predittivo che porta il suo nome.\nLa serie dei superattinidi \u00e8 stata predetta seguendo la serie dei transattinidi, elementi con numero atomico che supera il 103 (laurenzio), e posta sotto di essa nella tavola periodica degli elementi estesa.\nNomenclatura.\nIl nome di ogni elemento \u00e8 derivato secondo le regole del comitato sulla nomenclatura IUPAC dal numero atomico (numero dei protoni, nelle equazioni indicato con la lettera Z). Per esempio all'elemento con numero atomico 131 sar\u00e0 attribuito il nome untriunio (o \"untriunium\"), dove l'identificativo \"un\" rappresenta \"unus\" (latino) che significa \"uno\" e \"tri\" da \"tres\" che significa \"tre\", di nuovo \"un\" (quindi \u00e8 rappresentato 1 3 1) e termina con suffisso (in italiano \"io\" o in latino \"ium\"). Il simbolo sar\u00e0 derivato dalle iniziali delle tre ID. Quindi all'untriunio ci si riferir\u00e0 come elemento 131, con il simbolo Utu e sigla 131Utu.&lt;br&gt;\nGli elementi transuranici come questo, se vengono sintetizzati, generalmente finiscono per essere chiamati con il nome dello scienziato o del laboratorio che vi hanno lavorato.\nElemento 137.\nL'Untriseptio, cio\u00e8 l'elemento 137, \u00e8 talvolta chiamato feynmanio (simbolo Fy) poich\u00e9 fu indicato dal fisico Richard Feynman come l'ultimo elemento della tavola periodica possedente stati neutri stabili. Questo perch\u00e9 per atomi grandi gli orbitali atomici sono vincolati a rispettare l'equazione relativistica di Dirac,\nche perde di senso se formula_2. Per questo Feynman sugger\u00ec che atomi neutri non possono esistere oltre l'Untriseptium, e che la tavola periodica degli elementi quindi terminerebbe in questo punto.\nCiononostante la trattazione qui riportata si \u00e8 rivelata semplicistica. Un'analisi pi\u00f9 rigorosa calcola invece questo limite a\nindicando quindi l'elemento 172 come l'ultimo possibile atomo neutro.\nSintesi.\nGli unici elementi di questa regione della tavola periodica per cui ci sono stati tentativi di sintesi sono gli elementi 122, 124, 126, e 127.\nGli elementi in quest'area sono presumibilmente altamente instabili in relazione al decadimento radioattivo e hanno emivita (o \"semivita\") estremamente breve (con la possibile eccezione dell'elemento 126).\nAl momento \u00e8 stata teorizzata un'isola di stabilit\u00e0 per elementi con numero di protoni intorno a 118 e circa 178 neutroni."}
{"id": "3780798", "revid": "125676446", "url": "https://it.wikipedia.org/wiki?curid=3780798", "title": "Kung Fu Panda - Mitiche avventure", "text": "Kung Fu Panda - Mitiche avventure (\"Kung Fu Panda: Legends of Awesomeness\") \u00e8 una serie televisiva a cartoni animati andata in onda su Nickelodeon negli Stati Uniti nel 2011, dopo il successo de \"I pinguini di Madagascar\". \u00c8 ispirata ai film di \"Kung Fu Panda\", e prosegue le vicende del primo film. In Italia sono andati in onda i primi 5 episodi in anteprima dal 28 novembre al 2 dicembre 2011 su Nickelodeon, e successivamente la serie completa. Dal 2012 \u00e8 stata replicata su Rai 2 e dal 2014 su Rai Gulp e poi su Rai Yoyo. Gli episodi del cartone sono poi stati distribuiti in DVD, anche in Italia. Dal 2016 viene replicato anche su Super!.\nTrama.\nLa serie animata \u00e8 ambientata dopo il primo film e prima del secondo film, in cui Po e i Cinque Cicloni continuano a salvare la Cina da nuovi e numerosi pericoli di ogni genere. Nel corso della serie, Po finisce spesso per causare qualche guaio, mettendo a rischio la situazione, ma alla fine impara la lezione, apprende molto di pi\u00f9 sulla storia del kung fu e incontra altri famosi maestri."}
{"id": "3780801", "revid": "755885", "url": "https://it.wikipedia.org/wiki?curid=3780801", "title": "Ora e allora", "text": " \nOra e allora \u00e8 un singolo del cantautore italiano Luciano Ligabue, il primo estratto dall'album dal vivo \"Campovolo 2.011\" e pubblicato il 21 novembre 2011.\nLa canzone.\nScritto e composto dallo stesso Ligabue, il brano \u00e8 una ballata rock il cui testo \u00e8 stato descritto come \u00abuna riflessione sul passare del tempo tra presente e passato\u00bb. Il brano era stato originariamente scritto per essere incluso in \"Arrivederci, mostro!\", album pubblicato nel 2010, ma fu poi scartato dal disco stesso.\nVideo musicale.\nIl videoclip ufficiale del brano, diretto da Marco Salom, \u00e8 stato registrato sulla pista di atterraggio dell'aeroporto di Reggio Emilia, che il 16 luglio 2011 ha ospitato il concerto \"Campovolo 2.0\", registrato ed in seguito pubblicato sull'album \"Campovolo 2.011\". Nel video sono presenti alcuni spezzoni tratti non solo dal film \"Ligabue Campovolo - Il film 3D\", ma anche da alcuni video live di concerti tenuti in passato dal cantautore, ovvero: \"Un anno con Elvis\", \"\" e \"Sette notti in Arena\"."}
{"id": "3780804", "revid": "174925", "url": "https://it.wikipedia.org/wiki?curid=3780804", "title": "Mare di Tasman", "text": ""}
{"id": "3780807", "revid": "117293152", "url": "https://it.wikipedia.org/wiki?curid=3780807", "title": "Tavola periodica degli elementi estesa", "text": "Attualmente ci sono 8 periodi nella tavola periodica degli elementi che terminano con il numero atomico 120. Se saranno scoperti ulteriori elementi con numero atomico maggiore, saranno posti in livelli aggiuntivi, posizionati (come gli elementi esistenti) in maniera tale da illustrare l'andamento ricorrente delle propriet\u00e0 degli elementi. Ci si attende che eventuali ulteriori periodi contengano un numero maggiore di elementi rispetto al settimo periodo, in quanto si calcola che abbiano un ulteriore cosiddetto \"blocco g\", contenente 18 elementi che riempiono parzialmente gli orbitali g in ogni periodo. Una tavola periodica con un ottavo periodo \u00e8 stata proposta da Glenn Seaborg nel 1969.\nAncora non \u00e8 stato scoperto o sintetizzato nessun elemento di questa regione. Il primo elemento ha numero atomico 121 con nome provvisorio unbiunio. Questi elementi dovrebbero essere molto instabili rispetto al decadimento radioattivo e avere un'emivita estremamente breve, sebbene si pensi che l'elemento 126 stia in un'isola di stabilit\u00e0 che \u00e8 resistente alla fissione ma non al decadimento alfa. Non \u00e8 chiaro quanti elementi oltre l'isola di stabilit\u00e0 siano fisicamente possibili, se il periodo 8 sia completo o se ci sia un periodo 9.\nSecondo l'approssimazione orbitale nella descrizione quanto-meccanica della struttura atomica il blocco g corrisponderebbe agli elementi con un parziale riempimento degli orbitali g. Tuttavia, gli effetti dell'abbinamento spin-orbita riducono sostanzialmente la validit\u00e0 dell'approssimazione orbitale per gli elementi con numero atomico elevato.\nTavola periodica estesa, incluso il blocco g.\nNon si sa quanto la tavola periodica potrebbe estendersi al di l\u00e0 dei 118 elementi conosciuti. Glenn Seaborg sugger\u00ec che l'elemento pi\u00f9 elevato possibile potrebbe essere sotto \"Z\"=130. Tuttavia, se davvero esistono elementi superiori, \u00e8 improbabile che possano essere assegnati in modo significativo alla tavola periodica approssimativamente al di sopra di \"Z\"=173, come discusso nelle sezioni seguenti. Questo diagramma perci\u00f2 finisce con quel numero, senza con questo voler implicare che tutti quei 173 elementi siano effettivamente possibili, n\u00e9 che elementi pi\u00f9 pesanti non siano possibili. \nTutti questi ipotetici elementi non scoperti prendono il nome in base alla denominazione sistematica degli elementi della IUPAC che crea un nome generico per il suo utilizzo finch\u00e9 l'elemento non \u00e8 stato scoperto, confermato e un nome ufficiale approvato.\nAd aprile del 2011, la sintesi \u00e8 stata tentata soltanto per l'ununennio, l'unbinilio, l'unbibio, l'unbiquadio e l'unbihexio (Z = 119, 120, 122, 124 e 126).\nIl posizionamento del blocco g nella tabella (a sinistra del blocco f, a destra o in mezzo) \u00e8 congetturale. Le posizioni mostrate nella tabella di sopra corrispondono all'assunto che la regola di Madelung continuer\u00e0 a valere per i numeri atomici pi\u00f9 alti; questo assunto pu\u00f2 o no essere vero. Nell'elemento 118, si assume che gli orbitali 1s, 2s, 2p, 3s, 3p, 3d, 4s, 4p, 4d, 4f, 5s, 5p, 5d, 5f, 6s, 6p, 6d, 7s e 7p siano riempiti, con gli orbitali rimanenti vuoti. Si predice che gli orbitali dell'ottavo periodo siano riempiti nell'ordine 8s, 5g, 6f, 7d, 8p. Tuttavia, approssimativamente dopo l'elemento 120, la prossimit\u00e0 dei gusci elettronici rende problematico il posizionamento in una semplice tabella.\nIl modello di Pyykk\u00f6.\nNon tutti i modelli mostrano gli elementi pi\u00f9 pesanti che seguono lo schema stabilito da quelli pi\u00f9 leggeri. Pekka Pyykk\u00f6, ad esempio, utilizz\u00f2 il modellamento informatico per calcolare le posizioni degli elementi fino a Z=172, e scopr\u00ec che parecchi erano dislocati rispetto alla regola di ordinamento energetico di Madelung. Egli prevede che i gusci degli orbitali saranno riempiti in quest'ordine:\nSuggerisce anche di dividere il periodo 8 in tre parti:\nFine della tavola periodica.\nIl numero di elementi fisicamente possibili \u00e8 sconosciuto. C'\u00e8 un limite teorico per gli atomi neutri a uno \"Z\" approssimativamente di 173, dopodich\u00e9 sarebbe insensato assegnare gli elementi ai blocchi sulla base della configurazione elettronica. Tuttavia, \u00e8 probabile che la tavola periodica finisca in realt\u00e0 molto prima, probabilmente subito dopo l'isola di stabilit\u00e0, che ci si aspetta si concentri intorno a \"Z\" = 126.\nIn aggiunta l'estensione della tavola periodica e di quella dei nuclidi \u00e8 ristretta dalle linee di sgocciolamento protonico e neutronico.\nFallimento del modello di Bohr.\nIl modello di Bohr mostra difficolt\u00e0 per gli atomi con numero atomico maggiore di 137, perch\u00e9 la velocit\u00e0 di un elettrone in un orbitale elettronico 1s, \"v\", \u00e8 data da\ndove \"Z\" \u00e8 il numero atomico, e \"\u03b1\" \u00e8 la costante di struttura fine, una misura della forza delle interazioni elettromagnetiche. In base a questa approssimazione, qualunque elemento con un numero atomico maggiore di 137 richiederebbe che gli elettroni 1s stessero viaggiando pi\u00f9 rapidamente di \"c\", la velocit\u00e0 della luce. Di conseguenza un modello non relativistico come il modello di Bohr \u00e8 inadeguato per questi calcoli.\nL'equazione di Dirac.\nAnche l'equazione di Dirac semi-relativistica ha problemi per \"Z\" &gt; 137, in quanto l'energia di stato fondamentale \u00e8\ndove \"m0\" \u00e8 la massa di quiete dell'elettrone. Per \"Z\" &gt; 137, la funzione d'onda dello stato fondamentale di Dirac \u00e8 oscillatoria, piuttosto che vincolata, e non c'\u00e8 alcun divario tra gli spettri di energia positiva e negativa, come nel paradosso di Klein. Richard Feynman mise in evidenza questo effetto, perci\u00f2 l'ultimo elemento atteso in base al modello di Feynman, il 137 (untriseptio), \u00e8 talvolta chiamato \"feynmanio\" (simbolo: Fy).\nTuttavia, un calcolo realistico deve tenere conto dell'estensione finita della distribuzione delle cariche nucleari. Ci\u00f2 produce come risultato uno \"Z\" critico di \u2248 173 (unsepttrio), affinch\u00e9 gli atomi neutri siano limitati agli elementi uguali o inferiori a questo. Gli elementi pi\u00f9 alti potrebbero esistere solamente come ioni."}
{"id": "3780811", "revid": "368690", "url": "https://it.wikipedia.org/wiki?curid=3780811", "title": "Inter 1979-1980", "text": ""}
{"id": "3780813", "revid": "1602064", "url": "https://it.wikipedia.org/wiki?curid=3780813", "title": "Cranium (gioco)", "text": "Cranium \u00e8 un gioco di societ\u00e0 che si basa su Ludo creato da Whit Alexander e Richard Tait nel 1998. Il gioco \u00e8 prodotto da Cranium, Inc. sussidiaria di Hasbro. A differenza di altri giochi, Cranium include un'ampia variet\u00e0 di diverse attivit\u00e0 da svolgere tra cui risposta a domande, disegno, canto, mimo e modellazione della plastilina. Giorgio Davanzo cre\u00f2 l'imballaggio e il marchio per il gioco. Gary Baseman le illustrazioni e la parte artistica.\nRegole.\nCi sono fino ad un massimo di 4 squadre, composte da un minimo di 2 giocatori ciascuna. Formate le squadre, inizia quella a cui appartiene il giocatore con la data di nascita pi\u00f9 prossima. Al contrario di molti altri giochi, qui il dado viene tirato dopo, solo se la squadra supera la prova della carta gioco; altrimenti si passa il turno senza tirare il dado. Nel tabellone ci sono \"tappe\" di 5 colori; per quelle verdi, gialle, rosse e blu bisogna pescare le carte del colore corrispondente. Invece per quelle viola la squadra pu\u00f2 scegliere a proprio piacimento quale pescare. Nella posizione pi\u00f9 lunga il tabellone comprende anche dei \"piccoli cranium viola\" e delle scorciatoie. \nINIZIO \nLa squadra alla destra pesca una carta gioco del colore che vuole.\nCategorie di carte.\nVi sono 4 categorie di carte contrassegnate dai colori: rosso, verde, giallo e blu. Il rosso sono domande di conoscenza, il verde prove di canto (sono tutte multiplayer), il giallo indovinelli o rebus e il blu prove d'arte come il disegno e la scultura.\nClub Cranium.\nNelle carte Club Cranium partecipano tutti i concorrenti e tira il dado una volta in pi\u00f9 la squadra vincente."}
{"id": "3780817", "revid": "124808", "url": "https://it.wikipedia.org/wiki?curid=3780817", "title": "Too $hort", "text": ""}
{"id": "3780820", "revid": "124257420", "url": "https://it.wikipedia.org/wiki?curid=3780820", "title": "Hisense", "text": "Hisense Group Co., Ltd (cinese semplificato:\u6d77\u4fe1\u96c6\u56e2\u6709\u9650\u516c\u53f8; cinese tradizionale:\u6d77\u4fe1\u96c6\u5718\u6709\u9650\u516c\u53f8; pinyin:\"H\u01ceix\u00ecn j\u00ed tu\u00e1n y\u01d2u xi\u00e0n g\u014dng s\u012b\"), meglio nota come Hisense (\u6d77\u4fe1; \"H\u01ceix\u00ecn\"), \u00e8 un'azienda multinazionale cinese con sede a Tsingtao, nello Shandong, che opera nella produzione di elettrodomestici attraverso la controllata \"Hisense Home Appliances Group Co. Ltd\" (\u6d77\u4fe1\u5bb6\u7535\u96c6\u56e2\u6709\u9650\u516c\u53f8), e di elettronica di consumo, attraverso la controllata \"Hisense Visual Technology Co. Ltd\" (\u6d77\u4fe1\u89c6\u89c9\u79d1\u6280\u6709\u9650\u516c\u53f8).\nStoria.\nLa \"Qingdao No.2 Radio Factory\" (\u9752\u5c9b\u7b2c\u4e8c\u65e0\u7ebf\u7535\u5382) fu fondata nel 1969 su iniziativa del governo municipale di Tsingtao, e part\u00ec con la produzione di radio a transistor con il marchio Hongdeng (\u7ea2\u706f), e con l'impiego di appena una dozzina di addetti. Un anno pi\u00f9 tardi, nel 1970, fu avviata la produzione dei televisori in bianco e nero, con il primo modello da 14 pollici. Nel 1979, su decisione del governo cinese che avvi\u00f2 un programma di sviluppo dell'industria dell'elettronica civile, l'azienda cambi\u00f2 ragione sociale in \"Qingdao General Television Factory\" (\u9752\u5c9b\u901a\u7528\u7535\u89c6\u5382).\nLa produzione dei televisori a colori rappresentava la principale attivit\u00e0 della QGTF, che nel 1981 contava 835 dipendenti e realizzava un fatturato di 25 milioni di yuan. Tre anni pi\u00f9 tardi, nel 1984, l'azienda sigl\u00f2 un accordo con la giapponese Matsushita, da cui acquist\u00f2 quelle tecnologie che le permisero di incrementare la capacit\u00e0 produttiva, che pass\u00f2 dagli iniziali 7.000 televisori circa l'anno a 410.000 del 1989. I televisori furono commercializzati con il marchio CTV, che divenne uno dei maggiori a livello nazionale. Nel 1992, dopo un decennio il fatturato era di 42 milioni di yuan. In quello stesso anno, l'azienda sigl\u00f2 un accordo con la giapponese Toshiba per la fornitura della tecnologia \"Widescreen\" nei televisori CTV.\nNel 1994, l'azienda divenne \"Hisense Group Co., Ltd\", ed avvi\u00f2 una politica di espansione con l'acquisizione e l'incorporazione di altre aziende elettroniche cinesi. L'anno seguente, nel 1995, Hisense venne designata dal governo cinese come una delle aziende nazionali di elettronica che dovevano produrre televisori a grande schermo. Nel 1996-97, Hisense fece ingresso nel settore degli elettrodomestici dopo aver rilevato le aziende Guyiang Huari Electrical Appliances e Lianing Jinfeng Group. Nello stesso periodo sigl\u00f2 una partnership industriale con la giapponese Sanyo per la produzione di condizionatori d'aria, e attraverso le consociate Hisense Electrical Appliances Share Holding Company e Hisense Electronics Holding Company, venne quotata alle borse valori di Shanghai e di Shenzhen. Importante fu l'attivit\u00e0 nell'ambito dell'innovazione tecnologica e la ricerca e sviluppo dei prodotti, e nell'Information Technology, avviata nel 1998. L'anno seguente, nel 1999, assieme alla giapponese Hitachi e alla statunitense Qualcomm, oper\u00f2 nello sviluppo della tecnologia CDMS per la telefonia mobile. Aument\u00f2 notevolmente il fatturato, che nel 1998 era di 8,2 miliardi yuan, per poi passare a 13,9 mliardi nel 2000.\nL'ingresso della Cina nell'Organizzazione mondiale del commercio avvenuta nel 2001, diede ulteriore impulso alla crescita di Hisense, poich\u00e9 come tutte le aziende industriali cinesi ne benefici\u00f2 e vide incrementare notevolmente le esportazioni all'estero, in particolare verso l'Europa. Negli anni seguenti venne cos\u00ec attuata una strategia di internazionalizzazione che port\u00f2 all'apertura di filiali e stabilimenti di produzione all'estero: gi\u00e0 nel 1996, era stata aperta una fabbrica in joint-venture in Sudafrica per l'assemblaggio di condizionatori e di televisori. Altri insediamenti produttivi erano sorti in Brasile (1999), Indonesia (2000), e nuovamente in Sud Africa (2001) dov'era stata rilevato uno stabilimento dalla sudcoreana Daewoo. Altri impianti di produzione sorgevano in Pakistan e Ungheria (2004), quest'ultimo dedicato all'assemblaggio di televisori destinati al mercato europeo, ed in Francia (2005). La prima filiale commerciale europea era stata inaugurata in Italia nel 2001. Fino al 2005, i televisori prodotti da Hisense venivano commercializzati in Europa con i marchi OEM, e solo successivamente con il proprio marchio aziendale.\nNel 2006, Hisense rileva le aziende Kelon e Ronshen. Diversi anni pi\u00f9 tardi, nel 2015, viene rilevato lo stabilimento Sharp di televisori LED in Messico, e poco tempo dopo, avvia delle importanti partnership industriali con Hitachi, Whirlpool Corporation e Ligent Photonics. Due anni pi\u00f9 tardi, nel 2017, Hisense rileva la divisione TV e imaging della giapponese Toshiba.\nInformazioni e dati.\nHisense Group Co., Ltd \u00e8 un'azienda multinazionale con sede a Tsingtao, holding che controlla un gruppo di aziende che operano nei settori industriale, finanziario e immobiliare. Il suo \"core business\" \u00e8 rappresentato dalla produzione di elettronica di consumo e di elettrodomestici, attraverso le controllate Hisense Visual Technology Co Ltd (\u6d77\u4fe1\u89c6\u89c9\u79d1\u6280\u6709\u9650\u516c\u53f8) e Hisense Home Appliances Group Co. Ltd (\u6d77\u4fe1\u5bb6\u7535\u96c6\u56e2\u6709\u9650\u516c\u53f8). Il Gruppo possiede i marchi Hisense, Kelon, Ronshen, Toshiba e Gorenje.\nNell'ambito dell'elettronica di consumo, Hisense produce e commercializza televisori, monitor laser, subwoofer per televisori e smartphone. Per quanto concerne gli elettrodomestici, la gamma produttiva Hisense comprende frigoriferi, congelatori, piani cottura, forni elettrici, lavastoviglie, forni a microonde e cantine per vini. \nNel 2020, Hisense realizzava un fatturato di 140,9 miliardi di yuan (21,7 miliardi di dollari statunitensi, 18,3 miliardi di euro) ed utile netto di 9,8 miliardi (1,5 miliardi di dollari statunitensi, 1,3 miliardi di euro). Presente in 130 paesi, il Gruppo cinese impiega oltre 80.000 dipendenti, e conta 54 filiali, 14 stabilimenti di produzione (di cui 7 in Cina) e 12 centri di ricerca e sviluppo dei prodotti. Dal 2018 l'azienda \u00e8 leader di mercato in Cina nelle vendite dei televisori con una quota del 21,4%.\nSponsorizzazioni.\nNel luglio 2008 Hisense ha siglato un accordo con l'Olympic Park Stadium di Melbourne in base al quale per sei anni lo stadio si chiamer\u00e0: Hisense Arena. \u00c8 il primo stadio al mondo ad aver preso il nome da una compagnia cinese. Nel 2018 l'arena \u00e8 stata ribattezzata \"Melbourne Arena\" e dal 2020 \u00e8 intitolata \"John Cain Arena\" in memoria del politico australiano John Cain Jr.\nNell'ottobre 2013, Hisense insieme a Sharaf DG electronic ha annunciato che offriva gratuitamente il modello BMW 316i 2014 per l'acquisto di una Smart TV Hisense da 84 pollici ad altissima definizione (4K) da Sharaf DG electronics per 129.999 AED (35.395 dollari statunitensi) al fine di promuovere il GITEX (Gulf Information Technology Exhibition) a Dubai.\nDal 2014 \u00e8 partner della scuderia di Formula 1 Red Bull Racing e sponsor del Torino Football Club.\nNel 2014 ha siglato una partnership triennale con il club di calcio Schalke 04.\nDal gennaio 2016 ha annunciato la prima partnership fino a dicembre 2017 con l'UEFA per la sponsorizzazione di tutte le competizioni per nazionali organizzate dall'UEFA.\nIn Cina, Hisense ha avviato una relazione con l'Universit\u00e0 Beihang per istituire un programma post-laurea in ingegneria approvato dal Ministero dell'Istruzione e una collaborazione con l'Universit\u00e0 di Pechino per istituire un programma di istruzione a distanza. \nHisense \u00e8 stato lo sponsor principale del Campionato europeo di calcio 2016.\nHisense \u00e8 diventato sponsor ufficiale del Campionato mondiale di calcio 2018. In qualit\u00e0 di sponsor ufficiale della Coppa del mondo FIFA, Hisense \u00e8 impegnata in varie attivit\u00e0 di marketing e pubblicit\u00e0 globale sia per la FIFA Confederations Cup 2017 che per il mondiale di calcio, entrambi gli eventi si sono svolti in Russia.\nIl 27 luglio 2017, Hisense e Aston Villa Football Club hanno annunciato congiuntamente un partenariato strategico.\nHisense ha annunciato il suo accordo di partnership globale con la UEFA per le competizioni di calcio per squadre nazionali maschili in vista della Campionato europeo di calcio 2020.\nNel 2019 \u00e8 stato sponsor ufficiale dei Campionato europeo di calcio Under-21 2019 svolti in Italia.\nNel marzo 2020 Hisense ha annunciato di aver stipulato un accordo triennale per essere uno dei principali sponsor della NRL, in un accordo che abbraccia NRL Telstra Premiership, State of Origin e NRL TV. Hisense ha anche ottenuto i diritti di denominazione per il \"Thursday Night Football\" come parte dell'accordo."}
{"id": "3780830", "revid": "767487", "url": "https://it.wikipedia.org/wiki?curid=3780830", "title": "Francisco Javier Torres", "text": ""}
{"id": "3780833", "revid": "1305772", "url": "https://it.wikipedia.org/wiki?curid=3780833", "title": "Santa Maria delle Grazie a Via Trionfale", "text": ""}
{"id": "3780834", "revid": "1305772", "url": "https://it.wikipedia.org/wiki?curid=3780834", "title": "Santa Maria delle Grazie alle Fornaci fuori Porta Cavalleggeri", "text": ""}
{"id": "3780837", "revid": "1305772", "url": "https://it.wikipedia.org/wiki?curid=3780837", "title": "Santa Maria in Ara Coeli", "text": ""}
{"id": "3780843", "revid": "1305772", "url": "https://it.wikipedia.org/wiki?curid=3780843", "title": "Santa Maria in Monserrato degli Spagnoli", "text": ""}
{"id": "3780844", "revid": "1494169", "url": "https://it.wikipedia.org/wiki?curid=3780844", "title": "Santa Maria in Portico Campitelli", "text": ""}
{"id": "3780845", "revid": "1305772", "url": "https://it.wikipedia.org/wiki?curid=3780845", "title": "Santa Teresa al Corso d'Italia", "text": ""}
{"id": "3780846", "revid": "1305772", "url": "https://it.wikipedia.org/wiki?curid=3780846", "title": "Santi Ambrogio e Carlo", "text": "\"Santi Ambrogio e Carlo\"' pu\u00f2 riferirsi a:"}
