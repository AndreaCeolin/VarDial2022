{"id": "437082", "revid": "1543377", "url": "https://it.wikipedia.org/wiki?curid=437082", "title": "Ferri-pedrizite", "text": "La ferri-pedrizite \u00e8 un minerale, un anfibolo appartenente al sottogruppo degli anfiboli di litio.\n\u00c8 stata scoperta nella valle di Arroyo de la Yedra nel massiccio de La Pedriza, Sierra de Guadarrama, Sistema Centrale, Spagna con il nome di ferripedrizite. La composizione di questo minerale e della sodic-ferripedrizite hanno reso evidente un problema di nomenclatura relativamente al prefisso \"sodic\" che dava adito ad ambiguit\u00e0. La revisione della nomenclattura degli anfiboli del 2012 ha modificato il nome in ferri-pedrizite.\nEtimologia.\nIl nome deriva dalla composizione chimica: \u00e8 una pedrizite ricca di sodio e di ossido ferrico (\"ferric-\"); e dalla localit\u00e0 di rinvenimento: nella parte orientale del massiccio de La Pedriza sull'altopiano spagnolo della Sierra de Guadarrama.\nMorfologia.\nLa ferri-pedrizite \u00e8 stata scoperta sotto forma di aggregati granoblastici subedrali e come microinclusione.\nOrigine e giacitura.\nLa ferri-pedrizite \u00e8 stata trovata nell'episienite associata ad albite, egirina-augite, clino-ferro-holmquistite sodica, titanite, andradite, magnetite e apatite."}
{"id": "437084", "revid": "23", "url": "https://it.wikipedia.org/wiki?curid=437084", "title": "Ferroleakeite", "text": ""}
{"id": "437085", "revid": "287204", "url": "https://it.wikipedia.org/wiki?curid=437085", "title": "Ferri-leakeite", "text": "La ferri-leakeite \u00e8 un minerale, un anfibolo appartenente al sottogruppo degli anfiboli di sodio.\n\u00c8 stata descritta nel 1992 in base a campioni raccolti nell'area delle miniere di manganese di Kajlidongri, distretto di Jhabua, Madhya Pradesh, India e approvata dall'IMA con il nome di leakeite in onore del professore di geologia scozzese Bernard E. Leake per i suoi studi nel campo della chimica degli anfiboli. Il nome \u00e8 stato poi cambiato in ferri-leakeite nell'ambito della revisione della nomenclatura degli anfiboli del 2012 (IMA 2012). Con il nome leakeite ci si riferisce al termine avente alluminio al posto del ferro ferrico (.\nLa scoperta della nuova specie avvenne nell'ambito di un'analisi estensiva degli anfiboli dell'area di Kajlidongri che evidenzi\u00f2 un numero di atomi per cella unitaria nel sito \"C\" significativamente inferiore a 5, questo si poteva spiegare o con un difetto di vacanza o con la presenza di un catione della prima riga. Dal momento che soltanto il litio si trova solitamente in questa posizione e che questo non \u00e8 rilevato dalle analisi che si effettuano solitamente, furono condotte ulteriori analisi che ne evidenziarono la presenza e quindi si appur\u00f2 di aver scoperto una nuova specie.\nMorfologia.\nLa ferri-leakeite si trova in cristalli prismatici con prismi paralleli a [001] lunghi fino ad un millimetro.\nOrigine e giacitura.\nLa ferri-leakeite \u00e8 stata scoperta nel metasedimento ricco di manganese come costituente di una roccia rosso scuro di aspetto semi-metallico costituita anche da albite, braunite, bixbyite e vari altri anfiboli."}
{"id": "437087", "revid": "23", "url": "https://it.wikipedia.org/wiki?curid=437087", "title": "Fluoro-ferroleakeite", "text": ""}
{"id": "437089", "revid": "287204", "url": "https://it.wikipedia.org/wiki?curid=437089", "title": "Potassic-mangani-leakeite", "text": "La potassic-mangani-leakeite \u00e8 un minerale, un anfibolo appartenente al sottogruppo degli anfiboli di sodio.\nQuesto minerale \u00e8 stato descritto nel 1993 in base a campioni raccolti nella miniera di Wessels situata in un'area del deserto del Kalahari ricca di manganese situata nella provincia del Capo Settentrionale, Sudafrica ed approvato dall'IMA con il nome di kornite. \u00c8 stato poi ridenominato in potassic-mangani-leakeite in base alla revisione della nomenclatura degli anfiboli del 2012.\nEtimologia.\nIl nome originario del minerale, kornite, \u00e8 stato attribuito in onore del geologo tedesco Hermann Korn che fugg\u00ec in Namibia con l'ascesa del nazismo insieme a Henno Martin. La kornite \u00e8 stata scoperta associata e spesso concresciuta con un altro minerale sconosciuto denominato hennomartinite in onore del compagno di fuga di Korn.\nIl nome potassic-mangani-leakeite \u00e8 stato assegnato in quanto \u00e8 l'analogo della leakeite con il potassio in sostituzione del sodio nel sito \"A\" ed il manganese () in sostituzione del ferro ferrico ().\nMorfologia.\nLa potassic-mangani-leakeite \u00e8 stata scoperta sotto forma di raggruppamenti di sottili fibre di diametro dai 5 ai 20\u00a0\u00b5m e lunghe fino a 0,2\u00a0mm spesso piegate.\nOrigine e giacitura.\nLa potassic-mangani-leakeite \u00e8 stata trovata, spesso concresciuta con l'hennomartinite con la sugilite e la s\u00e9randite-pectolite."}
{"id": "437090", "revid": "767487", "url": "https://it.wikipedia.org/wiki?curid=437090", "title": "Mangano-mangani-ungarettiite", "text": "La mangano-mangani-ungarettiite \u00e8 un minerale, un anfibolo appartenente al gruppo degli ossi-anfiboli. \u00c8 stato scoperto all'interno della miniera Hoskins presso Grenfell, Nuovo Galles del Sud, in Australia e denominato ungarettiite. Deve il suo nome a Luciano Ungaretti (Cherso, 1942 - Pavia, 2001), professore di mineralogia presso l'universit\u00e0 di Pavia in riconoscimento dei suoi studi sui silicati che formano rocce.\nIn seguito alla revisione della nomenclatura degli anfiboli del 2012 l'ungarettitte \u00e8 stata riclassificata, in quanto uno dei membri finali del gruppo degli ossi-anfiboli avente il termine W (della formula generale degli anfiboli AB2C5T8O22W2) rappresentato dall'anione O2\u2013 e caratterizzato dai cationi Mn2+ e Mn3+ che si definiscono con i suffissi mangano- (Mn2+) e mangani- (Mn3+) in mangano-mangani-ungarettiite.\nMorfologia.\nLa mangano-mangani-ungarettiite \u00e8 stata scoperta sotto forma di grani prismatici\nOrigine e giacitura.\nSi rinviene all'interno di uno scisto metamorfico stratiforme composto di ossidi, silicati di manganese e carbonati contenenti manganese associati a metadiaspri, metabasalti e metacalcari."}
{"id": "437092", "revid": "1543377", "url": "https://it.wikipedia.org/wiki?curid=437092", "title": "Mangani-obertiite", "text": "La mangani-obertiite \u00e8 un minerale, un anfibolo appartenente al gruppo degli ossi-anfiboli.\nQuesta specie \u00e8 stata scoperta riesaminando dei campioni provenienti dalla zona del Laacher See, regione dell'Eifel, Germania. All'atto della scoperta il minerale \u00e8 stato denominato obertiite in onore della mineralogista italiana Roberta Oberti per i suoi lavori sulla cristallochimica degli anfiboli. \u00c8 stata ridenominata ferri-obertiite nell'ambito della revisione della nomenclatura degli anfiboli del 2012. Nel 2014 un'attenta revisione delle analisi chimiche ha appurato che l'olotipo contiene una quantit\u00e0 di manganese manganico () superiore a quella di ferro ferrico () per cui il minerale \u00e8 stato ridenominato mangani-obertiite.\nEtimologia.\nIl nome \u00e8 in onore della mineralogista e cristallografa italiana Roberta Oberti (1952- ), nota per aver studiato ed approfondito il rapporto fra struttura e propriet\u00e0 dei cristalli.\nMorfologia.\nLa mangani-obertiite \u00e8 stata scoperta sotto forma di cristalli a forma di lamina allungata di dimensione dell'ordine della decina di \u00b5m e come aggregati divergenti.\nOrigine e giacitura.\nLa mangani-obertiite \u00e8 stata trovata nelle cavit\u00e0 di colate basaltiche associata a tridimite, fluoro-richterite, ematite, rutilo, egirina-augite, kinoshitalite e fluorapatite."}
{"id": "437093", "revid": "1543377", "url": "https://it.wikipedia.org/wiki?curid=437093", "title": "Magnesio-arfvedsonite", "text": "La magnesio-arfvedsonite \u00e8 un minerale, un anfibolo di sodio, magnesio e ferro appartenente, secondo la nomenclatura degli anfiboli del 2012 (IMA 2012), al sottogruppo degli anfiboli di sodio.\n\u00c8 stata descritta nel 2013 ed approvata dall'IMA nel marzo del 2014 in base a ritrovamenti avvenuti nell'area delle miniere di giada nello stato Kachin, Birmania."}
{"id": "437094", "revid": "1543377", "url": "https://it.wikipedia.org/wiki?curid=437094", "title": "Magnesio-fluoro-arfvedsonite", "text": "La magnesio-fluoro-arfvedsonite \u00e8 un minerale, un anfibolo appartenente, secondo la nomenclatura degli anfiboli del 2012 (IMA 2012), al sottogruppo degli anfiboli di sodio.\n\u00c8 stata scoperta sul versante orientale dei monti Ilmen, oblast' di \u010celjabinsk, Urali meridionali nei pressi di Miass, Russia e denominata \"fluormagnesioarfvedsonite\" ma \u00e8 stata approvata dall'Associazione Mineralogica Internazionale con il nome di \"fluoro-magnesio-arfvedsonite\" in base alle regole di nomenclatura degli anfiboli allora vigenti. Il nome \u00e8 stato poi in magnesio-fluoro-arfvedsonite con la revisione della nomenclatura del 2012.\nMorfologia.\nLa magnesio-fluoro-arfvedsonite \u00e8 stata scoperta sotto forma di corti grani prismatici lunghi fino a 0,7\u00a0mm di colore grigio chiaro.\nOrigine e giacitura.\nLa magnesio-fluoro-arfvedsonite \u00e8 stata trovata nella fenite di albite-microclino associata a perthite, microclino, albite, flogopite e quarzo e, come minerali accessori, a titanite, rutilo, apatite, pirite e zircone.\nEtimologia.\nLa magnesio-fluoro-arfvedsonite \u00e8 l'analogo della magnesio-arfvedsonite con il fluoro dominante rispetto al gruppo ossidrilico ."}
{"id": "437096", "revid": "1543377", "url": "https://it.wikipedia.org/wiki?curid=437096", "title": "Ferro-ferri-pedrizite", "text": "La ferro-ferri-pedrizite \u00e8 un minerale, un anfibolo appartenente al sottogruppo degli anfiboli di litio.\nIl minerale \u00e8 stato scoperto nella parte orientale del massiccio de La Pedriza, Sierra de Guadarrama, Sistema Centrale, Spagna e denominato sodic-ferri-ferropedrizite nel 2003. Il nome \u00e8 stato poi cambiato in ferro-ferri-pedrizite con la revisione della nomenclatura degli anfiboli del 2012.\nMorfologia.\nLa ferro-ferri-pedrizite \u00e8 stata scoperta sotto forma di aggregati granoblastici da subedrali ad edrali o come microinclusioni.\nOrigine e giacitura.\nLa ferro-ferri-pedrizite \u00e8 stata trovata nell'episienite associata a quarzo, plagioclasio, annite, zircone, albite, egirina-augite, ferri-pedrizite, ferri-leakeite, ferri-ottoliniite, clino-ferro-ferri-holmquistite, titanite, andradite, magnetite, apatite, tainiolite, microclino, ferro-actinolite, clorite, muscovite, ematite, minerali argillosi e clinozoisite.\nSi \u00e8 formata per desilicizzazione e albitizzazione del granito porfirico ricco di cordierite per azione di fluidi acquosi non magmatici a bassa salinit\u00e0 a temperature vicine ai 520\u00a0\u00b0C."}
{"id": "437097", "revid": "287204", "url": "https://it.wikipedia.org/wiki?curid=437097", "title": "Arfvedsonite", "text": "Larfvedsonite \u00e8 un minerale, un anfibolo di sodio e ferro appartenente, secondo la nomenclatura degli anfiboli del 2012 (IMA 2012), al sottogruppo degli anfiboli di sodio.\nIl minerale \u00e8 stato descritto nel 1823 da Henry James Brooke in base ad un ritrovamento avvenuto in Groenlandia che attribu\u00ec il nome in onore di Johan August Arfwedson.\nMorfologia.\nL'arfvedsonite si trova comunemente in prismi allungati, striati e non terminati lunghi fino a 60\u00a0cm. Si rinviene anche come aggregati di fibre radiali.\nOrigine e giacitura.\nL'arfvedsonite si rinviene principalmente nelle rocce plutoniche alcaline. \u00c8 particolarmente diffusa associata ai minerali tipici delle rocce agpaitiche nelle quali si forma durante le ultime fasi di cristallizzazione. \u00c8 anche la principale fase ferromagnesiaca dei graniti alcalini."}
{"id": "437099", "revid": "1442080", "url": "https://it.wikipedia.org/wiki?curid=437099", "title": "Ferriwhittakerite", "text": "La ferriwhittakerite \u00e8 un minerale appartenente al gruppo degli anfiboli Na-Ca-Mg-Fe-Mn-Li."}
{"id": "437100", "revid": "1543377", "url": "https://it.wikipedia.org/wiki?curid=437100", "title": "Mangano-ferri-eckermannite", "text": "La mangano-ferri-eckermannite \u00e8 un minerale, un anfibolo appartenente, secondo la nomenclatura degli anfiboli del 2012 (IMA 2012), al sottogruppo degli anfiboli di sodio.\nIl minerale \u00e8 stato descritto nel 1969 in base ad una scoperta avvenuta nella miniera di Tanohata, prefettura di Iwate, Giappone ed approvato dall'IMA con il nome di k\u00f4zulite in onore del professor Shukusuke K\u00f4zu (1880-1955) per i suoi contributi nel campo dei minerali che formano le rocce. \u00c8 stata poi rinominata mangano-ferri-eckermannite con la revisione della nomenclatura del 2012 (IMA 2012).\nMorfologia.\nLa mangano-ferri-eckermannite \u00e8 stata scoperta sotto forma di aggregati zonati di corti cristalli prismatici di qualche millimetro.\nOrigine e giacitura.\nLa mangano-ferri-eckermannite \u00e8 stata trovata nella selce-cornubianite metamorfizzata dall'intrusione di granodiorite associata a braunite, rhodonite, pirosseni manganesiferi alcalini, anfiboli manganesiferi alcalini e quarzo."}
{"id": "437101", "revid": "198277", "url": "https://it.wikipedia.org/wiki?curid=437101", "title": "Pietro Carmignani", "text": "Carriera.\nClub.\nCresciuto nella Stella Rossa di Viareggio, inizi\u00f2 la carriera professionistica nel , in Serie C, militando per un triennio nei lariani prima di passare nel 1967 al Varese, con cui esord\u00ec poi in Serie A l'anno seguente. In Lombardia si mise definitivamente in luce nella stagione 1970-1971, agli ordini del tecnico Nils Liedholm, emergendo come uno dei pi\u00f9 promettenti estremi difensori del campionato.\nNel luglio del 1971, ventiseienne, pass\u00f2 alla , chiamato a sostituire Roberto Tancredi nel frattempo accasatosi al . A Torino conquist\u00f2 da titolare lo scudetto del 1971-1972, tuttavia non riusc\u00ec a convincere appieno l'ambiente bianconero anche per via di alcuni grossolani svarioni, tanto che, nelle ultime e decisive cinque partite di un torneo vinto dai piemontesi sul filo di lana, il tecnico \u010cestm\u00edr Vycp\u00e1lek gli prefer\u00ec la riserva Massimo Piloni. La sua esperienza juventina dur\u00f2 quindi lo spazio di una stagione, poich\u00e9 nell'estate del 1972 venne ceduto al , inserito assieme ad altri giocatori nella trattativa che port\u00f2 Dino Zoff in bianconero.\nIn azzurro suscit\u00f2 la simpatia dei tifosi partenopei che gli perdonarono alcune giocate non precise, affibbiandogli il soprannome \"Gedeone\". Con i campani disput\u00f2 cinque stagioni a buon livello, vincendo la Coppa Italia 1975-1976 e sfiorando il titolo nazionale nel campionato del 1974-1975, chiuso dalla squadra di Lu\u00eds Vin\u00edcio al secondo posto; in questo ultimo frangente si afferm\u00f2 inoltre, ex aequo con Zoff, quale secondo portiere meno battuto del torneo con 19 reti, dietro solo al romanista Paolo Conti che ne concesse 15. In generale, a quasi parit\u00e0 di partite giocate sub\u00ec una decina di gol in pi\u00f9 del predecessore friulano e rimase imbattuto per 61 incontri. A Napoli, inoltre, si spos\u00f2 con una ragazza del luogo.\nNel 1977 viene ceduto alla dove divise il ruolo con il pi\u00f9 giovane Giovanni Galli disputando le sue ultime partite in massima serie. Gioc\u00f2 quindi un ultimo campionato, 1979-1980, scendendo in Serie C2 con la di Rho, squadra nella quale termin\u00f2 la carriera agonistica all'et\u00e0 di trentacinque anni.\nAllenatore.\nLa carriera di allenatore inizi\u00f2 negli anni 1980 al , dove fu vice, tra gli altri, di Arrigo Sacchi con cui nel successivo decennio instaur\u00f2 un saldo rapporto professionale, lavorando per il tecnico fusignanese dapprima come preparatore dei portieri al , e poi come secondo in Nazionale, nuovamente in rossonero e infine all'.\nSuccessivamente, dopo un'esperienza da tecnico in prima al nel campionato 1999-2000, in Serie C1, negli anni 2000 torn\u00f2 a Parma ricoprendo incarichi di secondo piano; ci\u00f2 nonostante venne richiamato per due volte sulla panchina della prima squadra per traghettarla alla salvezza in altrettanti tornei iniziati in malo modo dagli emiliani, centrando, in entrambe le occasioni, l'obiettivo. Nella stagione 2001-2002, dopo essere subentrato in panchina a Daniel Passarella, guid\u00f2 i giallobl\u00f9 alla conquista della Coppa Italia, ottenuta battendo in finale la Juventus neoscudettata di Marcello Lippi.\nA fine stagione lasci\u00f2 la panchina a Cesare Prandelli, salvo tornare alla guida dei ducali nella stagione 2004-2005, quando subentr\u00f2 a Silvio Baldini raggiungendo la salvezza dopo il vittorioso doppio spareggio con il . Nelle due annate successive rimase in Emilia come allenatore della formazione giovanile parmense.\nPer la stagione 2007-2008 fu il secondo di Roberto Lorenzini al Varese. Nella stagione 2008-2009 venne scelto come primo allenatore dei biancorossi, ma a causa di un negativo avvio in campionato, con soli 2 punti raccolti in 5 partite, fu esonerato dopo la sconfitta 2-3 nel derby regionale con il Como.\nNel 2016 torna nei quadri tecnici del Varese, assumendo l'incarico di preparatore dei portieri della scuola calcio.\nStatistiche.\nStatistiche da allenatore.\n\"Statistiche aggiornate al 30 ottobre 2008.\" In grassetto le competizioni vinte."}
{"id": "437103", "revid": "1543377", "url": "https://it.wikipedia.org/wiki?curid=437103", "title": "Potassic-ferri-leakeite", "text": "La potassic-ferri-leakeite \u00e8 un minerale, un anfibolo appartenente al sottogruppo degli anfiboli di sodio.\n\u00c8 stata scoperta nell'autunno del 2000 in due campioni raccolti tra i materiali di scarto della miniera di Tanohata, prefettura di Iwate, Giappone ed approvata dall'IMA nel 2001 con il nome di potassicleakeite sulla base della nomenclatura degli anfiboli del 1997 (IMA 1997). Il nome \u00e8 stato cambiato in potassic-ferri-leakeite in seguito alla revisione della nomenclatura degli anfiboli del 2012 (IMA 2012).\nMorfologia.\nLa potassic-ferri-leakeite \u00e8 stata scoperta sotto forma di cristalli prismatici allungati secondo l'asse \"c\" con una sezione a forma di diamante lunghi fino a 2\u00a0mm e spessi fino a 0,2\u00a0mm.\nOrigine e giacitura.\nLa potassic-ferri-leakeite \u00e8 stata trovata nella pegmatite formata principalmente da quarzo, K-feldspato e s\u00e9randite oltre a quantit\u00e0 minori di suzukiite, roscoelite, egirina ricca di vanadio, rame nativo, calcopirite e yarrowite. Il fatto che le vene di pegmatite contenenti il minerale taglino i minerali di manganese sottoposti a processi metamorfici termali fa presumere che si sia formata durante le ultime fasi di attivit\u00e0 idrotermale del processo metasomatico di contatto."}
{"id": "437104", "revid": "1543377", "url": "https://it.wikipedia.org/wiki?curid=437104", "title": "Mangani-dellaventuraite", "text": "La mangani-dellaventuraite \u00e8 un minerale, un anfibolo appartenente al gruppo degli ossi-anfiboli.\n\u00c8 stata scoperta esaminando dei campioni di anfibolo provenienti dalle miniere di manganese di Kajlidongri, distretto di Jhabua, Madhya Pradesh, India.\nIl minerale \u00e8 stato originariamente denominato dellaventuraite in onore di Giancarlo Della Ventura per i suoi studi sulla cristallochimica degli anfiboli sintetici, il nome \u00e8 stato poi modificato in mangani-dellaventuraite con la revisione della nomenclatura degli anfiboli del 2012.\nMorfologia.\nLa mangani-dellaventuraite \u00e8 stata scoperta sotto forma di cristalli anedrali.\nOrigine e giacitura.\nLa mangani-dellaventuraite \u00e8 stata trovata in una roccia formada da anfibolo, egirina-augite, quarzo ed albite associata a leakeite e kornite."}
{"id": "437105", "revid": "1543377", "url": "https://it.wikipedia.org/wiki?curid=437105", "title": "Potassic-arfvedsonite", "text": "La potassic-arfvedsonite \u00e8 un minerale, un anfibolo appartenente, secondo la nomenclatura degli anfiboli del 2012 (IMA 2012), al sottogruppo degli anfiboli di sodio.\n\u00c8 stata individuata in campioni provenienti da Il\u00edmaussaq, Lovozero e Khibiny raccolti nel 2003 ed approvata dall'IMA il 3 novembre 2003 con il nome di potassicarfvedsonite in base alle regole della nomenclatura degli anfiboli di allora. Il nome \u00e8 stato poi cambiato in potassic-arfvedsonite in seguito alla revisione della nomenclatura del 2012 (IMA 2012).\nIn realt\u00e0 il minerale era gi\u00e0 conosciuto fin dal 1956 ma non era ancora stata richiesta l'approvazione formale all'apposito comitato dell'IMA.\nQuesto minerale \u00e8 l'analogo dell'arfvedsonite rispetto alla quale \u00e8 presente una quantit\u00e0 di potassio superiore a quella di sodio nel sito \"A\".\nMorfologia.\nLa potassic-arfvedsonite si trova sotto forma di cristalli prismatici ben formati con forme {110} e {010} di dimensione fino a 15 \u00d7 0.8\u00a0cm e in aggregati di cristalli a volte divergenti ed incurvati o massivi.\nOrigine e giacitura.\nLa potassic-arfvedsonite si trova nella pegmatite alcalina della quale costituisce fino al 30-50% associata ad analcime, egirina, steenstrupina-(Ce), epistolite, ussingite, lomonosovite, vuonnemite, s\u00e9randite, manaksite, villiaumite, natrosilite, sfalerite, microclino, nefelina, lamprofillite, eudialite, rinkite, titanite, fluorapatite."}
{"id": "437106", "revid": "1543377", "url": "https://it.wikipedia.org/wiki?curid=437106", "title": "Richterite", "text": "La richterite \u00e8 un minerale, un anfibolo appartenente, secondo la nomenclatura degli anfiboli del 2012 (IMA 2012), al sottogruppo degli anfiboli di sodio-calcio.\nIl nome \u00e8 stato attribuito nel 1865 da Johann Friedrich August Breithaupt in onore del mineralogista tedesco Hieronymous Theodor Richter.\nMorfologia.\nI cristalli della richterite sono di forma prismatica allungata lunghi fino a 15\u00a0cm raramente terminati ad entrambe le estremit\u00e0 o in aggregati da aciculari a fibrosi (asbestiformi).\nOrigine e giacitura.\nLa richterite si rinviene nel calcare che ha subito trasformazione metamorfica termica nella zona di contatto, nelle rocce ignee alcaline e nelle carbonatiti associata a leucite, diopside, forsterite, calcite, apatite, natrolite, flogopite, cristobalite, enstatite e plagioclasio."}
{"id": "437108", "revid": "1543377", "url": "https://it.wikipedia.org/wiki?curid=437108", "title": "Fluoro-richterite", "text": "La fluoro-richterite \u00e8 un minerale, un anfibolo appartenente, secondo la nomenclatura degli anfiboli del 2012 (IMA 2012), al sottogruppo degli anfiboli di sodio-calcio.\nIl minerale \u00e8 stato scoperto nel complesso alcalino di Imeno-Vishnegorskij su monti Urali in Russia e denominato fluorrichterite. Il nome \u00e8 stato poi cambiato in fluoro-richterie nel 2012 nell'ambito della revisione della nomenclatura del supergruppo dell'anfibolo.\nMorfologia.\nLa fluoro-richterite \u00e8 stata scoperta sotto forma di cristalli prismatici lunghi fino a 10\u00a0cm allungati secondo [001].\nOrigine e giacitura.\nLa fluoro-richterite \u00e8 stata trovata come componente delle feniti composte anche da microclino, albite e flogopite, nelle carbonatiti e nelle rocce metasomatiche associata a calcite, dolomite, flogopite, magnetite pirocloro, zircone, apatite, pirrotite, pirite ed ilmenite."}
{"id": "437109", "revid": "1442080", "url": "https://it.wikipedia.org/wiki?curid=437109", "title": "Potassicrichterite", "text": "La potassicrichterite \u00e8 un minerale non valido IMA."}
{"id": "437110", "revid": "1543377", "url": "https://it.wikipedia.org/wiki?curid=437110", "title": "Potassic-fluoro-richterite", "text": "La potassic-fluoro-richterite \u00e8 un minerale, un anfibolo appartenente, secondo la nomenclatura degli anfiboli del 2012 (IMA 2012), al sottogruppo degli anfiboli di sodio-calcio.\n\u00c8 stata scoperta nel 1983 in un proietto nella cava di San Vito sul Monte Somma, Campania, Italia e denominata potassium-fluorrichterite. Il nome \u00e8 stato cambiato in fluoro-potassicrichterite nel 2004 e nel 2012, nell'ambito della revisione della nomenclatura ha assunto il nome di potassic-fluoro-richterite.\nMorfologia.\nLa potassic-fluoro-richterite \u00e8 stata scoperta sotto forma di cristalli prismatici ben formati lunghi fino a 0,5\u00a0cm.\nOrigine e giacitura.\nLa potassic-fluoro-richterite \u00e8 stata trovata in un proietto metamorfico associata a calcite e clinopirosseno."}
{"id": "437112", "revid": "1543377", "url": "https://it.wikipedia.org/wiki?curid=437112", "title": "Ferro-richterite", "text": "La ferro-richterite \u00e8 un minerale, un anfibolo appartenente, secondo la nomenclatura degli anfiboli del 2012 (IMA 2012), al sottogruppo degli anfiboli di sodio-calcio.\nMorfologia.\nLa ferro-richterite \u00e8 stata trovata in cristalli prismatici, in masse reticolare o cresciuto sopra il clinopirosseno.\nOrigine e giacitura.\nLa ferro-richterite \u00e8 un minerale accessorio delle sieniti ricche di sodio e delle rocce vulcaniche equivalenti. Pu\u00f2 presentarsi nel granito come sostituzione dei minerali ferromagnesiaci. \u00c8 associata a feldspato, pirosseni, zircone, fayalite e ferro-actinolite.\nIl nome \u00e8 stato attribuito in relazione alla richterite ed al suo contenuto in ferro ferroso ()."}
{"id": "437113", "revid": "1543377", "url": "https://it.wikipedia.org/wiki?curid=437113", "title": "Katophorite", "text": "La katophorite o catoforite \u00e8 un minerale, un anfibolo appartenente, in base alla nomenclatura degli anfiboli del 2012 (IMA 2012), al sottogruppo degli anfiboli di sodio-calcio.\n\u00c8 stata descritta con il nome di katoforit nel 1894, la revisione della nomenclatura degli anfiboli del 1978 (IMA 1978) ha definito con il nome di magnesio-alumino-katophorite il termine con magnesio ed alluminio come dominanti nella posizione C con formula chimica mentre con il nome \"katophorite\" definiva l'attuale ferro-katophorite. La revisione della nomenclatura del 1997 (IMA 1997) ha modificato il nome in magnesiokatophorite e formula chimica ed infine il nome \u00e8 diventato katophorite con la revisione del 2012 (IMA 2012).\nNel 2014 l'IMA ha assegnato ad una nuova specie il nome katophorite descritta in seguito in base ad un campione proveniente dalla zona di Hpakan nell'area delle miniere di giada (Jade Mine Tract) in Myanmar.\nEtimologia.\nIl termine katophorite viene dal greco \"kataphora\" (\"\u03ba\u03b1\u03c4\u03b1\u03c6\u03bf\u03c1\u03ac\") che significa \"precipitare\" in riferimento alla sua origine vulcanica."}
{"id": "437114", "revid": "23", "url": "https://it.wikipedia.org/wiki?curid=437114", "title": "Magnesioferrikatophorite", "text": ""}
{"id": "437116", "revid": "1543377", "url": "https://it.wikipedia.org/wiki?curid=437116", "title": "Ferro-katophorite", "text": "La ferro-katophorite \u00e8 un minerale, un anfibolo appartenente, in base alla nomenclatura degli anfiboli del 2012 (IMA 2012), al sottogruppo degli anfiboli di sodio-calcio.\nIl minerale \u00e8 stato descritto per la prima volta nel 1894 e definito con il nome di \"katophorite\" nelle revisioni della nomenclatura degli anfiboli del 1978 e del 1997 (IMA 1978 e IMA 1997). La revisione della nomenclatura del 2012 ha attribuito il nome katophorite al membro con magnesio dominante nel sito \"C\" pertanto questo minerale \u00e8 stato ridenominato ferro-katophorite."}
{"id": "437117", "revid": "1543377", "url": "https://it.wikipedia.org/wiki?curid=437117", "title": "Ferri-katophorite", "text": "La ferri-katophorite \u00e8 un minerale, un anfibolo, in base alla nomenclatura degli anfiboli del 2012 (IMA 2012), al sottogruppo degli anfiboli di sodio-calcio.\nIl minerale \u00e8 stato analizzato in base ad un campione raccolto tramite un carotaggio effettuato a capo Turiy nella penisola di Kola, Russia e classificato col nome di magnesioferrikatophorite in base alla nomenclatura degli anfiboli del 1997 (IMA 1997). La revisione della nomenclatura del 2012 ha ridefinito il minerale e cambiato il nome in ferri-katophorite.\nMorfologia.\nLa ferri-katophorite \u00e8 stata trovata sotto forma di cristalli prismatici lunghi fino a 7\u00a0mm.\nOrigine e giacitura.\nLa ferri-katophorite \u00e8 stata trovata nella calcite carbonatite contenente anche apatite, flogopite, anfibolo e pirrotite."}
{"id": "437118", "revid": "23", "url": "https://it.wikipedia.org/wiki?curid=437118", "title": "Alumino-magnesiotaramite", "text": ""}
{"id": "437120", "revid": "729019", "url": "https://it.wikipedia.org/wiki?curid=437120", "title": "Magnesiotaramite", "text": "La magnesiotaramite \u00e8 un minerale appartenente al gruppo degli anfiboli sodico-calcici. La specie \u00e8 stata discreditata dall'IMA nel 2012 in quanto, in seguito alla revisione della nomenclatura degli anfibiboli, costituisce un membro intermedio fra la taramite e la ferro-taramite."}
{"id": "437122", "revid": "23", "url": "https://it.wikipedia.org/wiki?curid=437122", "title": "Ferri-magnesiotaramite", "text": ""}
{"id": "437123", "revid": "1543377", "url": "https://it.wikipedia.org/wiki?curid=437123", "title": "Taramite", "text": "La taramite \u00e8 un minerale, un anfibolo appartenente, secondo la nomenclatura degli anfiboli del 2012 (IMA 2012), al sottogruppo degli anfiboli di sodio-calcio.\nLa nuova specie di minerale nella localit\u00e0 di Liset nei pressi di Selje, contea di M\u00f8re og Romsdal, regione Vestlandet, Norvegia e le \u00e8 stato attribuito il nome di alumino-magnesiotaramite in base alla nomenclatura degli anfiboli del 1997. La revisione della nomenclatura degli anfiboli del 2012 ha comportato la modifica del nome in taramite.\nEtimologia.\nIl nome taramite viene dalla gravina di Vali-Tarama nei pressi del villaggio di Lazarivka nella zona di Mariupol', Ucraina attribuito nel 1925 da J. Morozewicz ad un minerale classificabile in base alla nomenclatura del 2012 come ferro-ferri-taramite.\nMorfologia.\n\u00c8 stata trovata sotto forma di cristalli prismatici.\nOrigine e giacitura.\nLa taramite \u00e8 stata scoperta nell'eclogite retrograda associata a nyb\u00f8ite, clinopirosseno, granato, rutilo, paragonite, plagioclasio, quarzo, zoisite e apatite. La ferro-taramite si \u00e8 formata per sostituzione della nyb\u00f6ite durante il passaggio dalla facies eclogitica in condizioni di alta pressione alla facies anfibolitica con la risalita ed il metamorfismo retrogrado."}
{"id": "437125", "revid": "1543377", "url": "https://it.wikipedia.org/wiki?curid=437125", "title": "Ferro-ferri-taramite", "text": "La ferro-ferri-taramite \u00e8 un minerale ipotetico appartenente al sottogruppo degli anfiboli di sodio-calcio.\nI minerali ipotetici sono nomi assegnati dall'IMA ai termini di una serie non ancora trovati in natura oppure a sostanze artificiali per cui si presume anche l'esistenza in natura. Nel caso specifico, il nome ferro-ferri-taramite \u00e8 stato definito nell'ambito della revisione della nomenclatura degli anfiboli del 2012 (IMA 2012) ma non \u00e8 stato ancora completato il processo di riconoscimento ufficiale di una specie che risponda alla definizione pi\u00f9 recente.\nLa formula chimica definita con la revisione della nomenclatura corrisponde con la ferri-taramite definita con la revisione della nomenclatura degli anfiboli del 1978 (IMA 1978) e la ferritaramite definita con quella del 1997 (IMA 1997)."}
{"id": "437126", "revid": "12582", "url": "https://it.wikipedia.org/wiki?curid=437126", "title": "Alamgir I", "text": ""}
{"id": "437127", "revid": "767487", "url": "https://it.wikipedia.org/wiki?curid=437127", "title": "Ferri-ghoseite", "text": "La ferri-ghoseite \u00e8 un minerale, un anfibolo appartenente al sottogruppo degli anfiboli di sodio-(magnesio-ferro-manganese)\n\u00c8 stata descritta nel 1993 in base a cristalli provenienti da Tirodi, Maharashtra, India e denominata soltanto nel 2003 parvowinchite.\nNel dicembre 2012 il nome \u00e8 stato modificato in ferri-ghoseite in seguito all'attribuzione del nome radice ghoseite al \"rootname 11\" definito nella revisione della nomenclatura degli anfiboli del 2012. Il nome \u00e8 stato attribuito in onore del professore Subrata Ghose."}
{"id": "437129", "revid": "1543377", "url": "https://it.wikipedia.org/wiki?curid=437129", "title": "Winchite", "text": "La winchite \u00e8 un minerale, un anfibolo appartenente, secondo la nomenclatura degli anfiboli del 2012 (IMA 2012), al sottogruppo degli anfiboli di sodio-calcio.\n\u00c8 stata scoperta nel 1904 nella miniera di Kajlidongri, distretto di Jhabua, Madhya Pradesh, India e denominata winchite in onore dello scopritore, il geologo inglese Howard J. Winch. La revisione della nomenclatura ha cambiato la definizione della winchite pertanto quella descritta da Fermor \u00e8 classificabile come ferri-winchite."}
{"id": "437130", "revid": "1543377", "url": "https://it.wikipedia.org/wiki?curid=437130", "title": "Ferro-winchite", "text": "La ferro-winchite \u00e8 un minerale ipotetico appartenente al sottogruppo degli anfiboli di sodio-calcio.\nI minerali ipotetici sono nomi assegnati dall'IMA ai termini di una serie non ancora trovati in natura oppure a sostanze artificiali per cui si presume anche l'esistenza in natura. Nel caso specifico, il nome ferrowinchite \u00e8 stato definito nell'ambito della revisione della nomenclatura degli anfiboli del 1997 (IMA 1997) con formula chimica e poi modificato in ferro-winchite con la revisione della nomenclatura del 2012 (IMA 2012) ma non \u00e8 stato ancora completato il processo di riconoscimento ufficiale di una specie che risponda alla definizione pi\u00f9 recente."}
{"id": "437132", "revid": "1543377", "url": "https://it.wikipedia.org/wiki?curid=437132", "title": "Ferri-winchite", "text": "La ferri-winchite \u00e8 un minerale, un anfibolo appartenente, secondo la nomenclatura degli anfiboli del 2012 (IMA 2012), al sottogruppo degli anfiboli di sodio-calcio.\n\u00c8 stata scoperta sui Monti Ilmen nel sud degli Urali ed approvata dall'IMA col nome di ferriwinchite in base alla nomenclatura degli anfiboli del 1997 (IMA 1997). La revisione della nomenclatura del 2012 ha ridefinito la specie e modificato il nome in ferri-winchite.\nMorfologia.\nLa ferri-winchite \u00e8 stata scoperta sotto forma di sottili cristalli aciculari lunghi fino a 7\u00a0cm o come bordi sottili cresciuti sulla winchite.\nOrigine e giacitura.\nLa ferri-winchite si trova in vene che attraversano la fenite di pirosseno agpaitica, la sienite di pirosseno e nelle pegmatiti sienitiche di pirosseno-feldspato associata a calcite, quarzo e pirite."}
{"id": "437133", "revid": "23", "url": "https://it.wikipedia.org/wiki?curid=437133", "title": "Aluminobarroisite", "text": ""}
{"id": "437136", "revid": "23", "url": "https://it.wikipedia.org/wiki?curid=437136", "title": "Alumino-ferrobarroisite", "text": ""}
{"id": "437137", "revid": "1543377", "url": "https://it.wikipedia.org/wiki?curid=437137", "title": "Barroisite", "text": "La barroisite \u00e8 un minerale, un anfibolo appartenente, in base alla nomenclatura degli anfiboli del 2012 (IMA 2012), al sottogruppo degli anfiboli di sodio-calcio.\n\u00c8 stata descritta nel 1922 dal geologo rumeno Gheorghe Munteanu-Murgoci. Il nome \u00e8 stato attribuito in onore del geologo francese Charles Barrois (1851-1939).\nLa revisione della nomenclatura degli anfiboli del 2012 ha comportato una modifica della formula chimica da a , questa modifica comporta che se un campione presente una quantit\u00e0 di superiore a quella di alluminio nel sito \"C\", va classificato come ferri-barroisite.\nLa stessa revisione comporta che in alcuni casi, campioni classificati precedentemente come barroisite ricadano nella definizione della winchite o della ferro-winchite.\nLa formula chimica era gi\u00e0 stata definita nella nomenclatura del 2007 (IMA 2007 con il nome di aluminobarroisite.\nMorfologia.\nLa barroisite si trova come anelli attorno a cristalli di altri anfiboli o come nuclei degli stessi.\nOrigine e giacitura.\nLa barroisite si rinviene negli scisti blu associata a omfacite, glaucofane, crossite, actinolite e calcite."}
{"id": "437138", "revid": "287204", "url": "https://it.wikipedia.org/wiki?curid=437138", "title": "Ferro-barroisite", "text": "La ferro-barroisite \u00e8 un minerale ipotetico appartenente al sottogruppo degli anfiboli di sodio-calcio.\nI minerali ipotetici sono nomi assegnati dall'IMA ai termini di una serie non ancora trovati in natura oppure a sostanze artificiali per cui si presume anche l'esistenza in natura. Nel caso specifico, il nome ferro-barroisite \u00e8 stato definito nell'ambito della revisione della nomenclatura degli anfiboli del 1997 (IMA 1997) con il nome di ferrobarrosisite e la formula chimica e, nello stesso ambito, \u00e8 stata definita lalumino-ferrobarroisite con formula chimica corrispondente all'attuale ferro-barroisite. In seguito alla revisione della nomenclatura degli anfiboli del 2012 (IMA 2012) il nome \u00e8 tornato \u00e8 stato cambiato in ferro-barroisite ed \u00e8 cambiata anche la definizione del minerale ma non \u00e8 stato ancora completato il processo di riconoscimento ufficiale di una specie che risponda alla definizione pi\u00f9 recente."}
{"id": "437140", "revid": "1543377", "url": "https://it.wikipedia.org/wiki?curid=437140", "title": "Ferri-barroisite", "text": "La ferri-barroisite \u00e8 un minerale ipotetico appartenente al sottogruppo degli anfiboli di sodio-calcio.\nI minerali ipotetici sono nomi assegnati dall'IMA ai termini di una serie non ancora trovati in natura oppure a sostanze artificiali per cui si presume anche l'esistenza in natura. Nel caso specifico, il nome ferri-barroisite \u00e8 stato definito nell'ambito della revisione della nomenclatura degli anfiboli del 1978 (IMA 1978) con formula chimica . Il nome \u00e8 stato cambiato in ferribarroisite con la revisione della nomenclatura del 1997 (IMA 1997). In seguito alla revisione della nomenclatura degli anfiboli del 2012 (IMA 2012) il nome \u00e8 tornato ad essere ferri-barroisite ma \u00e8 cambiata la definizione del minerale ma non \u00e8 stato ancora completato il processo di riconoscimento ufficiale di una specie che risponda alla definizione pi\u00f9 recente."}
{"id": "437141", "revid": "23", "url": "https://it.wikipedia.org/wiki?curid=437141", "title": "Ferri-ferrobarroisite", "text": ""}
{"id": "437143", "revid": "287204", "url": "https://it.wikipedia.org/wiki?curid=437143", "title": "Tremolite", "text": "La tremolite \u00e8 un inosilicato, un anfibolo appartenente al sottogruppo degli anfiboli di calcio, strutturato con una doppia catena di tetraedri (SiO4) i quali condividono tre dei quattro ossigeni.\nDi genesi metamorfica da parte della dolomite in presenza di silice. Cristallizza nel sistema monoclino, formante un abito di prevalenza prismatico, sovente lanceolato.\nLa tremolite forma una serie con l'actinolite e la ferro-actinolite nella quale il magnesio viene sostituito dal ferro (Fe2+), pi\u00f9 precisamente \u00e8 stata definita con la composizione che va da \u2610Ca2Mg5Si8O22(OH)2 a \u2610Ca2Mg4,5Fe2+0,5Si8O22(OH)2. Generalmente la suddivisione tra due specie di una serie viene stabilito con il limite del 50% dell'elemento che varia ma in questo caso \u00e8 stato stabilito un intervallo molto pi\u00f9 stretto per facilitare la distinzione della tremolite incolore dall'actinolite generalmente di colore verde, molto importante in ambito petrologico.\nLa tremolite \u00e8 conosciuta fin dalla fine del XVIII secolo, il primo a menzionarla nel 1789 \u00e8 stato probabilmente Johann Georg Albrecht H\u00f6pfner (1759\u20141813) mentre la prima descrizione si deve a Ermenegildo Pini (1739-1825) nel 1796. In realt\u00e0 la prima descrizione di questo minerali si deve a Johann Ehrenreich von Fichtel nel 1782 in base ad un ritrovamento avvenuto nei pressi del villaggio di Sebe\u015fu de Jos (facente parte del comune di Turnu Ro\u0219u) in Transilvania, Romania coi nomi di \"s\u00e4ulenspath\" e \"sternspath\".\nEtimologia.\nIl nome tremolite \u00e8 stato attribuito in relazione alla localit\u00e0 di ritrovamento, la Val Tremola nel Massiccio del San Gottardo in Svizzera anche se probabilmente il campione proveniva dalla vicina zona di Campolungo, Valle Piumogna, Cantone Ticino, Svizzera e l'errore \u00e8 stato indotto dal fatto che i cercatori di cristalli della zona del San Gottardo cercavano di tenere nascoste le zone di approvvigionamento.\nMorfologia.\nLa tremolite forma cristalli prismatici allungati o lanceolati lunghi fino a 20\u00a0cm, a volte anche in aggregati fibrosi, granulari o colonnari.\nOrigine e giacitura.\nLa genesi della tremolite \u00e8 metamorfica di contatto di sedimenti silicei di rocce contenenti calcio e magnesio o anche nello scisto verde derivato da rocce ultramafiche o di carbonato di magnesio. Si trova associata a calcite, dolomite, granato ricco di calcio, wollastonite, talco, diopside, forsterite, cummingtonite, riebeckite e winchite."}
{"id": "437144", "revid": "290948", "url": "https://it.wikipedia.org/wiki?curid=437144", "title": "Actinolite", "text": "L'actinolite \u00e8 un minerale inosilicato appartenente al sottogruppo degli anfiboli di calcio, una suddivisione del supergruppo dell'anfibolo. L'actinolite \u00e8 il termine intermedio tra la tremolite (ricca di magnesio) e la ferro-actinolite (ricca di ferro), \u00e8 definito come il membro con l'intervallo di composizione che va da \u2610Ca2(Mg&lt;4,5Fe2+&gt;0,5)Si8O22(OH)2 a \u2610Ca2(Mg2,5Fe2+2,5)Si8O22(OH)2. Solitamente le specie di minerali vengono definite con il limite del 50% di un elemento nella composizione chimica ma in questo caso \u00e8 stata fatta un'eccezione per distinguere l'actinolite di colore verde dalla tremolite incolore, visto l'uso dei termini sia in ambito petrologico che medico/legale.\nIl nome, attribuito da Richard Kirwan nel 1789 come \"actynolite\", deriva dal greco \"aktinos\" che significa \"raggio\", per via della tipica forma fibroso-raggiata con la quale si presenta.\nL'actinolite \u00e8 una delle sei specie di minerali classificate come \"asbesto\" (amianto) pertanto nella forma fibrosa pu\u00f2 rappresentare un pericolo per l'uomo in quanto le minuscole fibre che possono derivare sono cancerogene.\nMorfologia.\nL'actinolite si trova sotto forma di cristalli lamellari lunghi fino a 15\u00a0cm, in aggregati colonnari o radiali fibrosi o anche in forma granulare o massiva.\nOrigine e giacitura.\nL'actinolite \u00e8 presente nelle rocce mafiche ed ultramafiche e anche negli scisti blu ricchi di glaucofane come prodotto di metamorfismo di contatto o regionale di basso grado col carbonato di magnesio associata a talco, epidoto, clorite, glaucofane, pumpellyite, lawsonite e albite.\nVariet\u00e0.\nLa bissolite \u00e8 una variet\u00e0 fibrosa, molto fine, che in Italia si rinviene nelle litoclasi del granito del Monte Bianco.\nLa nefrite \u00e8 una variet\u00e0 particolarmente compatta e tenace, con struttura microfibrosa, che viene lavorata e comunemente commercializzata come giada."}
{"id": "437146", "revid": "1543377", "url": "https://it.wikipedia.org/wiki?curid=437146", "title": "Ferro-actinolite", "text": "La ferro-actinolite \u00e8 un minerale appartenente al sottogruppo degli anfiboli di calcio, una suddivisione del supergruppo dell'anfibolo.\nForma una serie con la tremolite e l'actinolite con il ferro (Fe2+) che pu\u00f2 essere sostituito dal magnesio, se la quantit\u00e0 di quest'ultimo supera il 50%, viene classificata come actinolite.\nIl nome \u00e8 stato attribuito nel 1946 da Nils Sundius in relazione all'actinolite e al contenuto di ferro.\nMorfologia.\nLa ferro-actinolite si presenta in cristalli colonnari o lamellari o in aggregati fibrosi raggiati, in forma granulare o massiva. Il colore \u00e8 solitamente pi\u00f9 scuro rispetto all'actinolite in base alla presenza di ferro.\nOrigine e giacitura.\nLa ferro-actinolite si trova nelle facies metamorfiche di scisti verdi e scisti blu ricchi di ferro e in altre rocce di origine metamorfica ricche di ferro. Pu\u00f2 formarsi anche nello skarn di calcio-ferro-silicio. Si trova associata all'hedenbergite come sostituzione, andradite, ilvaite, cummingtonite, quarzo, magnetite, riebeckite, biotite ed ematite."}
{"id": "437147", "revid": "1543377", "url": "https://it.wikipedia.org/wiki?curid=437147", "title": "Magnesio-hornblende", "text": "La magnesio-hornblende (anche tradotta in italiano come magnesioorneblenda) \u00e8 un minerale appartenente al sottogruppo degli anfiboli di calcio, una suddivisione del supergruppo dell'anfibolo. Forma una serie con la ferro-hornblende nella quale il magnesio viene sostituito con il ferro (Fe2+).\nUn tempo si usava il termine \"hornblende\" (orneblenda in italiano) per riferirsi genericamente agli anfiboli di colore scuro, il termine \"hornblende\" viene dalle parole tedesche \"horn\" (\"corno\") e \"blenden\" (\"ingannare\") in allusione alla forma ed alla somiglianza in alcuni casi con la galena ma che, a differenza di quest'ultima, non \u00e8 utile per l'estrazione di metalli. Con l'affinarsi delle tecniche di analisi \u00e8 stato possibile definire varie specie tra cui la magnesio-hornblende (denominata magnesiohornblende fino alla revisione della nomenclatura degli anfiboli del 2012).\nMorfologia.\nLa magnesio-hornblende si presenta sotto forma di cristalli prismatici di colore da verde a verde scuro fino al nero o marrone.\nOrigine e giacitura.\nLa magnesio-hornblende si trova comunemente nelle anfiboliti, negli scisti e nel gabbro pegmatitico alcalino. Si rinviene anche nel tufo, nelle granodioriti, nei graniti e nella tonalite associata a quarzo, ortoclasio, plagioclasio, biotite, magnetite ed apatite (nel granito)."}
{"id": "437148", "revid": "770813", "url": "https://it.wikipedia.org/wiki?curid=437148", "title": "Boeing AH-64 Apache", "text": "Il Boeing AH-64 Apache \u00e8 un elicottero d'attacco sviluppato negli Stati Uniti d'America a partire dagli anni settanta. Utilizza un rotore principale e uno di coda, entrambi a quattro pale. L'elicottero \u00e8 stato concepito come bimotore biposto in tandem, per l'impiego in missioni anticarro, assalto, scorta e caccia anti-elicottero, da svolgere in ogni condizione di tempo e di luce. L'armamento principale \u00e8 costituito da un cannone automatico M230 Chain Gun calibro 30 mm. Pu\u00f2 venire equipaggiato con una combinazione di missili anticarro, razzi e missili aria-aria agganciati alle alette laterali.\nL'Apache \u00e8 il principale elicottero d'attacco dell'esercito degli Stati Uniti e il successore del Bell AH-1 Cobra. Fu progettato dalla Hughes Helicopters per soddisfare i requisiti del programma \"elicottero d'attacco avanzato\" (in inglese AAH o \"Advanced Attack Helicopter\") varato dall'U.S. Army nel 1972. In seguito, la McDonnell Douglas acquis\u00ec la Hughes Helicopters e continu\u00f2 lo sviluppo dell'AH-64, ottenendo lAH-64D Apache Longbow. Al termine di varie vicende societarie, il progetto \u00e8 stato acquisito dalla Boeing Defense, Space &amp; Security che ne continua la produzione per le esigenze statunitensi e per l'esportazione verso altri paesi.\nGli Apache hanno visto il primo impiego operativo in battaglia in occasione dell'impegno dell'U.S. Army durante l'invasione di Panam\u00e1 del 1989. Altri impieghi bellici dell'elicottero da parte dell'esercito statunitense sono stati la Guerra del Golfo del 1991, la guerra del Kosovo nel 1999, la guerra in Afghanistan del 2001 e la guerra d'Iraq del 2003. Gli AH-64 israeliani hanno partecipato a tutte le principali operazioni militari del proprio paese a partire dagli anni novanta.\nStoria del progetto.\nIl primo predecessore.\nNel dicembre 1962, la Bell Helicopter finanzi\u00f2 in proprio lo sviluppo di un elicottero da impiegare come \"cannoniera volante\" per le forze armate degli Stati Uniti durante la guerra del Vietnam. Questo nuovo modello si prefiggeva di fornire supporto aereo ravvicinato alle truppe a terra e venne sviluppato partendo dal Model 47. Il risultato fu il Bell 207 Sioux Scout che effettu\u00f2 il primo volo nel luglio del 1963.\nIl Sioux Scout aveva gi\u00e0 in embrione tutte le caratteristiche che poi sarebbero diventate proprie degli elicotteri d'attacco moderni, e cio\u00e8 la disposizione di pilota e cannoniere in tandem, alette laterali per i carichi bellici e una torretta per le armi montata sotto il naso. L'U.S. Army valut\u00f2 la proposta del Sioux Scout nel 1964; pur essendone rimasti colpiti, i funzionari militari preferirono scartare il progetto, ritenuto sottodimensionato, non sufficientemente protetto e quindi di poca utilit\u00e0 pratica.\nIl programma AAFSS.\nCome conseguenza dello stimolo ricevuto, l'esercito statunitense emise una propria specifica per un \"Advanced Aerial Fire Support System\" (AAFSS) che, in base agli ambiziosi requisiti richiesti, avrebbe dovuto sopperire alle limitazioni del Sioux Scout. Il programma AAFSS port\u00f2 allo sviluppo di un altro predecessore dell'Apache: il Lockheed AH-56 Cheyenne, un elicoplano che si rivel\u00f2 troppo complesso e ambizioso per l'epoca, la qual cosa port\u00f2 al superamento del budget a causa delle eccessive difficolt\u00e0 tecniche e fin\u00ec per causare la cancellazione definitiva del programma otto anni pi\u00f9 tardi, nel 1972. Il programma AAFSS evidenzi\u00f2 sin dall'inizio difficolt\u00e0 tecniche e politiche, tanto che nel 1965 l'U.S. Army prese la decisione di adottare una soluzione \"ad interim\", da impiegare urgentemente nel corso della guerra del Vietnam.\nNell'aprile del 1966 venne aggiudicato alla Bell il contratto per l'AH-1 Cobra. In attesa dei risultati dell'AAFSS, vennero costruiti 1\u00a0116 AH-1G Cobra tra il 1967 e il 1973 e l'intera flotta svilupp\u00f2 oltre un milione di ore di volo operativo durante la guerra del Vietnam.\nIl programma \"Advanced Attack Helicopter\".\nNel 1972, il programma AH-56 Cheyenne fu cancellato visto che sia l'USAF che l'United States Marine Corps preferirono sviluppare specifici aerei (quali il Thunderbolt II e l'Harrier II), per il ruolo anticarro, abbandonando quindi l'idea di utilizzare gli elicotteri. L'esercito statunitense, al contrario, continu\u00f2 nella ricerca di un mezzo aereo da impiegare contro bersagli corazzati che potesse rimanere sotto il proprio comando. Doveva infatti tenere conto di un accordo siglato nel 1948 con le altre forze armate statunitensi (il \"Key West Agreement\"), in base al quale veniva vietato all'esercito di avere aeromobili ad ala fissa sotto il proprio comando. L'aviazione dell'esercito poteva quindi dotarsi solo di elicotteri. L'U.S. Army voleva un modello migliore del Cobra in termini di potenza di fuoco, prestazioni e raggio d'azione; inoltre voleva fosse possibile la conduzione di missioni \"nap-of-the-earth\" (NOE), ovvero a bassissima quota. Per questi motivi, nel 1972 l'esercito emise una \"richiesta di proposte tecniche\" \u2013 \"Request For Proposals\" (RFP) \u2013 per un \"Advanced Attack Helicopter\" (\"elicottero d'attacco avanzato\", AAH). L'U.S. Army specific\u00f2 che l'AAH avrebbe dovuto avere due motori a turbina General Electric T700 da 1\u00a0500 shp (1\u00a0120 kW) ognuno, gli stessi motori indicati per una contemporanea competizione per la costruzione di elicotteri da trasporto che sarebbe stata vinta dal Sikorsky UH-60 Black Hawk. L'AAH doveva essere armato con un cannone da 30\u00a0mm e sedici missili anticarro BGM-71 TOW. Le specifiche di armamento sui missili vennero in seguito modificate per includere un carico alternativo di sedici missili a guida laser controcarro AGM-114 Hellfire. L'Hellfire era in quel periodo in corso di sviluppo e prometteva efficacia e portata maggiori di quelle del TOW.\nRisposero cinque costruttori: Bell, Boeing Vertol (in \"joint venture\" con la Grumman), Hughes, Lockheed e Sikorsky. Nel 1973 l'United States Department of Defense selezion\u00f2 come finalisti la Bell e la divisione \"Hughes Aircraft's Toolco Aircraft\" della Hughes (poi divenuta Hughes Helicopters) e diede il via alla \"fase 1\" della competizione. Ognuno dei due contendenti costru\u00ec un prototipo e lo sottopose a un programma di prove in volo. Il prototipo Hughes, il Model 77/YAH-64A, vol\u00f2 per la prima volta il 30 settembre 1975, mentre l'elicottero della Bell, il Bell YAH-63, effettu\u00f2 il primo volo il giorno successivo. Dopo le prove comparative, nel dicembre 1976 l'esercito selezion\u00f2 il modello della Hughes.\nL'U.S. Army ritenne che la soluzione con rotore a due pale dello YAH-63 fosse pi\u00f9 vulnerabile ai danni di quella a quattro pale dello YAH-64A e che i reparti di impiego non avrebbero gradito lo schema a carrello triciclo anteriore dell'elicottero della Bell, considerandolo meno stabile di quello del modello Hughes (che era del tipo con ruotino di coda). Alcuni osservatori sospettarono anche che l'esercito non volesse distogliere la Bell dalla produzione dell'AH-1 Cobra, che nel frattempo continuava.\nPertanto, l'AH-64A fu selezionato per entrare nella \"fase 2\" dell'AAH. A questo stadio del programma, venne chiesto alla Hughes di costruire tre elicotteri di preserie e di allineare all'ultimo standard la configurazione dei due prototipi YAH-64A e del prototipo utilizzato per le prove a terra. Durante questa fase vennero integrati e provati i sistemi di armamento, compreso il missile AGM-114 Hellfire da poco resosi disponibile.\nAvvio della produzione e costi.\nNel 1981, i tre AH-64A di preserie furono consegnati all'U.S. Army per i collaudi definiti \"Operational Test II\". La campagna di prove svolte dall'esercito diede risultati positivi, ma si decise comunque di portare i motori allo standard T700-GE-701, potenziandoli fino a 1\u00a0690 shp (1\u00a0259 kW). Verso la fine del 1981, venne assegnato all'AH-64 il nome \"Apache\", in continuit\u00e0 con la tradizione statunitense di utilizzare i nomi delle trib\u00f9 native americane per gli elicotteri militari. Alla Hughes fu data l'approvazione per l'avvio della produzione di serie nel 1982. L'anno successivo, nel 1983, il primo elicottero di produzione fu presentato al pubblico presso lo stabilimento di Mesa, in Arizona. Il 2 gennaio 1984 entr\u00f2 in servizio il primo degli Apache facenti parte dell'ordine iniziale di undici unit\u00e0. Lo stesso mese, la Hughes fu comprata dalla McDonnell Douglas per 470 milioni di dollari. Successivamente la divisione elicotteri divenne parte della Boeing, a seguito dell'incorporazione della McDonnell Douglas nel colosso aerospaziale avvenuta nell'agosto 1997.\nAll'epoca delle prime consegne nel gennaio 1984, l'incremento del costo complessivo (\"flyaway cost\") dell'AH-64A rispetto alle stime iniziali fu valutato in 7,03 milioni di dollari; in altre parole, il costo medio di un singolo esemplare, calcolato dividendo il totale dei costi per il numero degli elicotteri in ordine, era arrivato a circa 13,9 milioni di dollari.\nDurante la met\u00e0 degli anni ottanta, la McDonnell Douglas studi\u00f2 una versione migliorata, designata AH-64B, caratterizzata da un cockpit aggiornato, nuovi sistemi di controllo del tiro e altre migliorie; nel 1988 vennero approvati i finanziamenti per un programma di aggiornamento da articolare in varie fasi. L'aggiornamento avrebbe dovuto riguardare i sensori, i sistemi avionici d'arma e l'integrazione di alcuni sistemi in tecnologia digitale, ma, nel frattempo, divennero disponibili nuove tecnologie e si decise di cancellare questo programma di aggiornamento per intraprenderne un altro pi\u00f9 ambizioso. La decisione avrebbe portato alla realizzazione di un modello pi\u00f9 evoluto, l'AH-64D Apache Longbow, verso la met\u00e0 degli anni novanta.\nIl costo totale del programma AH-64D calcolato all'aprile del 2007 \u00e8 stato di 10,5 miliardi di dollari.\nTecnica.\nL'AH-64 \u00e8 progettato per operare lungo la linea del fronte, in qualsiasi condizione; di giorno, di notte o anche in avverse condizioni meteorologiche, grazie all'adozione di sistemi quali il \"Target Acquisition and Designation System, Pilot Night Vision System\" (TASD/PNVS), il sistema di contromisure passive per gli infrarossi, sistemi di navigazione Global Positioning System (GPS) e il sistema di presentazione dati nel casco \"Integrated Helmet And Display Sight System\" (IHADSS) della Honeywell.\nCellula.\nLa fusoliera, le alette, la coda, i compartimenti motori, la cabina di pilotaggio e le baie avioniche sono prodotte dalla Northrop Grumman.\nCabina di pilotaggio.\nI due membri dell'equipaggio sono collocati in tandem: il copilota mitragliere siede davanti e il pilota dietro, in posizione pi\u00f9 alta di 48\u00a0cm. I seggiolini sono realizzati in kevlar leggero. I vetri realizzati dalla PPG Industries e la barriera trasparente corazzata in PMMA che divide le due cabine, sono progettati per offrire un campo di visuale ottimale. Il fondo e i lati dei posti di pilotaggio sono protetti da piastre al carburo di boro alleggerite, prodotte dalla Ceradyne Inc. e progettate per offrire protezione contro i proiettili perforanti fino al calibro 12,7 mm. I sedili e la struttura sono dimensionati per garantire ai piloti il 95% di possibilit\u00e0 di sopravvivenza in caso di impatto contro il suolo da un'altezza di 12,8\u00a0m a 46\u00a0km/h\nCarrello di atterraggio.\nIl carrello d'atterraggio dell'Apache \u00e8 costituito da due semplici ruote principali nella parte inferiore della cabina, pi\u00f9 un ruotino di coda piroettante, in grado di autocentrarsi e bloccabile. Le ruote del carrello principale dispongono di freno idraulico e non sono retrattili, per\u00f2 si possono piegare per ridurre l'altezza dell'elicottero per il trasporto o l'accantonamento. Gli ammortizzatori delle ruote principali e il ruotino di coda sono progettati per atterraggi con velocit\u00e0 di discesa di 3,05 m/s e per atterraggi pesanti fino a 12,8\u00a0m/s, inoltre consentono all'Apache di atterrare su terreno con dislivelli di 12\u00ba in senso longitudinale e 10\u00ba in senso laterale.\nMotori.\nMotori e impianto di alimentazione.\nL'AH-64 utilizza due motori a turbina General Electric T700-GE-701, ognuno dei quali \u00e8 alloggiato in un compartimento separato e indipendente, disposto uno per ciascun lato della fusoliera, pi\u00f9 in alto rispetto alle alette portacarichi, all'altezza dell'asse del rotore principale. Le componenti vitali sono protette con corazzatura. Ogni vano motore dispone di un pannello di copertura superiore che \u00e8 possibile aprire dal di sotto e che, una volta aperto, serve come piattaforma per il personale di manutenzione. I motori sono stati separati per diminuire le probabilit\u00e0 che si danneggino contemporaneamente ricevendo un unico colpo durante il combattimento.\nIl motore originale venne migliorato con il modello T700-GE-701C in grado di erogare una potenza di 1\u00a0890 shp (1\u00a0409 kW) per 10 minuti, 1\u00a0800 shp (1\u00a0342\u00a0kW) per 30 minuti e 1\u00a0660 shp (1\u00a0238\u00a0kW) in continuo. Nel 2004, la General Electric Aviation ha iniziato a produrre motori ulteriormente potenziati T700-GE-701D, impostati per 2\u00a0000 shp e da imbarcare sugli AH-64D e AH-64E.\nNella fusoliera sono ospitati due serbatoi blindati con piastre di kevlar in grado di resistere al fuoco di munizioni di calibro fino a 23\u00a0mm, o ad altri tipi di urti ed incidenti possibili durante i combattimenti. La capacit\u00e0 totale \u00e8 di 1\u00a0421 L.\nRotori.\nL'Apache adotta un rotore principale a quattro pale e un rotore di coda pure a quattro pale. Queste ultime non sono allineate in modo ortogonale come nella maggior parte degli elicotteri, ma sono disposte con un angolo di 55\u00ba tra loro per ridurre il rumore generato. Le pale del rotore principale, prodotte dalla Tool Research and Engineering Corporation, sono realizzate in materiale composito e dichiarate in grado di resistere a proiettili di calibro fino a 23\u00a0mm.\nSistemi ed impianti.\nL'AH-64 Apache \u00e8 dotato di avionica e sistemi sofisticati necessari per portare a termine le missioni assegnate. Per ragioni di sicurezza, per i sistemi pi\u00f9 importanti viene applicato il criterio della ridondanza.\nSensori.\nSul muso dell'AH-64 sono installati i sensori del sistema TADS/PNVS, entrambi sviluppati dalla Lockheed Martin.\nIn seguito, la Lockeed Martin ha sviluppato per l'Apache un nuovo sistema di visione notturna e designazione di bersagli di seconda generazione, che utilizza la radiazione infrarossa nella banda ad onda lunga (LWIR) in grado di fornire maggiore portata e risoluzione nelle immagini del precedente. Il sistema, denominato \"Arrowhead\" (dall'inglese \"punta di freccia\"), \u00e8 costituito da un FLIR per la designazione bersagli con tre aperture di campo, un FLIR di pilotaggio con due aperture di campo, una telecamera CCD con zoom elettronico e un collimatore in grado di calibrarsi automaticamente sulla geometria delle canne del cannone (\"auto boresight\"). L'Arrowhead \u00e8 entrato in produzione nel dicembre del 2003 e il primo sistema \u00e8 stato consegnato all'esercito statunitense nel maggio 2005. \u00c8 in corso un piano di aggiornamento che porter\u00e0 oltre 1\u00a0100 Apache statunitensi e non a ricevere questo nuovo sistema, giunto nel 2011 all'ottavo lotto di produzione, entro il 2013. Nel maggio 2005 \u00e8 stato firmato un contratto di fornitura del sistema Arrowhead anche per gli Apache WAH Mk1 del Regno Unito; le prime consegne sono avvenute nel novembre 2008 mentre l'ultimo sistema Arrowhead \u00e8 stato recapitato al Regno Unito nel 2010.\nContromisure.\nL'Apache, sin dalla prima versione, dispone di una dotazione standard di sistemi di guerra elettronica che nel corso degli anni \u00e8 stata aggiornata.\nGli elicotteri AH-64D israeliani sono equipaggiati con il sistema di guerra elettronica \"Seraph\" prodotto dalla Elisra, che comprende il sistema di autoprotezione SPS-65 e il sistema di radar jamming SPJ-40.\nGli AH-64D hanno un dispositivo di contromisure nell'infrarosso direzionale (DIRCM, sigla per \"Directional Infrared Counter Measures\") della Northrop Grumman.\nI WAH-64 Apache britannici hanno sostituito i sistemi di contromisure standard dell'AH-64D con un sistema difensivo pi\u00f9 avanzato denominato HIDAS (sigla per \"Helicopter Integrated Defensive Aids Suite\") prodotto dalla BAE Systems. L'HIDAS \u00e8 entrato in servizio il 1\u00ba luglio 2003 ed \u00e8 stato scelto anche dal Kuwait e dalla Grecia per adottarlo sui loro AH-64D. L'HIDAS \u00e8 composto da:\nSistemi d'arma.\nL'elicottero \u00e8 armato con un cannone automatico M230 calibro 30 mm. Inoltre, sono disponibili due alette, ognuna dotata di due punti di attacco al centro e uno all'estremit\u00e0. Agli attacchi si possono agganciare carichi bellici o serbatoi esterni di carburante da 871 litri, mentre alle estremit\u00e0 delle alette si possono agganciare missili per l'autodifesa. In caso di emergenza, le alette possono essere utilizzate per trasportare personale. In un caso nel 2007 in Afghanistan, quattro Royal Marines britannici si sono fatti trasportare agganciati alle alette di un WAH-64 per compiere una missione di salvataggio di un loro commilitone.\nL'AH-64 pu\u00f2 trasportare una vasta gamma di armamenti esterni. Normalmente imbarca una combinazione di missili anticarro AGM-114 Hellfire, razzi per utilizzo generico Hydra 70 da 70\u00a0mm e missili per autodifesa AIM-92 Stinger. Ha in dotazione un telemetro/designatore di bersagli laser, utilizzato dal sistema d'arma Hellfire o per fornire informazioni precise di distanza al computer del controllo di tiro per il calcolo delle soluzioni balistiche per altre armi.\nImpiego operativo.\nStati Uniti.\nL'Apache fu utilizzato per la prima volta in combattimento durante l'invasione di Panam\u00e1 del 1989 (operazione Just Cause). Gli AH-64A Apache e gli AH-64D Apache Longbow hanno svolto inoltre un ruolo molto importante nei conflitti del Medio Oriente, comprendenti la prima guerra del Golfo del 1991, l'operazione Enduring Freedom del 2001 in Afghanistan (compresa l'operazione Anaconda) e l'operazione Iraqi Freedom del 2003. Gli Apache si sono dimostrati eccellenti distruttori di carri armati, distruggendo anche centinaia di altri veicoli corazzati (principalmente del vecchio esercito iracheno). Dal giugno 2003, l'esercito statunitense li ha impiegati anche in Corea del Sud.\nResponsabile dei test sul campo, dell'addestramento, della valutazione e della certificazione degli AH-64 Apache \u00e8 la 21st Cavalry Brigade (Air Combat) di stanza a Fort Hood, a cui vengono consegnati i primi esemplari delle nuove versioni e a cui compete l'assegnazione degli Apache ai vari reparti operativi, che passano agli ordini della 21st Cavalry Brigade per tutti i 204 giorni necessari ad addestrare il personale all'uso dell'Apache. L'addestramento di base dei piloti viene condotto a Fort Rucker, in Alabama, mentre i meccanici addetti alla manutenzione vengono formati a Mesa (Arizona) e a Fort Eustis, Virginia. Una volta dichiarate \"pronte al combattimento\", le unit\u00e0 tornano nell'organico originario per espletare una serie di missioni di addestramento basico.\nGli Apache furono protagonisti del primo attacco della campagna aerea dell'operazione Desert Storm. Il 17 gennaio 1991, otto AH-64A guidati da quattro MH-53 Pave Low III, furono impiegati per distruggere una porzione della rete radar irachena per consentire ai bombardieri di entrare in Iraq e portare a termine le loro missioni senza essere rilevati. Gli elicotteri impiegati per quella speciale missione erano equipaggiati con un carico asimmetrico di razzi Hydra 70, missili Hellfire ed un serbatoio di carburante ciascuno. Durante la \"guerra terrestre delle 100 ore\", furono impiegati in totale 277 AH-64. Al termine dell'operazione Desert Storm il bilancio per gli Apache fu di oltre 500 carri armati distrutti insieme a numerosi mezzi trasporto truppe e veicoli.\nGli Apache statunitensi vennero impiegati anche nei Balcani durante i conflitti in Bosnia ed Erzegovina e Kosovo nella seconda met\u00e0 degli anni novanta, ma evidenziarono problemi che ridussero la loro efficacia in modo consistente. Vennero rivolte delle critiche allo scarso addestramento degli equipaggi e sottolineate le carenze nei sistemi di visione notturna, nei serbatoi di combustibile e nelle capacit\u00e0 di sopravvivenza degli elicotteri. Un Apache precipit\u00f2 durante una missione di addestramento in Albania il 27 aprile 1999: come conseguenza, furono sospesi i voli dell'intera flotta nei Balcani per due settimane nel dicembre 2000. Il maggior generale Richard A. Cody, comandante della 101\u00aa divisione aviotrasportata all'epoca, invi\u00f2 una severa nota al capo di stato maggiore dell'esercito circa l'insoddisfacente addestramento e livello di affidabilit\u00e0 dei sistemi.\nUn'altra occasione di impiego intensivo degli AH-64 si \u00e8 avuta nel corso dell'operazione Iraqi Freedom del 2003, dove molti Apache sono stati danneggiati in combattimento. Un episodio noto riguard\u00f2 un elicottero catturato da soldati iracheni vicino Kerbela il 24 marzo 2003 e mostrato alla televisione irachena, di seguito ripresa da tutte le televisioni mondiali. L'episodio avvenne a margine dell'attacco che si ebbe quel giorno contro una brigata della divisione Medina della Guardia repubblicana. L'operazione fu largamente un insuccesso: funzionari statunitensi dichiararono che gli equipaggi dei carri armati iracheni misero in atto una specie di \"trappola antiaerea\" con il favore del paesaggio scosceso, impiegando mitragliatrici pesanti con buoni risultati, mentre funzionari iracheni dichiararono che l'Apache fu abbattuto da un contadino con un fucile Mauser Karabiner 98k. N\u00e9 il pilota, n\u00e9 il copilota riportarono ferite nell'incidente e l'elicottero atterr\u00f2 praticamente intatto, salvo poi venire distrutto con un attacco aereo statunitense il giorno dopo la cattura. La grande maggioranza degli elicotteri Apache che hanno ricevuto gravi danni durante le operazioni di combattimento, sono stati in grado di continuare le missioni assegnate e di ritornare alla base. Per esempio, dei 33 Apache impiegati nell'attacco del 24 marzo 2003, 30 furono danneggiati dal fuoco antiaereo iracheno, di cui alcuni in modo tale da risultare in seguito non pi\u00f9 riparabili, ma solo uno non rientr\u00f2 alla base. Nel corso dell'intera campagna in Iraq vi sono stati dodici abbattimenti in combattimento di Apache e altri quindici elicotteri sono andati persi in incidenti dovuti ad altre cause.\nGli AH-64D americani volano attualmente in Afghanistan senza il radar di controllo del tiro Longbow poich\u00e9 non ci sono mezzi blindati da fronteggiare per i soldati della coalizione. .\nIsraele.\nL'AH-64A \u00e8 stato impiegato dalla Heyl Ha'Avir per attaccare e distruggere alcune postazioni di Hezbollah in Libano durante gli anni novanta, operando in tutte le condizioni meteorologiche, di notte e di giorno. Durante la seconda intifada, la IAF utilizz\u00f2 gli Apache per uccidere alcune figure chiave di Hamas come lo \"shaykh\" cieco Ahmed Yassin (fondatore del gruppo) e Adnan al-Ghul, utilizzando missili guidati. Nel conflitto israelo-libanese del 2006, due AH-64A sono entrati in collisione tra di loro, causando la morte di un pilota e il ferimento grave dei rimanenti tre. In un altro incidente durante il conflitto, un AH-64D Longbow si schiant\u00f2 al suolo per via del malfunzionamento del mozzo del rotore principale, causando la morte dei due piloti.\nRegno Unito.\nL'esercito britannico impiega una versione evoluta dell'Apache Longbow chiamata dal produttore su licenza Westland WAH-64 Apache e denominata Apache AH Mk1 dal British Army. La AgustaWestland ha costruito su licenza della Boeing 67 WAH-64 Apache, sostituendo i motori con una versione pi\u00f9 potente prodotta dalla Rolls-Royce. Un'altra importante variante introdotta \u00e8 stata quella della capacit\u00e0 di ripiegare le pale, caratteristica tipica dell'impiego navale. Gli Apache britannici possono cos\u00ec essere imbarcati sulle navi della Royal Navy e prendere parte a operazioni anfibie. I Westland Apache hanno sostituito i Lynx AH7 dell'esercito in precedenza utilizzati come elicotteri d'attacco. I WAH-64 sono attualmente operativi in Afghanistan dove operano con buoni risultati a supporto delle forze britanniche e della coalizione nel sud del paese. Gli elicotteri britannici, a differenza dei loro colleghi statunitensi, utilizzano il radar Longbow in Afghanistan, in quanto viene considerato utile per migliorare la conoscenza della situazione tattica ed evitare collisioni contro altri aeromobili durante le manovre in condizioni operative.\nPaesi Bassi.\nI Paesi Bassi hanno ordinato 30 AH-64D Apache nel 1996, dopo aver avuto in prestito 12 AH-64A. I radome non erano inclusi nella commessa di acquisto, perci\u00f2 gli AH-64D olandesi non vengono chiamati Longbow. Il primo impiego operativo si \u00e8 avuto a Gibuti in Africa e di fatto si \u00e8 trattato del primo impiego operativo del modello \"D\". In seguito, gli AH-64D del Koninklijke Luchtmacht sono stati schierati insieme agli Apache americani in supporto alla NATO per lo svolgimento della missione SFOR per il peacekeeping in Bosnia ed Erzegovina. Nel 2004, gli AH-64 olandesi hanno fatto parte del contributo alla forza multinazionale in Iraq. Nello stesso tempo, altri Apache sono stati inviati a Kabul come contributo alla ISAF. Nel febbraio 2006, il contributo olandese alle forze NATO in Afghanistan \u00e8 stato incrementato da 600 a 1400 soldati e 6 AH-64 sono stati inviati in supporto.\nIl traguardo dei 2500 esemplari prodotti.\nIl 30 giugno 2020 Boeing annunci\u00f2 di aver completato la consegna del suo 2.500\u00b0 AH-64 Apache, un esemplare del modello E destinato all'esercito americano.\nIl primo esemplare della produzione di AH-64A, usc\u00ec dalla catena di montaggio il 30 settembre 1983 e fu consegnata dall'allora McDonnell Douglas all'esercito americano nel gennaio 1984.\nLe consegne di Apache, tra elicotteri di nuova costruzione e rigenerati, hanno riguardato 937 esemplari del modello A fino al 1997, oltre 1.000 del modello D tra il 1997 e il 2013 e oltre 500 del modello E a partire dal 2011.\nVersioni.\nAH-64A.\nL'AH-64A \u00e8 la versione originale dell'elicottero entrata in produzione del 1982 e messa in servizio nel 1984. Nel 2009 \u00e8 ancora in servizio operativo con diverse nazioni, compresi gli Stati Uniti. Dei 937 esemplari costruiti in totale, i primi 603 sono dotati di due motori a turbina T700-GE-701 da 1\u00a0696 shp (1\u00a0265\u00a0kW). L'ultimo AH-64A venne costruito per l'Egitto nel novembre 1996.\nIl modello \"A\" ha dimostrato nel tempo vari limiti. Sebbene l'AH-64A sia in grado di individuare un veicolo a grande distanza, non pu\u00f2 discriminare con sufficiente affidabilit\u00e0 tra quelli ostili e quelli amici. I veicoli, inoltre, durante le giornate molto calda, possono essere oscurati dal calore riflesso dal suolo, mentre durante le notti fredde, possono emettere una cos\u00ec piccola quantit\u00e0 di calore, da rendersi anche in questo caso difficilmente visibili per un Apache. Dal punto di vista dell'armamento, l'AH-64A ha come limitazione l'impossibilit\u00e0 di colpire bersagli rimanendo nascosto dietro una copertura, in quanto, se smette di illuminare l'obiettivo, i missili che lancia non sarebbero in grado di guidarsi da soli. Per risolvere questo problema, L'U.S.Army utilizz\u00f2 l'elicottero OH-58D Kiowa Warrior, che \u00e8 dotato di un sistema di designazione dei bersagli posto al di sopra del rotore principale e che, operando in coppia con gli Apache, permetteva di guidare i missili Hellfire lanciati dall'Apache pur rimanendo in posizione defilata.\nA causa di un possibile surriscaldamento dei motori dovuto alla relativa vicinanza degli armamenti, inoltre, i piloti degli AH-64A furono istruiti a non sparare razzi da postazioni entrobordo. Secondo la stessa logica, non potevano sparare pi\u00f9 di una coppia di razzi ogni tre secondi dai dispositivi di lancio posizionati fuoribordo o, eventualmente, potevano servirsi solo di un sistema di lancio senza limitazioni (che consentiva oscillazioni) installato sul velivolo. Tutte le altre combinazioni di fuoco dovevano essere approvate da un sistema di valutazione del rischio (in inglese \"System Safety Risk Assessment\" \u2013 SSRA), fatto questo che spinse a ricercare nuovi motori per i razzi capaci di emettere una minor quantit\u00e0 di fiamme al momento del lancio. Tuttavia, per quello che riguarda gli Stati Uniti, una politica di tagli alle risorse ha comportato una minor manutenzione e un maggior numero di apparecchi fermi. Una soluzione a ci\u00f2 \u00e8 stata la stipula di contratti di assistenza globale con i fornitori (impegnati ad assegnare un tecnico specializzato in ogni battaglione equipaggiato con gli Apache e a fornire \"in automatico\" pezzi di ricambio) e l'avvio di un programma di modernizzazione che, prevedendo l'installazione di nuove componenti pi\u00f9 efficienti, ha l'obiettivo di allungare la vita delle stesse riducendo, nel lungo periodo, i costi di manutenzione.\nNel 1997 la Sabreliner Corporation ha vinto un contratto per sostituire i generatori di gas dei rotori degli AH-64A e per aggiungere degli anello d'arresto a ogni pala dei turboalberi. Senza quest'ultima modifica, c'era una probabilit\u00e0 che le pale prendessero a vibrare con l'aumentare dei giri del motore, provocando di conseguenza malfunzionamenti al motore stesso.\nAlcuni AH-64A furono modificati per compiti addestrativi e per prove:\nAH-64B.\nDopo l'operazione Desert Storm e Desert Shield del 1990-1991, fu proposto di aggiornare 254 AH-64A in AH-64B. Le modifiche avrebbero previsto nuove pale del rotore, l'integrazione del sistema Global Positioning System (GPS) oltre che di un sistema di navigazione migliorato e nuove radio. Nel novembre 1991 il Congresso degli Stati Uniti approv\u00f2 una spesa di oltre 82 milioni di dollari per avviare l'aggiornamento in Apache \"B\", ma il programma venne cancellato nel 1992. Grazie a ulteriori fondi (21 milioni di dollari), venne deciso che le radio, il sistema di navigazione migliorato e il GPS sarebbero stati installati nel quadro di un programma pi\u00f9 completo di miglioramento delle dotazioni.\nAH-64C.\nLa disponibilit\u00e0 di fondi aggiuntivi (11 milioni di dollari) da parte del Congresso verso la fine del 1991, port\u00f2 a varare un programma di aggiornamenti ancora pi\u00f9 completo di quello dell'AH-64B, al quale venne dato il nome di AH-64B+. Ulteriori stanziamenti successivi cambiarono nuovamente i piani, portando a prevedere una denominazione AH-64C. L'aggiornamento \"C\" comprese tutte le migliorie poi diventate dotazione standard dell'Apache Longbow, con l'eccezione del radar montato sul rotore e dei nuovi motori. Dopo il 1993, per\u00f2, la designazione \"C\" fu abbandonata. Infatti, la lista di varianti da apportare continu\u00f2 ad aumentare fino a far s\u00ec che la differenza tra la variante \"C\" e la \"D\" fosse solo la assenza o la presenza del radar di tiro. Poich\u00e9 comunque il radar poteva essere installato o rimosso dagli elicotteri versione \"D\", venne presa la decisione di non far distinzione tra le versioni con o senza radar fisicamente installato.\nI ritardi dello sviluppo della versione \"C\", unitamente ad una pianificata produzione di Apache per l'estero, rischiarono di fermare le consegne degli elicotteri all'esercito statunitense per sette mesi. Il Congresso, di fronte a ci\u00f2, autorizz\u00f2 per il 1995 una spesa di oltre 77 milioni di dollari per costruire sei nuovi AH-64A.\nAH-64D.\nIl modello evoluto, l'AH-64D Apache Longbow, \u00e8 equipaggiato con una suite di sensori migliorata e sistemi di armamento potenziati. Il primo AH-64A aggiornato alla versione \"D\" \u00e8 stato consegnato all'U.S. Army nel marzo 1997. La principale miglioria rispetto alla variante \"A\" \u00e8 il radar AN/APG-78 Longbow installato sopra il rotore principale. Il Fire Control Radar (FCR) \u00e8 del tipo ad onda millimetrica ed \u00e8 parte, insieme al Radar Frequency Interferometer (RFI), un interferometro per rilevamento dei radar, del nuovo sistema di acquisizione dei bersagli in grado di individuare e classificare pi\u00f9 di 128 bersagli e dare priorit\u00e0 ai 16 pi\u00f9 pericolosi in meno di 30 secondi. L'acquisizione degli obiettivi pu\u00f2 avvenire nelle modalit\u00e0 \"lock-on-before-launch\" (LOBL) o \"lock-on-after-launch\" (LOAL): il primo viene usato contro minacce a breve raggio o in posizione statica agganciate prima del lancio dei missili; il secondo aggancia invece le minacce a lungo raggio subito dopo il lancio dei vettori.\nLa posizione sopraelevata del radome consente l'impiego dei missili anche nel caso gli elicotteri si mantengano al di fuori della visuale da parte degli obiettivi, rimanendo nascosti dietro ostacoli del terreno, alberi o palazzi. Grazie all'FCR, mentre il copilota scandaglia il terreno con il TADS, il pilota riesce ad essere indipendente osservando lo spazio aereo. Inoltre, l'installazione di un modem radio integrato con i sensori consente agli AH-64D di condividere dati sui bersagli con altri AH-64 anche se non nella portata visiva dell'obiettivo. In questo modo, un gruppo di Apache pu\u00f2 agganciare diversi bersagli, ma solo un elicottero espone il suo radome. Gli elicotteri che includono tutte le modifiche fatte sull'Apache Longbow, eccetto quella dell'installazione del radar di controllo del tiro, vengono ugualmente designate \"AH-64D Apache Longbow\", poich\u00e9 comunque il radome \u00e8 rimovibile e intercambiabile tra gli elicotteri.\nGli elicotteri furono equipaggiati con i motori potenziati T700-GE-701C (che garantiscono una velocit\u00e0 massima di 364\u00a0km/h) e con un nuovo cockpit di tipo completamente integrato. La parte anteriore della fusoliera fu ingrandita per fare posto ai nuovi equipaggiamenti. In aggiunta, furono potenziate le capacit\u00e0 di sopravvivenza, comunicazione e navigazione. Venne anche migliorato il sistema elettrico e di raffreddamento. Il peso massimo al decollo \u00e8 stato aumentato a 10\u00a0100\u00a0kg.\nL'AH-64D Longbow, sia con che senza radar, \u00e8, come richiesto da una specifica emanata dagli Stati Uniti, trasportabile dagli aerei C-141B (non pi\u00f9 in servizio dal 2006), C-5A o C-17, nonch\u00e9 da vari tipi di nave (come ad esempio le portaelicotteri o le navi dei genieri dell'U.S. Navy) e dagli elicotteri CH-47D dotati di un apposito kit. L'U.S. Army ha intenzione di convertire tutti i suoi AH-64A in AH-64D.\nBlock I.\nI primi 284 AH-64D dell'esercito statunitense vennero completati secondo uno standard definito \"Block I\". Il primo AH-64A dell'U.S. Army aggiornato alla versione \"D\", che vol\u00f2 per la prima volta il 17 marzo 1997, apparteneva proprio a questo standard. Il Block I fu frutto di un accordo tra l'U.S. Army e la McDonnell Douglas per la fornitura di 232 Apache Longbow nell'arco di cinque anni, accordo che prevedeva inoltre per la McDonnell Douglas l'addestramento dei piloti e l'invio di personale tecnico specializzato nelle prime due unit\u00e0 a cui fossero assegnati gli elicotteri, lo sviluppo dei manuali d'uso delle componenti elettroniche e la messa in disponibilit\u00e0 di pezzi di ricambio. Nel novembre 2000 l'United States Army Aviation and Missile Command stanzi\u00f2 pi\u00f9 di 412 milioni di dollari per l'acquisto di ulteriori 52 Apache Longbow da fabbricarsi a Mesa (Arizona).\nIl 29 settembre 2000 era intanto gi\u00e0 stato firmato un nuovo contratto di produzione quinquennale (2001-2005) per la fornitura di 269 Apache Longbow, mentre procedeva in parallelo la consegna dei radar FCR e le ricerche di una ditta in grado di modernizzare il sistema TADS/PNVS.\nIl 3 aprile 2002 personalit\u00e0 dell'U.S. Army, della Boeing e del Governo si ritrovarono a Mesa per celebrare la consegna dell'ultimo Apache frutto del primo contratto quinquennale e, al tempo stesso, del primo esemplare scaturito dal secondo contratto.\nBlock II.\nNel febbraio 2003 \u00e8 stato consegnato all'U.S. Army il primo Apache di un nuovo standard definito \"Block II\" e che comprende aggiornamenti ai sistemi digitali di comunicazione, necessari per integrarsi nella rete \"tactical internet\", e nuovi elementi dell'avionica. Tra le novit\u00e0 figura la possibilit\u00e0 per i piloti di avvalersi di mappe digitali, una radio ad alta frequenza, la modalit\u00e0 di comunicazione in \"Joint Variable Message Format\" e un sistema bus di dati \"Fibre Channel\". Le modifiche, tuttavia, hanno comportato una minor riserva di munizioni calibro 30\u00a0mm:da 1\u00a0200 a 300 proiettili.\nIl 1\u00ba novembre 2004 il vice capo di stato maggiore dell'U.S. Army approv\u00f2 una modifica al processo di modernizzazione degli Apache consentendo la conversione di altri 120 AH-64A allo standard \"D\", accelerando cos\u00ec i tempi di consegna degli Apache del Block I anche all'Army National Guard e alle unit\u00e0 della riserva.\nAH-64E.\nNel luglio 2006 \u00e8 stato firmato alla Boeing un contratto di sviluppo e dimostrazioni (System Development and Demonstration - SDD) per ulteriori evoluzioni tali da definire uno standard \"Block III\". Inizialmente era previsto di elevare a questo standard solo gli elicotteri del Block I, ma la cancellazione del programma RAH-66 Comanche ha sbloccato dei fondi tali da permettere la conversione anche del Block II.\nSono previste, in un'ottica di adeguamento al programma \"Future Force Warrior\", ulteriori digitalizzazioni, l'integrazione con il \"Joint Tactical Radio System\", motori potenziati (i General Electric T700-GE-701D), capacit\u00e0 di controllo di UAV, comandi di volo \"fly-by-wire\", una nuova trasmissione, nuove pale in materiale composito e modifiche al carrello. Le nuove pale, che hanno superato con successo le prove di volo nel maggio 2004, migliorano la velocit\u00e0 di crociera dell'Apache, la velocit\u00e0 di salita e il carico utile. L'FCR (\"Fire Control Radar\") \u00e8 dello stesso tipo di quelli installati nel Comanche Block I, con pi\u00f9 portata, aumentata questa anche per i missili.\nTest pi\u00f9 severi del progetto fecero comunque slittare la data di decisione di avvio della produzione dal marzo 2009 all'aprile 2010. Secondo il programma ufficiale, lo sviluppo del Block III \u00e8 articolato in tre fasi, tutte realizzabili \"sul campo\" senza necessit\u00e0 di riportare gli apparecchi alle fabbriche: la prima concernente l'installazione delle modifiche hardware; la seconda riguardante le modifiche tecniche e la terza incentrata sugli aggiornamenti dei vari software. L'avvio in piccola scala della prima fase \u00e8 avvenuto nell'aprile 2010 per aumentare poi d'intensit\u00e0 due anni dopo; la seconda e terza fase dovrebbero terminare, rispettivamente, nel 2014 e nel 2016.\nIl vice capo di stato maggiore dell'U.S. Army ha ordinato di innalzare allo standard Block III 634 Apache.\nIl Block III \u00e8 stato ufficialmente cambiato di nome nella nuova variante AH-64E \"Apache Guardian\" nell'ottobre 2012.\nApache per l'esportazione.\nLe esigenze specifiche di alcuni clienti stranieri, hanno portato la Boeing a realizzare alcune varianti specifiche derivate dall'AH-64A e dall'AH-64D espressamente per l'esportazione. La versione impiegata nel Regno Unito, il Westland WAH-64 Apache, \u00e8 basata sull'AH-64D, ma ha differenti equipaggiamenti, tra cui motori pi\u00f9 nuovi e potenti.\nApache navale (Sea Apache).\nUna versione navale dell'AH-64A fu proposta all'United States Marine Corps e alla United States Navy tra il 1984 e il 1987. Furono studiate molte diverse configurazioni, con carrello modificato, avionica e armi migliorate. I Marines non stanziarono fondi per una versione navale e continuano a utilizzare i Bell AH-1 SuperCobra a tutto il 2011.\nUtilizzatori.\nUtilizzatori attuali.\nL'aeronautica militare israeliana aveva operativi, alla data di dicembre del 2006, 37 AH-64A e 11 AH-64D, per un totale di 48 Apache, conseguenza della perdita di tre elicotteri per incidenti (due \"A\" e uno \"D\"). Al dicembre 2011 tuttavia il numero totale di Apache in servizio con l'aeronautica militare israeliana era di 50, numero sceso a 45 alla fine del 2012.\nAd agosto 2017 risultano in servizio 20 AH-64D 23 AH-64A+ in servizio all'ottobre 2017.\n\"\u2192 : Indica che elicotteri in quella versione sono stati aggiornati ad una pi\u00f9 moderna \"\n\"I totali scritti in corsivo indicano che non \u00e8 stato possibile stabilire quanti elicotteri sono nella versione \"A\" e quanti nella versione \"D\"\""}
{"id": "437150", "revid": "1543377", "url": "https://it.wikipedia.org/wiki?curid=437150", "title": "Ferro-hornblende", "text": "La ferro-hornblende (raramente tradotto come ferroorneblenda) \u00e8 un minerale appartenente al sottogruppo degli anfiboli di calcio, una suddivisione del supergruppo dell'anfibolo. Forma una serie con la magnesio-hornblende nella quale il ferro (Fe2+) viene sostituito con il magnesio.\nIl nome ferro-hornblende \u00e8 stato attribuito in riferimento all'orneblenda (\"hornblende\" in tedesco) con il quale Abraham Gottlob Werner nel 1789 indic\u00f2 un minerale scuro rinvenuto nei giacimenti di metalli che per\u00f2 non era utile per l'estrazione di essi. Il termine \"hornblende\" viene dalle parole tedesche \"horn\" (\"corno\") e \"blenden\" (\"ingannare\").\nMorfologia.\nLa ferro-hornblende si rinviene sotto forma di cristalli prismatici lunghi fino a 10\u00a0cm, nei pirosseni compare sotto forma di anelli.\nOrigine e giacitura.\nLa ferro-hornblende si trova nei graniti, nelle granodioriti, nei metabasalti, \u00e8 comune nelle anfiboliti e negli scisti. \u00c8 associata all'hedenbergite nel granito, alla biotite, all'epidoto, all'albite ed al quarzo nell'anfibolite."}
{"id": "437151", "revid": "1543377", "url": "https://it.wikipedia.org/wiki?curid=437151", "title": "Tschermakite", "text": "La tschermakite \u00e8 un minerale, un anfibolo classificato in base alla revisione della nomenclatura degli anfiboli del 2012 (IMA 2012) come appartenente al sottogruppo degli anfiboli di calcio.\nEtimologia.\nIl nome tschermakite \u00e8 stato proposto nel 1945 da A. N. Winchell in onore del mineralogista austriaco Gustav Tschermak von Seysenegg che fu uno dei primi a classificare gli anfiboli in relazione ai pirosseni e che port\u00f2 a conoscere la formula chimica Ca2Mg3Al4Si6O22(OH)2 come molecola di Tschermak.\nMorfologia.\nLa tschermakite si trova sotto forma di cristalli prismatici o sul bordo di altri minerali.\nOrigine e giacitura.\nLa tschermachite si trova nell'eclogite e altre rocce ultramafiche, nelle anfiboliti o altre rocce metamorfiche di grado da medio ad alto."}
{"id": "437153", "revid": "23", "url": "https://it.wikipedia.org/wiki?curid=437153", "title": "Alumino-ferrotschermakite", "text": ""}
{"id": "437154", "revid": "1543377", "url": "https://it.wikipedia.org/wiki?curid=437154", "title": "Ferro-tschermakite", "text": "La ferro-tschermakite \u00e8 un minerale ipotetico, un anfibolo appartenente al sottogruppo degli anfiboli di calcio.\nI minerali ipotetici sono nomi assegnati dall'IMA ai termini di una serie non ancora trovati in natura oppure a sostanze artificiali per cui si presume anche l'esistenza in natura. Nel caso specifico, in seguito alla revisione della nomenclatura degli anfiboli del 2012 (IMA 2012) \u00e8 cambiata la definizione del minerale e non \u00e8 stato ancora completato il processo di riconoscimento ufficiale di una specie che risponda alla definizione pi\u00f9 recente.\nIl termine ferrotschermakite \u00e8 stato introdotto da una pubblicazione del 1945 per indicare il termine con composizione contenente ferro ferroso () in sostituzione del magnesio, con la revisione della nomenclatura degli anfiboli del 1997 (IMA 1997) la formula chimica \u00e8 stata modificata in \u2610 e il nome alumino-ferrotschermakite \u00e8 stato assegnato alla formula \u2610. Con la revisione IMA 2012 il nome e la formula sono cambiati in quelli attuali ed il vecchio nome \u00e8 stato discreditato."}
{"id": "437155", "revid": "23", "url": "https://it.wikipedia.org/wiki?curid=437155", "title": "Ferro-aluminotschermakite", "text": ""}
{"id": "437157", "revid": "1543377", "url": "https://it.wikipedia.org/wiki?curid=437157", "title": "Ferri-tschermakite", "text": "La ferri-tschermakite \u00e8 un minerale ipotetico, un anfibolo appartenente al sottogruppo degli anfiboli di calcio, precedentemente era classificato come appartenente al gruppo degli anfiboli calcici.\nI minerali ipotetici sono nomi assegnati dall'IMA ai termini di una serie non ancora trovati in natura oppure a sostanze artificiali per cui si presume anche l'esistenza in natura. Nel caso specifico, in seguito alla revisione della nomenclatura degli anfiboli del 2012 (IMA 2012) \u00e8 cambiata la definizione del minerale e non \u00e8 stato ancora completato il processo di riconoscimento ufficiale di una specie che risponda alla definizione pi\u00f9 recente.\nIl termine ferritschermakite \u00e8 stato introdotto da una pubblicazione del 1949 per indicare il termine con composizione ma \u00e8 cambiata in quella attuale con la revisione della nomenclatura degli anfiboli del 1997 (IMA 1997).\nIl nome \u00e8 stato attribuito in riferimento alla tschermakite ed al contenuto in ferro ferrico ()."}
{"id": "437158", "revid": "1543377", "url": "https://it.wikipedia.org/wiki?curid=437158", "title": "Ferro-ferri-tschermakite", "text": "La ferro-ferri-tschermakite \u00e8 un minerale ipotetico, un anfibolo appartenente al sottogruppo degli anfiboli di calcio.\nI minerali ipotetici sono nomi assegnati dall'IMA ai termini di una serie non ancora trovati in natura oppure a sostanze artificiali per cui si presume anche l'esistenza in natura. Nel caso specifico, in seguito alla revisione della nomenclatura degli anfiboli del 2012 (IMA 2012) \u00e8 cambiata la definizione del minerale e non \u00e8 stato ancora completato il processo di riconoscimento ufficiale di una specie che risponda alla definizione pi\u00f9 recente.\nQuesto minerale \u00e8 stato definito nell'ambito della nomenclatura degli anfiboli del 1978 con il nome di ferro-ferri-tschermakite. Con la revisione della nomenclatura del 1997 (IMA 1997) \u00e8 stato ridefinito ed il nome \u00e8 stato cambiato in ferri-ferrotschermakite e classificato come appartenente al gruppo degli anfiboli calcici."}
{"id": "437160", "revid": "23", "url": "https://it.wikipedia.org/wiki?curid=437160", "title": "Ferroferritschermakite", "text": ""}
{"id": "437161", "revid": "1543377", "url": "https://it.wikipedia.org/wiki?curid=437161", "title": "Edenite", "text": "L'edenite \u00e8 un minerale, un anfibolo classificato in base alla revisione della nomenclatura del 2012 (IMA 2012) come appartenente al sottogruppo degli anfiboli di calcio.\nIl nome edenite \u00e8 stato attribuito in riferimento alla localit\u00e0 di Edenville, Warwick, New York, Stati Uniti d'America anche se non \u00e8 chiaro se i campioni provenienti dalla zona corrispondano alla definizione di edenite.\nIl primo a usare il nome edenite in una pubblicazione fu Charles Upham Shepard nel 1831 ma egli stesso afferm\u00f2 che gi\u00e0 precedentemente era di uso comune.\nMorfologia.\nL'edenite si trova comunemente in cristalli ben formati lunghi fino a 2,5\u00a0cm, \u00e8 conosciuta anche in forma fibrosa ed in anelli attorno ai pirosseni.\nOrigine e giacitura.\nL'edenite si rinviene nelle rocce ignee plutoniche intermedie ed in quelle metamorfiche di medio grado come le anfiboliti ed i marmi associata a titanite, mica e chondrodite."}
{"id": "437163", "revid": "6923", "url": "https://it.wikipedia.org/wiki?curid=437163", "title": "Fluoro-edenite", "text": "La fluoro-edenite \u00e8 un minerale, un anfibolo classificato in base alla revisione della nomenclatura del supergruppo degli anfiboli del 2012 (IMA 2012) come appartenente al sottogruppo degli anfiboli di calcio.\nLa fluoro-edenite \u00e8 analoga all'edenite con il fluoro in sostituzione del gruppo ossidrile ((OH)-).\nUn campione di questo minerale con una composizione vicina a quella ideale, \u00e8 stato scoperto nel 1997 nei pressi di Biancavilla (miniera di Monte Calvario), provincia di Catania, Sicilia in Italia nel complesso vulcanico dell'Etna ed approvato dall'IMA.\nIn letteratura erano stati precedentemente segnalati in Giappone e descritti campioni corrispondenti alla definizione di fluoro-edenite ma non era stata sottoposta all'IMA l'approvazione come nuova specie inoltre era gi\u00e0 conosciuta come prodotto di sintesi.\nMorfologia.\nLa fluoro-edenite \u00e8 stata scoperta sotto forma prismatica od aciculare lunghi qualche millimetro e come fibre.\nOrigine e giacitura.\nLa fluoro-edenite \u00e8 stata trovata nelle cavit\u00e0 presenti nella lava benmoreitica associata a feldspato, quarzo, clinopirosseno, ortopirosseno, fluorapatite, ilmenite ed ematite. Probabilmente si \u00e8 formata durante l'ultimo stadio di cristallizzazione dei fluidi idrotermali.\nIn Italia \u00e8 stata trovata nelle seguenti localit\u00e0:\nImpatto ambientale.\nPer alcune sue modalit\u00e0 di cristallizzazione, di tipo asbestiforme, la fluoro-edenite \u00e8 oggetto di attenzione per la potenziale azione carcinogena, che si manifesta con lo sviluppo di mesoteliomi pleurici e peritoneali.\nLo sviluppo tumorale \u00e8 confermato solo da alcuni \"fattori ambientali vulcanici\" ovvero un'elevata concentrazione di alcuni elementi (HCO3-, SO4, SiO4, silicato, X2-Si8O22(OH)2 ,Ca, Mg, F, Cl, B, Mn, Fe e V) nelle acque provenienti dalle falde del vulcano Etna, ed anche la concentrazione di altri elementi detti inosilicati asbestiformi Anfibolici, classificati come fluoro-edenite (NaCa2Mg5(Si7Al) O22F2) trovati nelle cave in aree vulcaniche (cio\u00e8 fibre nel sistema di fratture centrali con minerali ricchi di fluoro, innanzitutto presenti nei pori e cavit\u00e0 delle rocce ricche di fluorapatite).\nLe fibre hanno una risoluzione microscopica di alcuni micrometri che si evidenzia nelle microfotografie di fluoro-edenite."}
{"id": "437164", "revid": "1543377", "url": "https://it.wikipedia.org/wiki?curid=437164", "title": "Ferro-edenite", "text": "La ferro-edenite \u00e8 un minerale, un anfibolo classificato in base alla revisione della nomenclatura del 2012 (IMA 2012) come appartenente al sottogruppo degli anfiboli di calcio.\n\u00c8 l'analogo dell'edenite con il ferro (Fe2+) in sostituzione del magnesio.\nMorfologia.\nLa ferro-edenite si rinviene comunemente in cristalli prismatici ben formati o in forma fibrosa.\nOrigine e giacitura.\nLa ferro-edenite \u00e8 stata trovata nella sienite dove si \u00e8 formata nella fase finale o deuterica in sostituzione del pirosseno; \u00e8 presente anche nelle anfiboliti e negli gneiss metamorfici di grado medio e ancora nelle rocce ignee plutoniche associata a pirosseno, ferro-actinolite, monazite, magnetite e fluorite."}
{"id": "437166", "revid": "1543377", "url": "https://it.wikipedia.org/wiki?curid=437166", "title": "Cannilloite", "text": "La cannilloite \u00e8 un minerale ipotetico, un anfibolo appartenente al sottogruppo degli anfiboli di calcio, precedentemente era classificato come appartenente al gruppo degli anfiboli calcici.\nI minerali ipotetici sono nomi assegnati dall'IMA ai termini di una serie non ancora trovati in natura (come nel caso della cannilloite) oppure a sostanze artificiali per cui si presume anche l'esistenza in natura.\nIl nome cannilloite \u00e8 stato attribuito in onore di Elio Cannillo (1938 \u2014 ) per i suoi studi relativi alla cristallochimca dei pirosseni e degli anfiboli ad un minerale che in seguito si \u00e8 scoperto essere ricco di fluoro e ridenominato fluoro-cannilloite riservando quindi il nome e la relativa formula chimica ma non \u00e8 ancora stato trovato in natura un campione di minerale che soddisfa la definizione. Talvolta \u00e8 individuato con l'abbreviazione Cnl."}
{"id": "437167", "revid": "1543377", "url": "https://it.wikipedia.org/wiki?curid=437167", "title": "Fluoro-cannilloite", "text": "La fluoro-cannilloite \u00e8 un minerale, un anfibolo appartenente al sottogruppo degli anfiboli di calcio in base alla revisione della nomenclatura degli anfiboli del 2012. Precedentemente era classificato come appartenente al gruppo degli anfiboli calcici.\n\u00c8 stata scoperta nel 1996 in un campione proveniente da Pargas in Finlandia raccolto nel XIX secolo e conservato nel museo del dipartimento di scienze della Terra dell'Universit\u00e0 di Pavia.\nIl nome \u00e8 stato attribuito in riferimento al contenuto di fluoro ed in onore di Elio Cannillo (1938 \u2014 ) per i suoi studi relativi alla cristallochimca dei pirosseni e degli anfiboli.\nIn origine era denominata fluor-cannilloite ma con la revisione della nomenclatura degli anfiboli del 2012 \u00e8 stato deciso di usare come prefisso \"fluoro-\" invece che \"fluor-\".\nMorfologia.\nLa fluoro-cannilloite \u00e8 stata scoperta sotto forma di granuli anedrali e di aggregati di granuli fino a circa 0,2\u00a0mm.\nOrigine e giacitura.\nLa fluoro-cannilloite \u00e8 stata trovata in un marmo costituito principalmente di calcite associata a cannilloite, muscovite, anorthite, diopside ricca di alluminio, piropo e fluorite."}
{"id": "437170", "revid": "1543377", "url": "https://it.wikipedia.org/wiki?curid=437170", "title": "Pargasite", "text": "La pargasite \u00e8 un minerale, un anfibolo classificato come appartenente al sottogruppo degli anfiboli di calcio in base alla revisione della nomenclatura degli anfiboli del 2012 (IMA 2012), precedentemente era classificato nel gruppo degli anfiboli calcici.\nEtimologia.\nIl nome pargasite \u00e8 stato attribuito dal conte Fabian Gotthard von Steinheil nel 1814 in riferimento alla localit\u00e0 di ritrovamento del minerale, la valle di Pargas in Finlandia.\nMorfologia.\nLa pargasite si trova sotto forma di tozzi cristalli prismatici lunghi fino a 3\u00a0cm, spesso geminati oppure in forma granulare.\nOrigine e giacitura.\nLa pargasite \u00e8 spesso presente nelle \"orneblende\" che compongono lo skarn prodotto per metamorfismo dei calcari silicei. Si trova anche negli scisti e nelle anfiboliti, nelle rocce andesitiche vulcaniche ed in quelle ultramafiche alterate.\nGemmologia.\nLa pargasite si trova in natura in cristalli trasparenti che possono quindi essere tagliati anche se \u00e8 difficile trovare cristalli grandi e di buona qualit\u00e0, inoltre la sfaldatura perfetta di questo minerale rende difficile l'operazione per cui solitamente sono destinati pi\u00f9 al mercato dei collezionisti che a quello della gioielleria.\nI campioni migliori provengono dal Pakistan, sono di colore verde e sono conosciuti come \"smeraldi Hunza\", quelli provenienti dal Myanmar e dalla Tanzania sono di colore dal giallo bruno all'arancio e ne sono state ricavate gemme fino a 3 carati.\nAltre aree di provenienza sono lo Sri Lanka, il Vietnam, la Cina ed il Canada."}
{"id": "437172", "revid": "1543377", "url": "https://it.wikipedia.org/wiki?curid=437172", "title": "Ferro-pargasite", "text": "La ferro-pargasite \u00e8 un minerale, un anfibolo classificato in base alla nomenclatura del 2012 (IMA 2012) come appartenente al sottogruppo degli anfiboli di calcio, una suddivisione del supergruppo dell'anfibolo. La nomenclatura del 1997 lo classificava come appartenente al gruppo degli anfiboli calcici.\nLa composizione \u00e8 analoga a quella della pargasite con ferro (Fe2+) in sostituzione del magnesio.\nIl nome ferropargasite \u00e8 stato attribuito in riferimento alla pargasite ed al contenuto di ferro ed \u00e8 stato cambiato in quello attuale con la revisione della nomenclatura del 2012.\nMorfologia.\nLa ferro-pargasite \u00e8 stata trovata concresciuta con la grunerite seguendo lo stesso asse di quest'ultima.\nOrigine e giacitura.\nLa ferro-pargasite \u00e8 stata trovata nella facies anfibolitica in una banded iron bed sottoposta a metamorfismo associata ad almandino, biotite, clinocloro ricco di ferro, grunerite, magnetite e quarzo."}
{"id": "437173", "revid": "287204", "url": "https://it.wikipedia.org/wiki?curid=437173", "title": "Potassic-pargasite", "text": "La potassic-pargasite \u00e8 un minerale, un anfibolo classificato in base alla revisione della nomenclatura del 2012 (IMA 2012) come appartenente al sottogruppo degli anfiboli di calcio.\nLa nuova specie di minerale \u00e8 stata individuata nell'ambito di un'analisi sistematica con la microsonda elettronica degli anfiboli presenti nella collezione del Canadian Museum of Nature di Ottawa, Canada ed approvata dall'IMA nel 1997 con il nome potassicpargasite. Il nome \u00e8 stato cambiato in potassic-pargasite in base alle regole dettate dalla revisione della nomenclatura del 2012.\nIl campione analizzato era classificato come \"orneblenda\" proveniente da Franklin, New Jersey, Stati Uniti d'America ma ulteriori analisi sulla calcite presente nel campione hanno rilevato che probabilmente proviene da Pargas in Finlandia.\nCampioni di pargasite ricca di potassio erano gi\u00e0 stati segnalati in Antartide, Giappone e Scozia ma per questi non era stato richiesto il riconoscimento come nuova specie mineralogica.\nEtimologia.\nIl nome riflette l'abbondanza di potassio nella formula e il luogo di rinvenimento: la citt\u00e0 finlandese di Pargas.\nCaratteristiche ottiche.\nLa potassic-pargasite \u00e8 pleocroica, il colore varia dal verde oliva scuro al verde oliva fino al grigio verde chiaro. Non presenta fluorescenza n\u00e9 agli ultravioletti a lunga corta n\u00e9 lunga.\nMorfologia.\nLa potassic-pargasite \u00e8 stata trovata sotto forma di cristalli euedrali concresciuti in maniera irregolare lunghi fino a 2\u00a0cm, allungati e leggermente appiattiti. I cristalli pi\u00f9 piccoli tendono ad essere pi\u00f9 arrotondati.\nOrigine e giacitura.\nLa potassic-pargasite \u00e8 stata scoperta in un campione proveniente probabilmente da un giacimento di skarn o di altre rocce di origine metasomatica associata a calcite."}
{"id": "437174", "revid": "1543377", "url": "https://it.wikipedia.org/wiki?curid=437174", "title": "Magnesio-hastingsite", "text": "La magnesio-hastingsite \u00e8 un minerale, un anfibolo appartenente al sottogruppo degli anfiboli di calcio.\nQuesto minerale \u00e8 stato menzionato nel 1928 per la prima volta con il nome di magnesiohastingsite in base a dei ritrovamenti avvenuti sul Mount Royal nei pressi di Montr\u00e9al, Qu\u00e9bec, Canada e sulla Iron Hill in Colorado, Stati Uniti d'America. Il nome \u00e8 stato cambiato in quello attuale nell'ambito della revisione della nomenclatura degli anfiboli del 2012 (IMA 2012).\nLa magnesio-hastingsite presenta una composizione chimica analoga all'hastingsite con il ferro ferroso (Fe2+) sostituito dal magnesio.\nOrigine e giacitura.\nLa magnesio-hastingsite \u00e8 stata trovata nell'essexite."}
{"id": "437176", "revid": "1543377", "url": "https://it.wikipedia.org/wiki?curid=437176", "title": "Hastingsite", "text": "L'hastingsite \u00e8 un minerale, un anfibolo appartenente al sottogruppo degli anfiboli di calcio.\n\u00c8 stata scoperta nel 1896 nei pressi di Dungannon, contea di Hastings, Ontario, Canada.\nIl nome deriva dalla contea dove \u00e8 stato scoperto il minerale.\nMorfologia.\nL'hastingsite si trova sotto forma di cristalli prismatici lunghi fino a 4\u00a0cm.\nOrigine e giacitura.\nL'hastingsite si rinviene nella sienite nefelinica e nel granito, nello scisto, nello gneiss, nello skarn e nell'anfibolite. Nello gneiss \u00e8 associata a scapolite, apatite, magnetite, spinello; nello skarn \u00e8 associata a granato, epidoto, hedenbergite e quarzo."}
{"id": "437177", "revid": "1543377", "url": "https://it.wikipedia.org/wiki?curid=437177", "title": "Kaersutite", "text": "La kaersutite \u00e8 un minerale, un anfibolo appartenente al gruppo degli ossi-anfiboli.\nIl nome \u00e8 stato attribuito in riferimento al villaggio di Qaarsut (Kaersut) facente parte del comune di Avannaata nel nord della Groenlandia.\nLa definizione precedentemente alla revisione della nomenclatura del 2012 \u00e8 diventata pi\u00f9 stringente (la formula chimica precedente era ) pertanto molti dei campioni classificati in precedenza probabilmente non rispondono pi\u00f9 a questa."}
{"id": "437179", "revid": "486946", "url": "https://it.wikipedia.org/wiki?curid=437179", "title": "Zampillo", "text": ""}
{"id": "437180", "revid": "1543377", "url": "https://it.wikipedia.org/wiki?curid=437180", "title": "Ferro-kaersutite", "text": "La ferro-kaersutite \u00e8 un minerale ipotetico, un anfibolo appartenente al gruppo degli ossi-anfiboli.\nI minerali ipotetici sono nomi assegnati dall'IMA ai termini di una serie non ancora trovati in natura oppure a sostanze artificiali per cui si presume anche l'esistenza in natura. Nel caso specifico \u00e8 stato definito nella revisione della nomenclatura degli anfiboli del 2012 (IMA 2012) ma non \u00e8 ancora stato trovato in natura."}
{"id": "437181", "revid": "23", "url": "https://it.wikipedia.org/wiki?curid=437181", "title": "Potassicsadanagaite", "text": ""}
{"id": "437183", "revid": "23", "url": "https://it.wikipedia.org/wiki?curid=437183", "title": "Potassic-magnesiosadanagaite", "text": ""}
{"id": "437184", "revid": "1543377", "url": "https://it.wikipedia.org/wiki?curid=437184", "title": "Potassic-sadanagaite", "text": "La potassic-sadanagaite \u00e8 un minerale, un anfibolo classificato in base alla revisione della nomenclatura degli anfiboli del 2012 (IMA 2012) come appartenente al sottogruppo degli anfiboli di calcio, una suddivisione del supergruppo dell'anfibolo.\nIl minerale \u00e8 stato scoperto sull'isola di Myojin in Giappone ed approvato dall'IMA con il nome di magnesio-sadanagaite, con la revisione della nomenclatura del 1997 (IMA 1997) \u00e8 stata rinominata potassic-magnesiosadanagaite ed infine, con la revisione del 2012 (IMA 2012) ha assunto l'attuale nome.\nEtimologia.\nIl nome rimarca la composizione chimica: \u00e8 una sadanagaite ricca di potassio.\nMorfologia.\nLa potassic-sadanagaite \u00e8 stata trovata sotto forma di corti cristalli prismatici o granuli di dimensione fino a qualche centinaio di \u00b5m.\nOrigine e giacitura.\nLa potassic-sadanagaite \u00e8 stata rinvenuta nello skarn associata a clinopirosseni, spinello, vesuvianite, pargasite e phlogopite e a quantit\u00e0 minori di titanite, ilmenite, magnetite, pyrrhotite, apatite e perovskite."}
{"id": "437186", "revid": "1543377", "url": "https://it.wikipedia.org/wiki?curid=437186", "title": "Sadanagaite", "text": "La sadanagaite \u00e8 un minerale, un anfibolo classificato in base alla revisione della nomenclatura degli anfiboli del 2012 (IMA 2012) come appartenente al sottogruppo degli anfiboli di calcio, una suddivisione del supergruppo dell'anfibolo.\n\u00c8 stato scoperto nella miniera di Kasuga, Kasuga-mura, prefettura di Gifu nella parte centrale del Giappone tra gli scarti della miniera.\nIl minerale \u00e8 stato approvato dall'IMA nel 2002 con il nome di magnesiosadanagaite in base alla nomenclatura degli anfiboli del 1997 (IMA 1997). Precedentemente era stato dato il nome di magnesiosadanagaite al minerale che dal 2012 \u00e8 denominato potassic-sadanagaite. In seguito alla revisione della nomenclatura degli anfiboli del 2012 (IMA 2012) questo minerale \u00e8 stato ridefinito e ridenominato sadanagaite.\nEtimologia.\nIl nome sadanagaite \u00e8 stato attribuito in onore del professore giapponese Ryoichi Sadanaga in riconoscimento dei suoi contributi alla mineralogia ed alla cristallografia.\nMorfologia.\nLa sadanagaite \u00e8 stata scoperta sotto forma di cristalli prismatici lunghi fino a 3\u00a0mm.\nOrigine e giacitura.\nLa sadanagaite \u00e8 stata trovata in una roccia metamorfica associata ad anfibolo, phlogopite, titanite, calcite, pyrrhotite, chalcopyrite, scapolite ed apatite ed a quantit\u00e0 minori di clorite, pirite, spinello, ilmenite e pentlandite."}
{"id": "437189", "revid": "45906", "url": "https://it.wikipedia.org/wiki?curid=437189", "title": "Hotspot (geologia)", "text": ""}
{"id": "437193", "revid": "1543377", "url": "https://it.wikipedia.org/wiki?curid=437193", "title": "Potassic-ferro-ferri-sadanagaite", "text": "La potassic-ferro-ferri-sadanagaite \u00e8 un minerale, un anfibolo classificato in base alla revisione della nomenclatura degli anfiboli del 2012 (IMA 2012) come appartenente al sottogruppo degli anfiboli di calcio, una suddivisione del supergruppo dell'anfibolo.\nIl minerale \u00e8 stato scoperto sui monti Ilmen, oblast' di \u010celjabinsk, Urali meridionali, Russia ed approvato dall'IMA con il nome di potassicferrisadanagaite in relazione alla sadanagaite ed alla composizione chimica.\nLe analisi del minerale hanno appurato che contiene una quantit\u00e0 di ferro ferroso (Fe2+) superiore a quella di magnesio e quindi, in base alla definizione del gruppo della sadanagaite data nella revisione della nomenclatura degli anfiboli del 2012, il nome \u00e8 stato cambiato in potassic-ferro-ferri-sadanagaite.\nEtimologia.\nIl nome rimarca la composizione chimica: \u00e8 una sadanagaite ricca di potassio e ferro ferrico.\nMorfologia.\nLa potassic-ferro-ferri-sadanagaite \u00e8 stata scoperta sotto forma di fini grani prismatici e pinacoidali e, quando sono di dimensione maggiore (da 0,3 a 2\u00a0cm), come cristalli pecilitici di colore nero.\nOrigine e giacitura.\nLa potassic-ferro-ferri-sadanagaite \u00e8 stata trovata come costituente di alcune rocce: plagiosienite, alcalinsienite e, pi\u00f9 raramente, nefelinsienite associata a plagioclasio, feldspato alcalino pertitico e criptopertitico, nefelina e quantit\u00e0 minori di grossularia-andradite, apatite, titanite ed allanite."}
{"id": "437195", "revid": "1543377", "url": "https://it.wikipedia.org/wiki?curid=437195", "title": "Joesmithite", "text": "La joesmithite \u00e8 un minerale, un anfibolo appartenente al sottogruppo degli anfiboli di calcio.\n\u00c8 stata scoperta analizzando una serie di campioni raccolti nel 1922 a L\u00e5ngban, Filipstad, contea di V\u00e4rmland, Svezia etichettati come minerali somiglianti alla pinakiolite ed approvata dall'IMA nel 1968. La somiglianza con la pinakiolite \u00e8 solo nell'aspetto, la paragenesi e la morfologia del cristallo sono differenti e l'analisi con la diffrazione dei raggi X ha rilevato solo qualche somiglianza con gli anfiboli che cristallizzano secondo il sistema monoclino (clinoanfiboli).\nIl nome joesmithite \u00e8 stato attribuito in onore del professore Joseph V. Smith (detto \"Joe\") in riconoscimento al suo lavoro nel campo dei silicati.\nLa struttura cristallochimica della joesmithite \u00e8 quella degli anfiboli ma ha due caratteristiche che lo rendono unico: \u00e8 l'unico anfibolo contenente piombo nel sito \"A\" e berillio nel sito \"T\" (in base alla formula chimica generale \"AB\"2\"C\"5\"T\"8O22\"W\") inoltre il gruppo spaziale \u00e8 \"P\"2/\"a\" e non \"C\"/2.\nMorfologia.\nLa joesmithite \u00e8 stata scoperta sotto forma di cristalli prismatici appiattiti simili a quelli dell'orneblenda lunghi fino ad un centimetro.\nOrigine e giacitura.\nLa joesmithite \u00e8 stata trovata nello skarn formato da ematite, magnetite e schefferite (una variet\u00e0 di diopside) come incrostazione delle cavit\u00e0 rimanenti durante l'ultima fase di cristallizzazione e contenente inclusioni pecilitiche di cristalli di magnetite e grani di quarzo."}
{"id": "437196", "revid": "23", "url": "https://it.wikipedia.org/wiki?curid=437196", "title": "Magnesioholmquistite", "text": ""}
{"id": "437198", "revid": "1543377", "url": "https://it.wikipedia.org/wiki?curid=437198", "title": "Holmquistite", "text": "L'holmquistite \u00e8 un minerale, un anfibolo appartenente al sottogruppo degli anfiboli di litio.\n\u00c8 stata scoperta nel 1913 nelle miniere di Ut\u00f6 ubicate sull'omonima isola appartenente all'Arcipelago di Stoccolma, Svezia.\nIl nome \u00e8 stato attribuito in onore del petrologo svedese Johan Holmquist (1866-1946).\nMorfologia.\nL'holmquistite si trova in cristalli prismatici o aciculari lunghi fino a 10\u00a0cm.\nOrigine e giacitura.\nL'holmquiste si forma per sostituzione nei margini esterni delle pegmatiti ricche di litio associata a quarzo, clinoholmquistite, tormalina, spodumene, plagioclasio, biotite, clinozoisite e \"orneblenda\"."}
{"id": "437199", "revid": "1543377", "url": "https://it.wikipedia.org/wiki?curid=437199", "title": "Ferro-holmquistite", "text": "La ferro-holmquistite \u00e8 un minerale, un anfibolo appartenente al sottogruppo degli anfiboli di litio. \u00c8 stato scoperto nell'ambito di un'analisi sistematica sulle holmquistiti che cristallizzano nel sistema ortorombico. L'analisi chimica ha evidenziato una piccola preponderanza di ferro () rispetto al magnesio tale da soddisfare i requisiti per la classificazione del minerale con il nome di ferroholmquistite. Il nome \u00e8 stato cambiato poi in ferro-holmquistite nell'ambito della revisione della nomenclatura degli anfiboli del 2012 (IMA 2012). Probabilmente non esistono campioni con una composizione vicina a quella ideale della ferro-holmquistite a causa di limiti strutturali.\nMorfologia.\nLa ferro-holmquistite \u00e8 stata trovata sotto forma di cristalli prismatici allungati di dimensione generalmente compresa fra 0,2 e 0,5\u00a0mm.\nOrigine e giacitura.\nLa ferro-holmquistite \u00e8 stata scoperta nella pegmatite nella zona di contatto fra l'anfibolite e la dolerite intrusiva associata ad albite, quarzo, biotite, tormalina, granato, stagno nativo con inclusioni di tantalite, zircone e scapolite. Si forma con le altre holmquistiti per la migrazione del litio dalla pegmatite all'anfibolite in sostituzione dell'orneblenda."}
{"id": "437201", "revid": "1543377", "url": "https://it.wikipedia.org/wiki?curid=437201", "title": "Sodicanthophyllite", "text": "La sodicanthophyllite \u00e8 un minerale ipotetico, un anfibolo appartenente al sottogruppo degli anfiboli di magnesio-ferro-manganese in base alla revisione della nomenclatura degli anfiboli del 2012, precedentemente era classificato come appartenente al gruppo degli anfiboli Mg-Fe-Mn-Li.\nI minerali ipotetici sono nomi assegnati dall'IMA ai termini di una serie non ancora trovati in natura (come nel caso della sodicanthophylite) oppure a sostanze artificiali per cui si presume anche l'esistenza in natura.\nQuesto nome non \u00e8 coerente con la nomenclatura ufficiale adottata nel 2012 pertanto nello stesso ambito \u00e8 stato deciso di adottare un nuovo nome."}
{"id": "437202", "revid": "1543377", "url": "https://it.wikipedia.org/wiki?curid=437202", "title": "Sodic-ferro-anthophyllite", "text": "La sodic-ferro-anthophyllite \u00e8 un minerale ipotetico, un anfibolo appartenente al sottogruppo degli anfiboli di magnesio-ferro-manganese in base alla revisione della nomenclatura degli anfiboli del 2012, precedentemente era classificato come appartenente al gruppo degli anfiboli Mg-Fe-Mn-Li.\nI minerali ipotetici sono nomi assegnati dall'IMA ai termini di una serie non ancora trovati in natura (come nel caso della sodicanthophylite) oppure a sostanze artificiali per cui si presume anche l'esistenza in natura.\nQuesto nome non \u00e8 coerente con la nomenclatura ufficiale adottata nel 2012 pertanto nello stesso ambito \u00e8 stato deciso che il nome sar\u00e0 composto dal prefisso \"ferro-\" e dal nome che sar\u00e0 deciso per la sodicanthophyllite."}
{"id": "437204", "revid": "23", "url": "https://it.wikipedia.org/wiki?curid=437204", "title": "Magnesioantofillite", "text": ""}
{"id": "437205", "revid": "1543377", "url": "https://it.wikipedia.org/wiki?curid=437205", "title": "Antofillite", "text": "L'antofillite \u00e8 un minerale, un anfibolo appartenente al sottogruppo degli anfiboli di magnesio-ferro-manganese in base alla revisione della nomenclatura degli anfiboli del 2012, precedentemente era classificato come appartenente al gruppo degli anfiboli Mg-Fe-Mn-Li. \u00c8 un asbesto di ferro-magnesio formato da soluzioni isomorfe la cui formula \u00e8 Mg2Fe5Si8O22(OH)2 e Mg2Mg5 Si8O22(OH)2. Anche se in natura \u00e8 molto raro esiste il termine estremo magnesifero; ma non quello ferrifero, la cui percentuale massima \u00e8 del 20-30%, denominata ferro-anthophyllite.\nQuesto minerale \u00e8 stato descritto per la prima volta dal mineralogista tedesco Christian Friedrich Schumacher nel 1801. Il nome del minerale viene dalla parola latina \"anthophyllum\" che significa chiodo di garofano in riferimento al colore pi\u00f9 comune con cui si presenta.\nMorfologia.\nSolitamente l'antofillite si rinviene in aggregati fibrosi aciculari o colonnari di colore da grigio-verde al bruno chiaro, raramente in cristalli prismatici. \u00c8 traslucida, con lucentezza vitrea, fragile e perfettamente sfaldabile secondo il prisma verticale.\nOrigine e giacitura.\nL'antofillite \u00e8 frequente nelle rocce metamorfiche. \u00c8 il prodotto del metamorfismo sulle rocce ricche di magnesio, in particolare rocce magmatiche ultrabasiche e shale dolomitici impuri. Si forma anche come prodotto di metamorfismo retrogrado di olivina ed ortopirosseni relitti e come minerale accessorio negli gneiss e negli scisti ricchi di cordierite. L'antofillite pu\u00f2 formarsi anche minerale di metamorfismo retrogrado derivato da rocce ultramafiche insieme alla serpentinite."}
{"id": "437206", "revid": "1543377", "url": "https://it.wikipedia.org/wiki?curid=437206", "title": "Ferro-anthophyllite", "text": "La ferro-anthophyllite \u00e8 un minerale, un anfibolo appartenente al sottogruppo degli anfiboli di magnesio-ferro-manganese in base alla revisione della nomenclatura degli anfiboli del 2012, precedentemente era classificato come appartenente al gruppo degli anfiboli Mg-Fe-Mn-Li. Forma una serie con l'antofillite della quale costituisce il termine contenente ferro.\n\u00c8 stata scoperta da Frank Barker nel 1919 nella miniera di Tamarack-Custer nei pressi di Gem nel distretto di Coeur d'Alene, Idaho, Stati Uniti d'America e descritta per la prima volta da Earl V. Shannon nel 1921 che la denomin\u00f2 ferroanthophyllite in base all'analogia con l'antofillite.\nMorfologia.\nLa ferro-anthophyllite \u00e8 stata scoperta sotto forma di masse scheggiose-fibrose con fibre lunghe fino a 6\u00a0cm di colore verde grigiastro che diventa verde oliva quando \u00e8 bagnata. Le fibre di cui \u00e8 composta si separano facilmente tra loro, sono molto fini e flessibili e dall'aspetto setoso.\nOrigine e giacitura.\nQuesto minerale \u00e8 stato trovato associato alla galena in sottili venature che tagliano le fibre o fra una fibra e l'altra."}
{"id": "437208", "revid": "1543377", "url": "https://it.wikipedia.org/wiki?curid=437208", "title": "Sodic-ferrogedrite", "text": "La sodic-ferrogedrite \u00e8 un minerale ipotetico, un anfibolo appartenente al sottogruppo degli anfiboli di magnesio-ferro-manganese in base alla revisione della nomenclatura degli anfiboli del 2012, precedentemente era classificato come appartenente al gruppo degli anfiboli Mg-Fe-Mn-Li.\nI minerali ipotetici sono nomi assegnati dall'IMA ai termini di una serie non ancora trovati in natura (come nel caso della sodicferrogedrite) oppure a sostanze artificiali per cui si presume anche l'esistenza in natura.\nQuesto nome non \u00e8 coerente con la nomenclatura ufficiale adottata nel 2012 pertanto nello stesso ambito \u00e8 stato deciso che il nome sar\u00e0 composto dal prefisso \"ferro-\" e dal nome che sar\u00e0 deciso per la sodicgedrite."}
{"id": "437209", "revid": "1543377", "url": "https://it.wikipedia.org/wiki?curid=437209", "title": "Sodicgedrite", "text": "La sodicgedrite \u00e8 un minerale, un anfibolo appartenente al sottogruppo degli anfiboli di magnesio-ferro-manganese in base alla revisione della nomenclatura degli anfiboli del 2012, precedentemente era classificato come appartenente al gruppo degli anfiboli Mg-Fe-Mn-Li.\nQuesto nome non \u00e8 coerente con la nomenclatura ufficiale adottata nel 2012 pertanto nello stesso ambito \u00e8 stato deciso di adottare un nuovo nome.\nOrigine e giacitura.\nLa sodicgedrite \u00e8 stata trovata in una roccia metamorfica di alto grado ricca di sillimanite associata a gedrite, quarzo, kyanite, staurolite, biotite, granato e ilmenite."}
{"id": "437210", "revid": "23", "url": "https://it.wikipedia.org/wiki?curid=437210", "title": "Magnesiogedrite", "text": ""}
{"id": "437212", "revid": "1543377", "url": "https://it.wikipedia.org/wiki?curid=437212", "title": "Gedrite", "text": "La gedrite \u00e8 un minerale, un anfibolo appartenente al sottogruppo degli anfiboli di magnesio-ferro-manganese in base alla revisione della nomenclatura degli anfiboli del 2012, precedentemente era classificato come appartenente al gruppo degli anfiboli Mg-Fe-Mn-Li.\n\u00c8 stata scoperta da Adolphe d'Archiac nella valle di H\u00e9as nei pressi di G\u00e8dre, dipartimento degli Alti Pirenei, Francia e descritta per la prima volta nel 1836 da Ours-Pierre-Armand Petit-Dufr\u00e9noy.\nMorfologia.\nLa gedrite si trova sotto forma di aghi in aggregati a forma di covone di grano.\nOrigine e giacitura.\nLa gedrite si trova nelle rocce metasedimentarie associata a cordierite, biotite, almandino ed oligoclasio."}
{"id": "437213", "revid": "1543377", "url": "https://it.wikipedia.org/wiki?curid=437213", "title": "Ferro-gedrite", "text": "La ferro-gedrite \u00e8 un minerale, un anfibolo appartenente al sottogruppo degli anfiboli di magnesio-ferro-manganese in base alla revisione della nomenclatura degli anfiboli del 2012, precedentemente era classificato come appartenente al gruppo degli anfiboli Mg-Fe-Mn-Li.\nIl nome originale del minerale \u00e8 ferrogedrite, attribuito in relazione al contenuto di ferro ed all'analogia con la gedrite, in seguito \u00e8 stata rinominata ferro-gedrite.\nMorfologia.\nLa ferro-gedrite si trova sotto forma di cristalli da prismatici a labellari ed in forma fibrosa.\nOrigine e giacitura.\nLa ferro-gedrite si trova nelle rocce metamorfiche di contatto pelitiche associata a chamosite, clorite, andalusite, cordierite, granato, muscovite, biotite, spinello, quarzo, labradorite, magnetite e grafite."}
{"id": "437215", "revid": "1543377", "url": "https://it.wikipedia.org/wiki?curid=437215", "title": "Proto-ferro-anthophyllite", "text": "La proto-ferro-anthophyllite \u00e8 un minerale, un anfibolo appartenente al sottogruppo degli anfiboli di magnesio-ferro-manganese in base alla revisione della nomenclatura degli anfiboli del 2012, precedentemente era classificato come appartenente al gruppo degli anfiboli Mg-Fe-Mn-Li. Sempre in base a questa revisione della nomenclatura, il nome \u00e8 cambiato da protoferro-anthophyllite a proto-ferro-anthophyllite.\nIl minerale \u00e8 stato scoperto in campioni raccolti nell'area del Cheyenne canyon, e su un'area incerta fra il Monte Cheyenne, lo Stove Mountain e il St. Peters Dome, tutti nella Contea di El Paso, Colorado, Stati Uniti d'America. \u00c8 stata scoperta anche in campioni provenienti dal giacimento di Tsuge a Tahara nei pressi del villaggio di Hirukawa (ora facente parte della citt\u00e0 di Nakatsugawa), prefettura di Gifu, Giappone.\nIl nuovo minerale fu approvato dall'Associazione Mineralogica Internazionale gi\u00e0 nel 1986 ma ne venne sospesa la pubblicazione fino al 1998 in attesa del completamento della revisione del supergruppo dell'anfibolo.\nEtimologia.\nIl nome del minerale \u00e8 stato attribuito in quanto ha la stessa composizione della ferro-anthophyllite ma cristallizza secondo il gruppo spaziale \"Pnmn\".\nMorfologia.\nLa proto-ferro-anthophyllite \u00e8 stata scoperta sotto forma di cristalli aciculari trasparenti lunghi meno di 3\u00a0mm e di colore giallo brunastro.\nOrigine e giacitura.\nLa proto-ferro-anthophyllite \u00e8 stata trovata nel granito o nella pegmatite associata a fayalite, laihunite, magnetite, annite e quarzo."}
{"id": "437216", "revid": "1543377", "url": "https://it.wikipedia.org/wiki?curid=437216", "title": "Proto-anthophyllite", "text": "La proto-anthophyllite \u00e8 un minerale, un anfibolo appartenente al sottogruppo degli anfiboli di magnesio-ferro-manganese in base alla revisione della nomenclatura degli anfiboli del 2012, precedentemente era classificato come appartenente al gruppo degli anfiboli Mg-Fe-Mn-Li.\nGi\u00e0 nel 1960 erano stati sintetizzati degli anfiboli che cristallizzano secondo il gruppo spaziale \"Pnmn\" (chiamati protoanfiboli), nel 1989 sono stati descritti i primi protoanfiboli naturali ed infine nel 2002 \u00e8 stata pubblicata la descrizione della scoperta del termine ricco di magnesio fra gli scarti della miniera dismessa di cromite ubicata a Takase, prefettura di Okayama, Giappone e la prima descrizione \u00e8 stata pubblicata nel 2002 ed approvata dall'IMA con il nome di protoanthophyllite che \u00e8 stato cambiato in quello attuale con la revisione della nomenclatura del supergruppo dell'anfibolo nel 2012.\nMorfologia.\nLa proto-anthophyllite \u00e8 stata scoperta sotto forma di cristalli prismatici lunghi fino a 5\u00a0mm allungati in direzione dell'asse c.\nOrigine e giacitura.\nLa proto-anthophyllite \u00e8 stata trovata nel serpentino alterato termicamente associata a forsterite, talco, minerali del serpentino, clorite, spinello ricco in cromo, magnetite, pentlandite e calcite. Alcuni cristalli contengono lamelle di antofillite e altri piriboli. Probabilmente si \u00e8 formata in seguito a reazioni di metamorfismo di contatto a partire da forsterite e talco o come inversione dall'antofillite."}
{"id": "437217", "revid": "1543377", "url": "https://it.wikipedia.org/wiki?curid=437217", "title": "Proto-ferro-suenoite", "text": "La proto-ferro-suenoite \u00e8 un minerale appartenente al sottogruppo degli anfiboli di magnesio-ferro-manganese, una suddivisione del supergruppo dell'anfibolo. Precedentemente era conosciuto come protomangano-ferro-anthophyllite e classificato come appartenente al gruppo degli anfiboli Mg-Fe-Mn-Li.\nLa proto-ferro-suenoite \u00e8 stata scoperta sul monte Suisho (Suisho-yama), distretto di Iizaka della citt\u00e0 di Kawamata nella prefettura di Fukushima e sul monte Yokone (Yokone-yama) nei pressi dell'allora citt\u00e0 di Awano, in seguito unita alla citt\u00e0 di Kanuma nella prefettura di Tochigi, entrambe in Giappone. Il minerale presenta caratteristiche chimiche ed ottiche simili alla grunerite ed alla ferro-anthophyllite ma si distingue per le caratteristiche cristallografiche.\nEtimologia.\nIl nome proto-ferro-suenoite \u00e8 stato attribuito in onore al professore di mineralogia giapponese Shigeho Sueno (1937-2001) che descrisse il nuovo minerale, il prefisso \"proto\" perch\u00e9 appartiene al gruppo spaziale \"Pnmn\" ed il prefisso \"ferro\" per il contenuto di Fe2+.\nMorfologia.\nLa proto-ferro-suenoite \u00e8 stata scoperta sotto forma di cristalli fibrosi giallo brunastri lunghi qualche millimetro, a volte in aggregati a forma di covone di grano.\nOrigine e giacitura.\nLa proto-ferro-suenoite \u00e8 stata trovata in un blocco di fayalite nella pegmatite associata a laihunite, magnetite e quarzo e in un blocco di mineralli di manganese associata a piroxmangite, rhodonite, spessartina e rhodochrosite."}
{"id": "437218", "revid": "1442080", "url": "https://it.wikipedia.org/wiki?curid=437218", "title": "Chesterite", "text": "La chesterite \u00e8 un minerale."}
{"id": "437219", "revid": "1442080", "url": "https://it.wikipedia.org/wiki?curid=437219", "title": "Clinojimthompsonite", "text": "La clinojimthompsonite \u00e8 un minerale."}
{"id": "437221", "revid": "767487", "url": "https://it.wikipedia.org/wiki?curid=437221", "title": "Jimthompsonite", "text": "La jimthompsonite \u00e8 un minerale."}
{"id": "437222", "revid": "767487", "url": "https://it.wikipedia.org/wiki?curid=437222", "title": "Krinovite", "text": "La krinovite \u00e8 un minerale appartenente al gruppo dell'enigmatite."}
{"id": "437224", "revid": "984922", "url": "https://it.wikipedia.org/wiki?curid=437224", "title": "Enigmatite", "text": "L'enigmatite \u00e8 un minerale classificato come inosilicato. Appartenente al gruppo omonimo con la wilkinsonite. La scoperta \u00e8 avvenuta nel 1865 in Groenlandia a Ilimmaasaq. Il nome deriva dalla parola greca \"aenigma\" (enigma) per via del mistero in seguito risolto sulla sua esatta formula chimica.\nAbito cristallino.\nPrismatico.\nOrigine e giacitura.\nL'enigmatite si rinviene soprattutto nelle rocce vulcaniche peralcaline, nella pegmatite e in altre rocce intrusive povere di silice. Ne \u00e8 stato segnalato il ritrovamento nel meteorite Kaidun di probabile origine marziana caduto nel marzo del 1980 nello Yemen del sud.\nForma in cui si presenta in natura.\nSi presenta sotto forma di cristalli lamellari di colore scuro."}
{"id": "437225", "revid": "767487", "url": "https://it.wikipedia.org/wiki?curid=437225", "title": "Wilkinsonite", "text": "La wilkinsonite \u00e8 un minerale appartenente al gruppo dell'enigmatite che si caratterizza per l'assenza del titanio, attraverso la sostituzione 2Fe3+ = Fe2+Ti.\nDeve il suo nome a John Frederick George Wilkinson, professore emerito di geologia presso l'universit\u00e0 del New England, il nome sostituisce ferri-aenigmatite precedentemente scelto nel 1979 per l'ipotizzato estremo della serie\nAbito cristallino.\nCristalli triclini, pinacoidali.\nOrigine e giacitura.\nSi forma in ambienti eruttivi peralcalini.\nForma con cui si presenta in natura.\nLa wilkinsonite forma piccolissimi grani anedrali (meno di 50\u00a0\u00b5m di diametro) strettamente associati a pirossene sodico, inclusi all'interno di cristalli di anortoclasio. Pur in presenza di forte alterazione la wilkinsonite non presenta segni di alterazione."}
{"id": "437226", "revid": "1442080", "url": "https://it.wikipedia.org/wiki?curid=437226", "title": "H\u00f8gtuvaite", "text": "La h\u00f8gtuvaite \u00e8 un minerale."}
{"id": "437227", "revid": "375960", "url": "https://it.wikipedia.org/wiki?curid=437227", "title": "Via Reale di Persia", "text": "La Via Reale di Persia era un'antica strada fatta costruire dal Re persiano Dario I nel V secolo a.C. Dario fece costruire tale strada per consentire rapide comunicazioni attraverso il vasto impero da Susa a Sardi. Si ritiene che i corrieri imperiali potevano percorrere i suoi 2699 km in nove giorni. Lo storico greco Erodoto scrisse: \"Non c'\u00e8 nulla al mondo che viaggi pi\u00f9 veloce di questi corrieri persiani [...] N\u00e9 la neve n\u00e9 la pioggia, il caldo o il buio della notte impediscono loro di portare a termine il loro compito con la massima velocit\u00e0\". Questa lode di Erodoto ha dato l'ispirazione al motto non ufficiale dei corrieri postali.\nTragitto della Via Reale.\nIl tragitto della via \u00e8 stato ricostruito grazie agli scritti di Erodoto, alle ricerche archeologiche e ad altro materiale. Cominciava ad occidente, sulle sponde del Mar Egeo, nella citt\u00e0 anatolica di Sardi, e si estendeva ad oriente verso l'antica capitale assira Ninive. Poi svoltava a sud verso Babilonia, per terminare a Susa, l'antica capitale del Regno di Elam. Nonostante la Via Reale terminasse nella parte occidentale dell'attuale Iran, da essa si poteva proseguire verso sud-est, raggiungendo Persepoli, oppure verso nord-est, attraversando altri importanti centri quali Ecatompilo, Alessandria in Margiana e Bactra, lungo quella che, nei secoli successivi, diverr\u00e0 nota come la Via della seta. Tuttavia quest'ultima poteva ricollegarsi alla Via Reale pi\u00f9 a nord. Infatti, provenendo da est, dopo esser passati da Ecbatana, si potevano raggiungere Babilonia e altre citt\u00e0 mesopotamiche, quali Seleucia-Ctesifonte e Dura Europos.\nStoria della Via Reale.\nPoich\u00e9 la strada non segue il percorso pi\u00f9 breve, n\u00e9 il pi\u00f9 facile tra le citt\u00e0 importanti dell'Impero Persiano, gli archeologi credono che le sezioni pi\u00f9 occidentali della strada possano originariamente essere state costruite dai re assiri, dato che la strada si getta nel cuore del loro vecchio impero (v.si Comunicazioni nell'Impero neo-assiro). Le sezioni pi\u00f9 orientali della strada (nell'attuale Iran settentrionale) coincidono poi con la pi\u00f9 importante via di commercio nota come Via della seta.\nFu Dario I a modificare la Via cos\u00ec com'\u00e8 conosciuta oggi, migliorando il manto stradale e connettendo insieme le parti in un unico tratto, rendendo la Via un rapido strumento di comunicazione per i suoi messaggeri (\"pirradazi\u0161\").\nLa costruzione della strada, come risulta dai miglioramenti dei due imperatori, fu di tale qualit\u00e0 che continu\u00f2 ad essere usata nell'epoca romana. A Diyarbak\u0131r, in Turchia, sorge ancora un ponte dell'epoca.\nRiferimenti alla Via Reale.\nSembra che Euclide, alla richiesta di Tolomeo I riguardo ad un modo facile d'apprendere la matematica, avesse risposto: \u300a\"Non c'\u00e8 una Via Reale alla geometria\"\u300b. In un contesto moderno questa frase \u00e8 stata ripresa dall'ingegnere informatico Fred Brooks nello scritto \"No Silver Bullet\" circa lo sviluppo nell'ingegneria informatica: \u300a\"Non c'\u00e8 una Via Reale, ma c'\u00e8 una via\"\u300b."}
{"id": "437228", "revid": "767487", "url": "https://it.wikipedia.org/wiki?curid=437228", "title": "Dorrite", "text": "La dorrite \u00e8 un minerale."}
{"id": "437230", "revid": "1442080", "url": "https://it.wikipedia.org/wiki?curid=437230", "title": "Rh\u00f6nite", "text": "La rh\u00f6nite \u00e8 un minerale."}
{"id": "437231", "revid": "729019", "url": "https://it.wikipedia.org/wiki?curid=437231", "title": "Serendibite", "text": "La serendibite \u00e8 un minerale.\nAbito cristallino.\nTriclinico\nOrigine e giacitura.\nsry lanka e myanmar\nForma in cui si presenta in natura.\nCristallina e massiva\nCollegamenti esterni.\naenigmatite group"}
{"id": "437233", "revid": "1442080", "url": "https://it.wikipedia.org/wiki?curid=437233", "title": "Welshite", "text": "La welshite \u00e8 un minerale."}
{"id": "437235", "revid": "287204", "url": "https://it.wikipedia.org/wiki?curid=437235", "title": "Saffirina", "text": "La saffirina \u00e8 un raro minerale, un silicato di magnesio e alluminio con la formula chimica (Mg, Al)8(Al, Si)6O20 (con ferro come principale impurit\u00e0).\nDeve il suo nome al suo colore simile allo zaffiro (in inglese \"sapphire\"). La saffirina \u00e8 un minerale di interesse prevalentemente collezionistico e di ricerca.\nLa saffirina \u00e8 stata sintetizzata per scopi di ricerca tramite un processo idrotermale."}
{"id": "437236", "revid": "729019", "url": "https://it.wikipedia.org/wiki?curid=437236", "title": "Khmaralite", "text": "La khmaralite \u00e8 un minerale, ha composizione simile alla saffirina, al cui gruppo appartiene.\nEtimologia.\nPrende il nome dalla localit\u00e0 di rinvenimento: la baia antartica di Khmara, a sua volta cos\u00ec chiamata in onore di \"Ivan Fedorovich Khmara\" (1936-1956), tecnico della spedizione antartica russa che vi mor\u00ec in un incidente."}
{"id": "437238", "revid": "1442080", "url": "https://it.wikipedia.org/wiki?curid=437238", "title": "Surinamite", "text": "La surinamite \u00e8 un minerale."}
{"id": "437239", "revid": "767487", "url": "https://it.wikipedia.org/wiki?curid=437239", "title": "Deerite", "text": "La deerite \u00e8 un minerale, un inosilicato del gruppo dell'howieite.\nIl nome \u00e8 in onore del geologo e mineralogista britannico William Alexander Deer (1910-2009)."}
{"id": "437240", "revid": "767487", "url": "https://it.wikipedia.org/wiki?curid=437240", "title": "Howieite", "text": "La howieite \u00e8 un minerale appartenente al gruppo omonimo."}
{"id": "437242", "revid": "1442080", "url": "https://it.wikipedia.org/wiki?curid=437242", "title": "Taneyamalite", "text": "La taneyamalite \u00e8 un minerale appartenente al gruppo dell'howieite."}
{"id": "437243", "revid": "1442080", "url": "https://it.wikipedia.org/wiki?curid=437243", "title": "Johninnesite", "text": "La johninnesite \u00e8 un minerale appartenente al gruppo dell'howieite."}
{"id": "437244", "revid": "767487", "url": "https://it.wikipedia.org/wiki?curid=437244", "title": "Wollastonite-1A", "text": "La wollastonite-1A \u00e8 un metasilicato di calcio, caratteristico dei calcari metamorfici; appartiene alla famiglia dei pirosseni monoclini e deriva il suo nome dal chimico inglese W. H. Wollaston (1766-1828).\nIl politipo 1A \u00e8 stabile a temperature inferiori a 1150\u00a0\u00b0C, ed \u00e8 triclino. Essendo un politipo \u00e8 da considerarsi una variet\u00e0 di wollastonite.\nNomenclatura.\nIl metasilicato di calcio, CaSiO3, si presenta in natura in tre forme: la pseudowollastonite (\u03b2-CaSiO3), forma stabile ad alte temperature, triclina e pseudo-ortorombica, presente solo nelle rocce piro-metamorfiche. La wollastonite 1A, triclina e la wollastonite 2M, monoclina, appartengono entrambe alla forma stabile a bassa temperatura, (\u03b1-CaSiO3). La denominazione dei politipi della wollastonite \u00e8 stata uniformata nel 1993: il numero corrisponde alla periodicit\u00e0 degli strati, la lettera all'iniziale del sistema cristallino secondo le convenzioni dell' \"International Union of Crystallography\" che nello specifico attestano la wollastonite-1A (Anorthic, sinonimo di Triclino) contro le precedenti denominazioni wollastonite-Tc, wollastonite-T.\nStruttura.\nConsiderata appartenente al gruppo dei pirosseni. Consiste in lunghe catene formate da maglie di tre tetraedri uniti per un vertice.\nAbito cristallino.\nAciculare o prismatico, cristalli lunghi fino a 20\u00a0cm.\nOrigine e giacitura.\nLa wollastonite si forma in ambienti metamorfici sia ignei che coinvolgano rocce carbonatiche. giacimenti significanti si rinvengono in depositi di skarn sottoposti a metamorfismo idrotermale nel contesto di deformazioni tettoniche regionali o metamorfismo dell'aureola di contatto di un'intrusione granitica.\nla reazione \u00e8:\nSi02 + CaCO3 = CaSiO3 + CO2\nLa wollastonite pu\u00f2 anche cristallizzare direttamente da un magma carbonatico."}
{"id": "437245", "revid": "767487", "url": "https://it.wikipedia.org/wiki?curid=437245", "title": "Wollastonite-2M", "text": "La wollastonite-2M \u00e8 un ciclosilicato politipo della wollastonite-1A, chiamato comunemente \"parawollastonite\" contenente anelli di tetraedri di SiO4. Risulta la fase stabile del silicato di calcio al di sotto dei 1150\u00a0\u00b0C."}
{"id": "437246", "revid": "767487", "url": "https://it.wikipedia.org/wiki?curid=437246", "title": "Wollastonite-3A-5A-7A", "text": "La wollastonite-3A-4A-5A-7A \u00e8 un politipo della wollastonite pertanto \u00e8 da considerarsi come una variet\u00e0 del minerale."}
{"id": "437247", "revid": "1442080", "url": "https://it.wikipedia.org/wiki?curid=437247", "title": "Ferrobustamite", "text": "La ferrobustamite \u00e8 un minerale."}
{"id": "437248", "revid": "287204", "url": "https://it.wikipedia.org/wiki?curid=437248", "title": "Bustamite", "text": "La bustamite \u00e8 un minerale."}
{"id": "437250", "revid": "121297575", "url": "https://it.wikipedia.org/wiki?curid=437250", "title": "Cascandite", "text": "La cascandite \u00e8 un minerale."}
{"id": "437251", "revid": "287204", "url": "https://it.wikipedia.org/wiki?curid=437251", "title": "Pectolite", "text": "La pectolite \u00e8 un minerale.\nAbito cristallino.\nAciculare, globulare, radiale.\nOrigine e giacitura.\nComunemente si trova associata a zeoliti nelle cavit\u00e0 dei basalti, pi\u00f9 raramente come minerale di contatto come accade per la wollastonite.\nForma in cui si presenta in natura.\nIn sferulette di aghi o in cilindretti di aghi.\nPropriet\u00e0 chimico-fisiche.\nIl minerale viene composto, perlomeno in parte, dagli acidi con distacco di silice sotto forma di gel. \u00c8 fosforescente e triboluminescente.\nLocalit\u00e0 di ritrovamento.\nTierno frazione di Mori nel Trentino, Monzoni nella Val di Fassa; a Weardale nel Durham in Inghilterra, presso Edimburgo in Scozia e nelle rocce basaltiche del New Jersey."}
{"id": "437252", "revid": "1442080", "url": "https://it.wikipedia.org/wiki?curid=437252", "title": "Denisovite", "text": "La denisovite \u00e8 un minerale."}
{"id": "437253", "revid": "287204", "url": "https://it.wikipedia.org/wiki?curid=437253", "title": "S\u00e9randite", "text": "La s\u00e9randite \u00e8 un minerale."}
{"id": "437255", "revid": "1776051", "url": "https://it.wikipedia.org/wiki?curid=437255", "title": "Foshagite", "text": "La foshagite \u00e8 un minerale il cui nome \u00e8 stato attribuito in onore del mineralogista statunitense William Fredrick Foshag.\nOrigine e giacitura.\nLa foshagite si forma nel calcare grazie a processi metamorfici.\nForma in cui si presenta in natura.\nLa foshagite si presenta generalmente in aggregati aciculari o fibrosi."}
{"id": "437256", "revid": "1442080", "url": "https://it.wikipedia.org/wiki?curid=437256", "title": "Hillebrandite", "text": "La hillebrandite \u00e8 un minerale."}
{"id": "437257", "revid": "1442080", "url": "https://it.wikipedia.org/wiki?curid=437257", "title": "Riversideite", "text": "La riversideite \u00e8 un minerale."}
{"id": "437259", "revid": "984922", "url": "https://it.wikipedia.org/wiki?curid=437259", "title": "Tobermorite", "text": "La tobermorite \u00e8 un minerale.\nAbito cristallino.\nSilicato di calcio idrato con ossidrili, di formula Ca5Si6O16(OH)2\u00b74(H2O), \u00e8 una specie che si presenta assai raramente in cristalli evidenti. Forma generalmente masserelle compatte di aspetto porcellanaceo, bianche, in giacimenti di contatto associati con rocce magmatiche.\n\u00c8 un minerale di difficile identificazione che richiede analisi appropriate per la sua caratterizzazione.\nOrigine e giacitura.\nil suo nome deriva dalla localit\u00e0 scozzese di Tobermory."}
{"id": "437260", "revid": "1442080", "url": "https://it.wikipedia.org/wiki?curid=437260", "title": "Clinotobermorite", "text": "La clinotobermorite \u00e8 un minerale."}
{"id": "437261", "revid": "767487", "url": "https://it.wikipedia.org/wiki?curid=437261", "title": "Plombi\u00e8rite", "text": "La plombi\u00e8rite \u00e8 un minerale."}
{"id": "437263", "revid": "290948", "url": "https://it.wikipedia.org/wiki?curid=437263", "title": "S\u00f8rensenite", "text": "La s\u00f8rensenite \u00e8 un minerale della classe dei silicati. Prende il nome da Henning S\u00f8rensen, mineralogista, petrografo e professore di geologia dell'Universit\u00e0 di Copenaghen (Danimarca).\nFu approvata come specie mineralogica dall'Associazione Mineralogica Internazionale (IMA) nel 1965."}
{"id": "437264", "revid": "767487", "url": "https://it.wikipedia.org/wiki?curid=437264", "title": "Umbite", "text": "La umbite \u00e8 un minerale."}
{"id": "437266", "revid": "1442080", "url": "https://it.wikipedia.org/wiki?curid=437266", "title": "Paraumbite", "text": "La paraumbite \u00e8 un minerale."}
{"id": "437267", "revid": "1442080", "url": "https://it.wikipedia.org/wiki?curid=437267", "title": "Nekoite", "text": "La nekoite \u00e8 un minerale."}
{"id": "437269", "revid": "1442080", "url": "https://it.wikipedia.org/wiki?curid=437269", "title": "Scawtite", "text": "La scawtite \u00e8 un minerale."}
{"id": "437270", "revid": "1851848", "url": "https://it.wikipedia.org/wiki?curid=437270", "title": "Daniele Bonera", "text": "Caratteristiche tecniche.\nPoteva ricoprire il ruolo di difensore centrale e all'occorrenza di terzino su entrambe le fasce. La sua carriera \u00e8 stata segnata da diversi infortuni.\nCarriera.\nGiocatore.\nClub.\nBrescia.\nCresciuto nel settore giovanile del Brescia, ha esordito in prima squadra nella stagione 1999-2000 ottenendo 5 presenze in Serie B. Ha fatto il suo esordio in Serie A il 1\u00ba ottobre 2000 al Friuli contro l'Udinese (4-2 per i bianconeri). Con i lombardi ha debuttato inoltre nelle competizioni UEFA per club il 25 luglio 2001 contro i cechi del Chmel Bl\u0161any, in una gara valida per la Coppa Intertoto 2001 (vittoria per 2-1).\nParma.\nDopo due stagioni, nel 2002 \u00e8 passato al , squadra nella quale ha disputato 4 stagioni. Con i ducali ha realizzato il suo unico gol in carriera il 26 gennaio 2003 proprio contro la sua ex squadra, il Brescia.\nMilan.\nNel 2006, a 25 anni, \u00e8 stato acquistato dal Milan, la squadra per cui aveva sempre tifato sin da quando era piccolo, con cui ha siglato un accordo quadriennale fino al 30 giugno 2010. Sceglie di indossare la maglia numero 25.\nCon il Milan ha esordito nel ruolo di terzino destro in Champions League il 17 ottobre 2006 contro l'Anderlecht, partita nella quale, per\u00f2, ha rimediato un cartellino rosso per doppia ammonizione dopo 47 minuti di gioco. Non appena sistemata dal Milan la corsia destra del reparto arretrato, Bonera \u00e8 stato schierato nel suo ruolo naturale di difensore centrale con buoni risultati. Nella stagione successiva \u00e8 stato impiegato sia come centrale che, all'occorrenza, come terzino destro.\nNella stagione 2008-2009 ha giocato poche partite per infortunio; il 5 giugno 2009 ha rinnovato il contratto con i rossoneri fino al 2013. Il 7 maggio 2011, dopo una nuova stagione segnata da numerosi infortuni, ha vinto il suo primo scudetto con i rossoneri a due giornate dal termine del campionato grazie allo 0-0 contro la Roma.\nIl 6 agosto 2011 ha vinto la Supercoppa italiana con il Milan battendo l'Inter a Pechino per 2-1, gara nella quale tuttavia Bonera, presente in panchina, non \u00e8 sceso in campo. Il 26 gennaio 2012, in occasione della partita di Coppa Italia contro la Lazio, ha indossato per la prima volta la fascia di capitano del Milan dopo l'uscita dal campo nel secondo tempo di Clarence Seedorf, che aveva iniziato la gara come capitano.. In questo campionato gioca il maggior numero di partite da titolare (visti gli infortuni dei compagni di squadra Thiago Silva e Nesta). Il 22 maggio 2013 ha rinnovato il suo contratto con i rossoneri, in scadenza a fine stagione, fino al 30 giugno 2015.\nIl 27 luglio seguente, durante uno scontro di gioco in occasione della partita amichevole contro il Valencia, ha riportato una frattura composta della rotula del ginocchio destro, che lo ha obbligato a stare lontano dai campi da gioco per circa 3 mesi.\nIl 30 giugno 2015 giunge alla fine, dopo 9 anni, la sua esperienza al Milan, essendo scaduto il suo contratto. In tutto ha messo insieme 201 presenze con i rossoneri.\nVillarreal.\nIl 1\u00ba settembre seguente, all'et\u00e0 di 34 anni, viene ingaggiato dalla squadra spagnola del Villarreal per la stagione 2015-2016 a costo zero. Debutta il 17 settembre in Europa League in trasferta contro il Rapid Vienna (2-1), il debutto in Liga avviene il 25 ottobre contro il Las Palmas (0-0). \u00c8 il calciatore pi\u00f9 vecchio ad aver vestito la maglia del \"sottomarino giallo\".\nNel frattempo il 27 settembre 2018 ottiene la qualifica UEFA A che abilita all'allenamento di tutte le formazioni giovanili e delle prime squadre fino alla Serie C, e alla posizione di allenatore in seconda in Serie B e Serie A.\nIn quattro stagioni mette insieme 58 presenze tra campionato, coppa del Re, Europa League e Champions e si ritira alla fine della stagione 2018-2019, all'et\u00e0 di 38 anni.\nNazionale.\nBonera ha militato nelle nazionali giovanili, collezionando 5 presenze con l'Italia Under-20 nel 2000, 29 con l'Under-21 tra il 2001 e il 2004 e 5 con la nazionale olimpica ad Atene 2004.\nHa fatto il suo esordio in Nazionale maggiore chiamato da Giovanni Trapattoni il 5 settembre 2001, a 20 anni, nella partita amichevole Italia-Marocco (1-0). Per un periodo si \u00e8 quindi diviso tra la Nazionale maggiore e l'Under-21, conquistando con quest'ultima l'Europeo Under-21 del 2004. Nel 2006 \u00e8 stato inserito da Marcello Lippi nella lista dei pre-convocati per i Mondiali 2006, come una delle 4 riserve. \u00c8 stato infine escluso per ultimo dalla lista definitiva dei 23 convocati. Dopo il suo arrivo al Milan, a partire dal 2006, \u00e8 rimasto nel gruppo allargato della Nazionale con i tecnici Donadoni e Lippi, ma \u00e8 stato convocato a intervalli irregolari anche a causa di numerosi problemi fisici.\nAllenatore.\nMilan.\nSubito dopo il suo ritiro, il 9 luglio 2019 entra a far parte dello staff di Marco Giampaolo, neo allenatore del Milan, venendo confermato anche con l\u2019arrivo di Stefano Pioli. Nel frattempo partecipa al corso per Allenatore Professionista di Prima Categoria - Uefa Pro ottenendo l'abilitazione nel settembre 2020. Il 22 novembre 2020, con Stefano Pioli e il suo vice Giacomo Murelli indisponibili a causa della loro positivit\u00e0 al COVID-19, esordisce in panchina nella trasferta vinta per 3-1 al San Paolo contro il Napoli e quattro giorni dopo guida la squadra anche nella trasferta francese contro il Lille in Europa League pareggiata per 1-1. Il 29 novembre ottiene la seconda vittoria consecutiva in campionato e la prima casalinga a San Siro battendo la Fiorentina per 2-0.\nStatistiche.\nPresenze e reti nei club.\n\"Statistiche aggiornate al 7 aprile 2019.\""}
{"id": "437271", "revid": "110157", "url": "https://it.wikipedia.org/wiki?curid=437271", "title": "Xonotlite", "text": "La xonotlite \u00e8 un minerale."}
{"id": "437273", "revid": "110157", "url": "https://it.wikipedia.org/wiki?curid=437273", "title": "Tacharanite", "text": "La tacharanite \u00e8 un minerale."}
{"id": "437274", "revid": "767487", "url": "https://it.wikipedia.org/wiki?curid=437274", "title": "Zorite", "text": "La zorite \u00e8 un minerale."}
{"id": "437276", "revid": "767487", "url": "https://it.wikipedia.org/wiki?curid=437276", "title": "Haineaultite", "text": "La haineaultite \u00e8 un minerale."}
{"id": "437277", "revid": "1442080", "url": "https://it.wikipedia.org/wiki?curid=437277", "title": "Tokkoite", "text": "La tokkoite \u00e8 un minerale."}
{"id": "437279", "revid": "767487", "url": "https://it.wikipedia.org/wiki?curid=437279", "title": "Tinaksite", "text": "La tinaksite \u00e8 un minerale."}
{"id": "437280", "revid": "1442080", "url": "https://it.wikipedia.org/wiki?curid=437280", "title": "Elpidite", "text": "La elpidite \u00e8 un minerale."}
{"id": "437281", "revid": "1442080", "url": "https://it.wikipedia.org/wiki?curid=437281", "title": "Terskite", "text": "La terskite \u00e8 un minerale."}
{"id": "437283", "revid": "108812736", "url": "https://it.wikipedia.org/wiki?curid=437283", "title": "Balangeroite", "text": "La balangeroite \u00e8 un minerale. Prende il suo nome da Balangero, paese della Provincia di Torino in cui \u00e8 stata estratta."}
{"id": "437285", "revid": "1442080", "url": "https://it.wikipedia.org/wiki?curid=437285", "title": "Tiragalloite", "text": "La tiragalloite \u00e8 un minerale."}
{"id": "437286", "revid": "1442080", "url": "https://it.wikipedia.org/wiki?curid=437286", "title": "Gageite", "text": "La gageite \u00e8 un minerale."}
{"id": "437288", "revid": "23", "url": "https://it.wikipedia.org/wiki?curid=437288", "title": "Gageite-2M", "text": ""}
{"id": "437289", "revid": "287204", "url": "https://it.wikipedia.org/wiki?curid=437289", "title": "Raite", "text": "La raite \u00e8 un minerale."}
{"id": "437290", "revid": "767487", "url": "https://it.wikipedia.org/wiki?curid=437290", "title": "Batisite", "text": "La batisite \u00e8 un minerale."}
{"id": "437292", "revid": "767487", "url": "https://it.wikipedia.org/wiki?curid=437292", "title": "Shcherbakovite", "text": "La shcherbakovite \u00e8 un minerale."}
{"id": "437293", "revid": "1442080", "url": "https://it.wikipedia.org/wiki?curid=437293", "title": "Taikanite", "text": "La taikanite \u00e8 un minerale."}
{"id": "437294", "revid": "767487", "url": "https://it.wikipedia.org/wiki?curid=437294", "title": "It's a Man's World (Cher)", "text": "It's a Man's World \u00e8 un album tributo della cantante statunitense Cher del 1995, registrato in Regno Unito e composto principalmente da cover di altre canzoni.\nDescrizione.\nL'album pu\u00f2 sicuramente essere preso in considerazione come il migliore della cantante: Cher infatti interpreta ogni pezzo in una maniera non convenzionale, spingendo le sue abilit\u00e0 canore al limite e proponendosi come narratrice di storie. \nCher si cimenta in un inusuale tono di voce, come per le canzoni \"One by One\" e The Gunman, cancellando il suo famoso vibrato e rendendosi maggiormente fluida e armonica. \u00c8 per questa ragione che i critici guardano in maniera favorevole a questo lavoro, e molti lo prendono in considerazione come un vero e proprio capolavoro della musica internazionale. \nLe tracce contenute nell'album sono prodotte da un ottimo gruppo di collaboratori, tra cui Trevorn Horn (Seal), Sam Ward (Michael Jackson) e Greg Penny (K.D. Lang), che arrangiano le canzoni con grande abilit\u00e0, senza mai stancare. Il risultato \u00e8 un mix esplosivo di cover e pezzi nuovi, realizzati e composti con l'utilizzo di svariati strumenti e un'orchestra di archi e fiati sempre pronta ad intervenire con garbata disinvoltura. \nLa voce di Cher, come gi\u00e0 detto, \u00e8 capace di tenersi ad alti livelli in ogni traccia, restando fedele alla sua passionale interpretazione ma risultando pi\u00f9 dolce e soft. \nPezzi come Walking in Memphis, cover di una canzone di Marc Cohn, la gi\u00e0 citata One by One, e The Sun Ain't Gonna Shine Anymore, cover dei Walkers Brothers sono elementi memorabili e indimenticabili di questo lavoro.\nDa notare che l'album \u00e8 uscito in due diverse versioni: la prima, pubblicata in Europa alla fine del 1995 e prodotta dalla Warner UK, ha avuto maggior successo e impatto commerciale, la seconda, pubblicata in America nel 1996 e prodotta da Reprise, si \u00e8 invece rivelata un mezzo flop. La differenza sta nel riarrangiamento delle canzoni: nell'edizione del 1996, cinque dei pezzi contenuti nell'originale \"It's a Man's World\", tra cui la stessa One by One, vengono riproposti al pubblico con un sound maggiormente R'n'B, stravolgendo l'intero percorso narrativo. Oltre a questo remixaggio delle tracce, la Reprise taglia l'album, proponendo al mercato americano un lavoro di 11 canzoni invece che 14.\nLa critica e il pubblico d'oltre oceano non sembrano molto interessati al progetto di Cher, l'album infatti fa capolino al numero 64 senza vendere un granch\u00e9. Solo due singoli, One by One e Paradise Is Here, remixati e riveduti da dj di spicco (tra cui Jnr. Vasquez) hanno un grande successo nelle discoteche, avviando il processo che porter\u00e0 Cher alla musica dance.\nTracce.\nEdizione statunitense.\nsono escluse \"I Wouldn't Treat A Dog\", \"Don't Come Around Tonite\", and \"Shape of Things to Come\"\nCover.\nIn questo album sono presenti svariate canzoni originalmente registrate da altri artisti:"}
{"id": "437296", "revid": "1442080", "url": "https://it.wikipedia.org/wiki?curid=437296", "title": "Krauskopfite", "text": "La krauskopfite \u00e8 un minerale."}
{"id": "437297", "revid": "1442080", "url": "https://it.wikipedia.org/wiki?curid=437297", "title": "Ohmilite", "text": "La ohmilite \u00e8 un minerale."}
{"id": "437298", "revid": "767487", "url": "https://it.wikipedia.org/wiki?curid=437298", "title": "Haradaite", "text": "La haradaite \u00e8 un minerale."}
{"id": "437299", "revid": "1442080", "url": "https://it.wikipedia.org/wiki?curid=437299", "title": "Suzukiite", "text": "La suzukiite \u00e8 un minerale."}
{"id": "437301", "revid": "115861035", "url": "https://it.wikipedia.org/wiki?curid=437301", "title": "Rodonite", "text": "La rodonite \u00e8 un minerale. \u00c8 noto un suo polimorfo pi\u00f9 raro chiamato piroxmangite con la stessa composizione chimica ma che presenta nella struttura sette tetraedri base del silicio invece che cinque. \nOrigine del nome.\nIl nome del minerale deriva dal greco \"\u03c1\u03cc\u03b4\u03bf\u03bd\" cio\u00e8 di colore rosa.\nAbito cristallino.\nMassivo, granulare.\nOrigine e giacitura.\nL'origine \u00e8 idrotermale o metamorfica mediante metamorfismo di carbonati di manganese senza silice con l'aggiunta di materiali magmatici, ma il minerale si pu\u00f2 trovare in rocce metamorfiche ed in rocce metasomatiche o in vari giacimenti di manganese.\nForma in cui si presenta in natura.\nI cristalli hanno gli spigoli arrotondati o sottili, quasi a sembrare delle lamelle. Il materiale massivo \u00e8 di colore rosa carne con delle screziature di nero dovute ad ossidi idrati di manganese.\nIl taglio.\nIl minerale viene tagliato a sfera o a cabochon, oppure il minerale viene utilizzato per la fabbricazione di monili, statue ed altri oggetti ornamentali."}
{"id": "437302", "revid": "84604", "url": "https://it.wikipedia.org/wiki?curid=437302", "title": "Babingtonite", "text": "La babingtonite \u00e8 un minerale che cristallizza in individui tubolari o anche in aggregati. Il minerale ha colore nerastro o bruno per alterazione.\nEtimologia.\nIl minerale \u00e8 stato chiamato in onore di William Babington (Porgleton, 1756-Londra, 1833) fisico e chimico irlandese.\nOrigine.\nSi rinviene nelle cavit\u00e0 dei graniti e degli gneiss.\nGiacimenti.\nSi trova ad Arendal in Norvegia e in alcune localit\u00e0 statunitensi tra cui il New Jersey. In Italia \u00e8 presente, in piccoli cristalli di colore brunastro, nei geodi del granito di Baveno sul Lago Maggiore e nelle serpentine di Prato in Toscana. Nonch\u00e9 in India."}
{"id": "437304", "revid": "767487", "url": "https://it.wikipedia.org/wiki?curid=437304", "title": "Manganbabingtonite", "text": "La manganbabingtonite \u00e8 un minerale."}
{"id": "437305", "revid": "1543377", "url": "https://it.wikipedia.org/wiki?curid=437305", "title": "Scandiobabingtonite", "text": "La scandiobabingtonite \u00e8 un minerale.\nEtimologia.\nIl nome deriva dalla composizione chimica: \u00e8 una babingtonite ricca di scandio."}
{"id": "437307", "revid": "767487", "url": "https://it.wikipedia.org/wiki?curid=437307", "title": "Santaclaraite", "text": "La santaclaraite \u00e8 un minerale."}
{"id": "437308", "revid": "108938570", "url": "https://it.wikipedia.org/wiki?curid=437308", "title": "Nambulite", "text": "La nambulite \u00e8 un minerale: ha preso il nome dal mineralogista giapponese Matsuo Nambu . Appartiene ai silicati di manganese.\n\u00c8 stato rinvenuto nelle montagne di Kitakami nel Nord-Est del Giappone, nelle montagne di Otavi nel Nord della Namibia e nel distretto di Urucum nello stato del Mato Grosso do Sul in Brasile ed a Tirodi nel Sausar, un territorio del Distretto di Chhindwara, stato del Madhya Pradesh, situato nell'India centrale."}
{"id": "437310", "revid": "1442080", "url": "https://it.wikipedia.org/wiki?curid=437310", "title": "Natronambulite", "text": "La natronambulite \u00e8 un minerale."}
{"id": "437312", "revid": "1442080", "url": "https://it.wikipedia.org/wiki?curid=437312", "title": "Lithiomarsturite", "text": "La lithiomarsturite \u00e8 un minerale."}
{"id": "437313", "revid": "1442080", "url": "https://it.wikipedia.org/wiki?curid=437313", "title": "Marsturite", "text": "La marsturite \u00e8 un minerale."}
{"id": "437315", "revid": "287204", "url": "https://it.wikipedia.org/wiki?curid=437315", "title": "Inesite", "text": "La inesite \u00e8 un minerale."}
{"id": "437317", "revid": "287204", "url": "https://it.wikipedia.org/wiki?curid=437317", "title": "Howlite", "text": "La howlite \u00e8 un minerale della classe dei borati (borosilicato idrossido di calcio). Il suo nome deriva da quello del suo scopritore, il chimico, geologo e mineralogista canadese Henry How, che la descrisse per la prima volta nel 1868, indicandone la composizione chimica approssimativa. \u00c8 costituita da aggregati cristallini, talora in masse compatte nodulari di grandi dimensioni. I cristalli, trasparenti e tabulari, sono molto rari. Cristallizza per evaporazione di sostanze acquose in depositi evaporitici.\nIl colore \u00e8 bianco latte e pu\u00f2 presentare venature nere o brunastre. Il suo aspetto \u00e8 opaco con lucentezza vitrea. Per la sua natura porosa viene spesso sottoposta a colorazione azzurra per imitare il turchese o rossa per imitare il corallo.\nSebbene sia stata scoperta in Canada, oggi le fonti principali sono California e Los Angeles (USA), seguite da Nuova Scozia (Canada), e la regione di Marmara, in Turchia.\nViene usata principalmente come pietra ornamentale."}
{"id": "437318", "revid": "1442080", "url": "https://it.wikipedia.org/wiki?curid=437318", "title": "Hilairite", "text": "La hilairite \u00e8 un minerale appartenente al gruppo omonimo."}
{"id": "437320", "revid": "767487", "url": "https://it.wikipedia.org/wiki?curid=437320", "title": "Calciohilairite", "text": "La calciohilairite \u00e8 un minerale appartenente al gruppo dell'hilairite."}
{"id": "437321", "revid": "365417", "url": "https://it.wikipedia.org/wiki?curid=437321", "title": "Pyatenkoite-(Y)", "text": "La pyatenkoite-(Y) \u00e8 un minerale appartenente al gruppo dell'hilairite."}
{"id": "437322", "revid": "365417", "url": "https://it.wikipedia.org/wiki?curid=437322", "title": "Sazykinaite-(Y)", "text": "La sazykinaite-(Y) \u00e8 un minerale appartenente al gruppo dell'hilairite."}
{"id": "437325", "revid": "1442080", "url": "https://it.wikipedia.org/wiki?curid=437325", "title": "Stokesite", "text": "La stokesite \u00e8 un minerale."}
{"id": "437326", "revid": "287204", "url": "https://it.wikipedia.org/wiki?curid=437326", "title": "Zektzerite", "text": "La zektzerite \u00e8 un minerale."}
{"id": "437328", "revid": "1442080", "url": "https://it.wikipedia.org/wiki?curid=437328", "title": "Tuhualite", "text": "La tuhualite \u00e8 un minerale."}
{"id": "437329", "revid": "1442080", "url": "https://it.wikipedia.org/wiki?curid=437329", "title": "Pellyite", "text": "La pellyite \u00e8 un minerale."}
{"id": "437331", "revid": "21583", "url": "https://it.wikipedia.org/wiki?curid=437331", "title": "Pirossiferroite", "text": "La pirossiferroite \u00e8 un minerale della classe dei silicati.\nEtimologia.\nLa pirossiferroite deriva il suo nome da \"pirosseno\" e \"ferrum\" (nome latino del ferro), in quanto variante ferrosa della piroxmangite. A sua volta \"pirosseno\" deriva dall'unione delle parole greche \u03c0\u1fe6\u03c1 (fuoco) e \u03be\u03ad\u03bd\u03bf\u03c2 (estraneo), chiamati cos\u00ec perch\u00e9 si riteneva fossero impurit\u00e0 del vetro vulcanico. In realt\u00e0 si tratta di minerali che cristallizzano prima che la lava erutti.\nOrigine e giacitura.\nLa pirossiferroite \u00e8 stata scoperta nel 1969 in alcuni campioni di rocce lunari prelevati dal Mare della Tranquillit\u00e0 durante le missioni Apollo. Assieme all'armalcolite e alla tranquillitite, \u00e8 uno dei primi tre minerali scoperti sulla Luna. \u00c8 stata successivamente trovata in alcuni meteoriti lunari e marziani in Oman. Il minerale \u00e8 presente anche all'interno della crosta terreste, in associazione con clinopirosseni, plagioclasio, ilmenite, cristobalite, tridimite, fayalite, fluorapatite e feldspato di potassio. Nei campioni lunari originali, la pirossiferroite \u00e8 spesso associata con minerali simili, ma anche con la troilite, rarissima sulla Terra ma abbondante sulla Luna e su Marte."}
{"id": "437332", "revid": "23", "url": "https://it.wikipedia.org/wiki?curid=437332", "title": "Piroxmangite", "text": "La piroxmangite \u00e8 un minerale polimorfo della rodonite."}
{"id": "437334", "revid": "180559", "url": "https://it.wikipedia.org/wiki?curid=437334", "title": "Plumalsite", "text": "La plumalsite \u00e8 un minerale non approvato dall'IMA nel 1971 perch\u00e9 occorrevano ulteriori studi e perch\u00e9 il nome \u00e8 troppo simile a quello del minerale plumosite ed alla roccia plumasite."}
{"id": "437336", "revid": "110157", "url": "https://it.wikipedia.org/wiki?curid=437336", "title": "Alamosite", "text": "La alamosite \u00e8 un minerale."}
{"id": "437337", "revid": "109098568", "url": "https://it.wikipedia.org/wiki?curid=437337", "title": "Aerinite", "text": "L'aerinite (Ca4(Al,Fe,Mg)10Si12O35(OH)12CO3\u00b712 H2O) \u00e8 un minerale di aspetto porpora-bluastro, appartenente agli inosilicati.\nIl nome deriva dal greco , \"a\u00e8rinos\", che significa \"del colore dell'aria\", cio\u00e8 azzurro, bluastro e va pronunciato proprio cos\u00ec, aerinite, come altre parole italiane affini derivate dal greco: a\u00e8do, \u00e0ere, ecc.\nDa non confondere con l'erinite, vecchio nome italiano della cornwallite, idrossiarseniato di rame rinvenuto in Irlanda nei primi decenni del secolo XIX e cos\u00ec chiamato dal nome locale antico \"erin\", che designava l'Irlanda stessa.\nMorfologia.\nIn masse azzurro e azzurro-verdognolo cresciute sul minerale alterato.\nOrigine e giacitura.\nSi tratta di un minerale secondario di ossidazione e alterazione. Si ritrova a Soriana Quarry di Estopi\u00f1\u00e1n del Castillo in Aragona, Spagna. \u00c8 rara.\nUtilizzo.\nA scopo didattico e collezionistico."}
{"id": "437339", "revid": "1776051", "url": "https://it.wikipedia.org/wiki?curid=437339", "title": "Davreuxite", "text": "La davreuxite \u00e8 un minerale."}
{"id": "437340", "revid": "1442080", "url": "https://it.wikipedia.org/wiki?curid=437340", "title": "Strakhovite", "text": "La strakhovite \u00e8 un minerale."}
{"id": "437342", "revid": "1442080", "url": "https://it.wikipedia.org/wiki?curid=437342", "title": "Narsarsukite", "text": "La narsarsukite \u00e8 un minerale."}
{"id": "437343", "revid": "1776051", "url": "https://it.wikipedia.org/wiki?curid=437343", "title": "Vlasovite", "text": "La vlasovite \u00e8 un minerale."}
{"id": "437345", "revid": "767487", "url": "https://it.wikipedia.org/wiki?curid=437345", "title": "Penkvilksite", "text": "La penkvilksite \u00e8 un minerale."}
{"id": "437346", "revid": "767487", "url": "https://it.wikipedia.org/wiki?curid=437346", "title": "Tumchaite", "text": "La tumchaite \u00e8 un minerale.\nEtimologia.\nIl nome deriva dal fiume russo Tumcha, che scorre nella parte meridionale della penisola di Kola."}
{"id": "437348", "revid": "1442080", "url": "https://it.wikipedia.org/wiki?curid=437348", "title": "Canasite", "text": "La canasite \u00e8 un minerale."}
{"id": "437349", "revid": "1442080", "url": "https://it.wikipedia.org/wiki?curid=437349", "title": "Frankamenite", "text": "La frankamenite \u00e8 un minerale."}
{"id": "437350", "revid": "1442080", "url": "https://it.wikipedia.org/wiki?curid=437350", "title": "Miserite", "text": "La miserite \u00e8 un minerale."}
{"id": "437351", "revid": "287204", "url": "https://it.wikipedia.org/wiki?curid=437351", "title": "Yuksporite", "text": "La yuksporite \u00e8 un minerale."}
{"id": "437353", "revid": "1031941", "url": "https://it.wikipedia.org/wiki?curid=437353", "title": "Ciaroite", "text": "La ciaorite, detta anche charoite o caroite, \u00e8 un minerale.\nNotizie storiche.\nLa ciaroite \u00e8 un minerale molto raro. Detta anche \"il miracolo viola della Siberia\", \u00e8 considerata una delle pi\u00f9 grandi scoperte mineralogiche del XX secolo. Fu trovata per la prima volta, durante alcune campagne esplorative, nel 1949 e confermata come nuovo minerale nel 1977. Il suo nome deriverebbe dal fiume \u010cara, che scorre in Siberia nei pressi del complesso alcalino di Malyy Murun, dove appunto fu scoperta. Secondo altri, invece, la sua denominazione sarebbe connessa con il russo \"charovat\", che significa \"affascinante\", \"seducente\", aggettivo che ben si addice a questa pietra di particolare fascino.\nAbito cristallino.\nCristallizza nel sistema monoclino. I cristalli hanno frattura concoidale.\nOrigine e giacitura.\nLa ciaroite appartiene alla famiglia dei silicati ed \u00e8 precisamente un \"fillosilicato\" che reca al suo interno tracce di minerali diversi. Si rinviene quando una sienite ha intruso e alterato i depositi di calcare producendo una metasomatite di potassio feldspatico. Il minerale ha un colore viola-malva con striature nere e grigie. Sono reperibili anche esemplari beige o incolori. Attualmente, l'unico posto al mondo in cui si estrae questo minerale \u00e8 il massiccio di Malyy Murun, a nord-ovest dello scudo dell'Aldan, in Siberia. Il complesso, che ha un'estensione di circa 48\u00a0km\u00b2, si \u00e8 formato - insieme ai massicci di Bolshoy e di Dagaldyn - durante il periodo del Cretacico, ed \u00e8 assai famoso per la presenza di una grande quantit\u00e0 di minerali, alcuni dei quali unici al mondo.\nForma in cui si presenta in natura.\nSi presenta in forma da massiva a fibrosa e con un debole pleocroismo (da rosa a incolore). La pietra si rinviene nelle rocce fenitiche (metasmatiche) al contatto tra rocce ignee e rocce sedimentarie. Spesso \u00e8 associata alla tinaksite e alla canasite.\nLa ciaroite come gemma preziosa.\nDati i suoi singolari e bellissimi giochi di colore che ricordano la viola, il glicine, la malva e la pervinca, verso la fine degli anni '70 la ciaroite fu introdotta in Occidente, nel mercato delle pietre preziose. Si presta ad essere tagliata quasi esclusivamente a \"cabochon\", poich\u00e9 questo taglio esalta particolarmente il suo lustro perlaceo e il suo aspetto setoso."}
{"id": "437354", "revid": "1442080", "url": "https://it.wikipedia.org/wiki?curid=437354", "title": "Eveslogite", "text": "La eveslogite \u00e8 un minerale.\nEtimologia.\nIl nome deriva dalla localit\u00e0 russa di scoperta: il monte Eveslogchorr, nei giacimenti alcalini di Khibina, nella penisola di Kola."}
{"id": "437356", "revid": "1442080", "url": "https://it.wikipedia.org/wiki?curid=437356", "title": "Grumantite", "text": "La grumantite \u00e8 un minerale."}
{"id": "437357", "revid": "767487", "url": "https://it.wikipedia.org/wiki?curid=437357", "title": "Caysichite-(Y)", "text": "La caysichite-(Y) \u00e8 un minerale."}
{"id": "437359", "revid": "365417", "url": "https://it.wikipedia.org/wiki?curid=437359", "title": "Hellandite-(Y)", "text": "La hellandite-(Y) \u00e8 un minerale appartenente al gruppo dell'hellandite.\nCollegamenti esterni.\n "}
{"id": "437360", "revid": "767487", "url": "https://it.wikipedia.org/wiki?curid=437360", "title": "Hellandite-(Ce)", "text": "La hellandite-(Ce) \u00e8 un minerale appartenente al gruppo omonimo.\nCollegamenti esterni.\n "}
{"id": "437362", "revid": "767487", "url": "https://it.wikipedia.org/wiki?curid=437362", "title": "Tadzhikite-(Ce)", "text": "La tadzhikite-(Ce) \u00e8 un minerale appartenente al gruppo dell'hellandite."}
{"id": "437364", "revid": "23", "url": "https://it.wikipedia.org/wiki?curid=437364", "title": "Tadzhikite-(Y)", "text": ""}
{"id": "437366", "revid": "767487", "url": "https://it.wikipedia.org/wiki?curid=437366", "title": "Mottanaite-(Ce)", "text": "La mottanaite-(Ce) \u00e8 un minerale appartenente al gruppo dell'hellandite.\nCollegamenti esterni.\n "}
{"id": "437367", "revid": "1442080", "url": "https://it.wikipedia.org/wiki?curid=437367", "title": "Ciprianiite", "text": "La ciprianiite \u00e8 un minerale appartenente al gruppo dell'hellandite.\nEtimologia.\nIl nome \u00e8 in onore del mineralogista del museo di storia naturale di Firenze Curzio Cipriani (1927-2007)."}
{"id": "437369", "revid": "228587", "url": "https://it.wikipedia.org/wiki?curid=437369", "title": "Ashcroftina-(Y)", "text": "L'ashcroftina-(Y) \u00e8 un minerale."}
{"id": "437370", "revid": "174925", "url": "https://it.wikipedia.org/wiki?curid=437370", "title": "Neptunite", "text": "La neptunite \u00e8 un minerale appartenente al gruppo omonimo."}
{"id": "437372", "revid": "1543377", "url": "https://it.wikipedia.org/wiki?curid=437372", "title": "Manganoneptunite", "text": "La manganoneptunite \u00e8 un minerale appartenente al gruppo della neptunite, scoperto nel 1927 isostrutturale con la neptunite con la quale forma una serie. Fino al 2008 era conosciuto come mangan-neptunite."}
{"id": "437374", "revid": "767487", "url": "https://it.wikipedia.org/wiki?curid=437374", "title": "Watatsumiite", "text": "La watatsumiite \u00e8 un minerale appartenente al gruppo della neptunite."}
{"id": "437376", "revid": "1442080", "url": "https://it.wikipedia.org/wiki?curid=437376", "title": "Sverigeite", "text": "La sverigeite \u00e8 un minerale."}
{"id": "437377", "revid": "1543377", "url": "https://it.wikipedia.org/wiki?curid=437377", "title": "Litidionite", "text": "La litidionite \u00e8 un minerale appartenente al gruppo omonimo. Il nome ufficiale riconosciuto dall'IMA \u00e8 stato modificato nell'aprile 2014 da lithidionite a litidionite per riflettere la grafia originale."}
{"id": "437379", "revid": "1776051", "url": "https://it.wikipedia.org/wiki?curid=437379", "title": "Liebauite", "text": "La liebauite \u00e8 un minerale."}
{"id": "437380", "revid": "1543377", "url": "https://it.wikipedia.org/wiki?curid=437380", "title": "Magnesio-fluoro-hastingsite", "text": "La magnesio-fluoro-hastingsite \u00e8 un minerale, un anfibolo appartenente al sottogruppo degli anfiboli di calcio.\n\u00c8 stata scoperta in una cava di trachiandesite abbandonata da lungo tempo sulla collina di Uroi (Dealu Uroi in rumeno) a 10\u00a0km di distanza dalla citt\u00e0 di Deva, distretto di Hunedoara, Romania ed approvata dall'IMA con il nome di fluoro-magnesiohastingsite. Il nome \u00e8 stato cambiato in quello attuale nel 2012 in seguito alla revisione della nomenclatura del supergruppo dell'anfibolo.\nMorfologia.\nLa magnesio-fluoro-hastingsite \u00e8 stata trovata sotto forma di cristalli prismatici allungati ben formati lunghi fino a 3\u00a0mm.\nOrigine e giacitura.\nLa magnesio-fluoro-hastingsite \u00e8 stata scoperta nella trachiandesite nelle piccole cavit\u00e0 delle xenoliti ricche di ematite alterata associata a ematite ricca di titanio, augite, flogopite, enstatite, feldspato, tridimite, titanite, fluorapatite, ilmenite e pseudobrookite. Si trova spesso cresciuta sull'augite verde."}
{"id": "437383", "revid": "1442080", "url": "https://it.wikipedia.org/wiki?curid=437383", "title": "Potassiccarpholite", "text": "La potassiccarpholite \u00e8 un minerale appartenente al gruppo della carpholite."}
{"id": "437384", "revid": "1442080", "url": "https://it.wikipedia.org/wiki?curid=437384", "title": "Vanadiocarpholite", "text": "La vanadiocarpholite \u00e8 un minerale appartenente al gruppo della carpholite."}
{"id": "437386", "revid": "1543377", "url": "https://it.wikipedia.org/wiki?curid=437386", "title": "Sodic-ferri-clinoferroholmquistite", "text": "La sodic-ferri-clinoferroholmquistite \u00e8 un minerale del gruppo degli anfiboli Mg-Fe-Mn-Li. Precedentemente era conosciuta come ferri-clinoholmquistite.\nEtimologia.\nIl nome riflette la sua struttura e la composizione chimica: il contenuto in sodio (sodic-), Fe2+ (ferri-), struttura monoclina (clino-), Fe3+ (ferro-) e il minerale base di riferimento, la holmquistite."}
{"id": "437387", "revid": "73843", "url": "https://it.wikipedia.org/wiki?curid=437387", "title": "Ferro-chloro-pargasite", "text": "La ferro-chloro-pargasite \u00e8 un minerale molto raro e chimicamente complesso, appartenente alla classe dei silicati. Contiene ferro, cloro e alluminio sotto forma di ioni. Presenta un forte pleocroismo con colori variabili dal blu scuro al grigio-voloceo o grigio-verde fino al giallo chiaro.\nOccorrenze.\nLa ferro-chloro-pargasite \u00e8 conosciuta solo in pochi esemplari provenienti dal massiccio ultrabasico di Lukkulaisvaara, Repubblica di Carelia (Russia), e da Corio e Monastero di Lanzo nelle Alpi Occidentali in Italia."}
{"id": "437389", "revid": "1543377", "url": "https://it.wikipedia.org/wiki?curid=437389", "title": "Potassic-chloro-hastingsite", "text": "La potassic-chloro-hastingsite \u00e8 un minerale, un anfibolo appartenente al sottogruppo degli anfiboli di calcio.\nQuesto minerale deriva dalla rivalidazione della dashkenasite avvenuta in seguito agli studi di revisione effettuati sul campione tipo che hanno permetto di confermare il minerale come una specie a s\u00e9 stante e quindi nel 1998 \u00e8 stata sottoposta all'IMA la proposta di riconvalidazione. Venne poi approvata col nome di chloro-potassichastingsite e rinominata potassic-chloro-hastingsite in seguito alla revisione della nomenclatura del 2012 (IMA 2012).\nLa dashkenasite fu scoperta nel 1936 da G. A. Krutov in campioni provenienti dal giacimento di ferro e cobalto di Dashkesan, Caucaso Minore, Azerbaigian e riconosciuta come membro della famiglia degli anfiboli con prevalenza di cloro rispetto al gruppo ossidrilico () e di potassio rispetto al sodio ma \u00e8 stata discreditata nel 1978 poich\u00e9 venne considerata una variet\u00e0 di anfibolo ricca di cloro e potassio.\nMorfologia.\nLa potassic-chloro-hastingsite \u00e8 stata trovata sotto forma di grossolani cristalli prismatici fino a 1,5\u00a0mm di colore verde scuro.\nOrigine e giacitura.\nLa potassic-chloro-pargasite \u00e8 stata scoperta come componente dello skarn di anfibolo associata a quarzo, clorite, actinolite, apatite, epidoto, magnetite, ematite ed altri solfuri."}
{"id": "437391", "revid": "1543377", "url": "https://it.wikipedia.org/wiki?curid=437391", "title": "Potassic-chloro-pargasite", "text": "La potassic-chloro-pargasite \u00e8 un minerale, un anfibolo classificato come appartenente al sottogruppo degli anfiboli di calcio in base alla revisione della nomenclatura degli anfiboli del 2012 (IMA 2012).\n\u00c8 l'analogo della pargasite con il potassio al posto del sodio e il cloro al posto del gruppo ossidrilico (OH-).\nIl minerale \u00e8 stato scoperto sul Monte Elgoras nella tundra di Salnye, penisola di Kola, Russia e approvato dall'IMA nel 2001 col nome potassic-chloropargasite in base alle regole per la nomenclatura vigenti al momento della scoperta.\nSecondo la nomenclatura degli anfiboli del 2003, il nome avrebbe dovuto essere chloro-potassic-pargasite perch\u00e9 i prefissi vanno messi in ordine alfabetico, infine la nomenclatura del 2012 ha specificato di usare i prefissi in base all'ordine in cui appaiono nella formula per cui il nome \u00e8 stato cambiato in potassic-chloro-pargasite.\nMorfologia.\nLa potassic-chloro-pargasite \u00e8 stata scoperta sotto forma di granuli di colore nero di dimensione fino a 0,5\u00a0mm.\nOrigine e giacitura.\nLa potassic-chloro-pargasite \u00e8 stata trovata nella granulite associata a chlorapatite, almandino, diopside, enstatite, biotite ricca di cloro, potassic-pargasite, marialite e plagioclasio."}
{"id": "437392", "revid": "339392", "url": "https://it.wikipedia.org/wiki?curid=437392", "title": "Ferroferribarroisite", "text": ""}
{"id": "437394", "revid": "23", "url": "https://it.wikipedia.org/wiki?curid=437394", "title": "Ferri-ferrowinchite", "text": ""}
{"id": "437395", "revid": "399", "url": "https://it.wikipedia.org/wiki?curid=437395", "title": "Dominanza incompleta", "text": " \nIn genetica, si parla di dominanza incompleta, quando nessuno dei due alleli (per un carattere) \u00e8 dominante sull'altro. Il fenotipo manifestato dall'eterozigote \u00e8 un fenotipo intermedio tra quelli dei due omozigoti.\nPer esempio poniamo di essere di fronte a una popolazione di piccoli mammiferi la cui sopravvivenza sia dovuta in gran parte alla capacit\u00e0 dell'individuo di mimetizzarsi.\nPoniamo di trovare al locus del mimetismo due alleli, denominati \"A\" e \"a\". Sappiamo che l'allele \"A\" (l'allele favorevole al mimetismo) \u00e8 dominante su \"a\", ma non completamente. \nPoich\u00e9 il genotipo dell'animale \u00e8 dovuto alla combinazione di 2 alleli, gli individui della popolazione possono avere al massimo variazioni di genotipo:\nLa dominanza incompleta \u00e8 riservata a pochi esseri viventi come ad esempio la bocca di leone (nella quale c'\u00e9 un fiore rosso e uno bianco e come carattere intermedio esce un fiore rosa), la bella di notte (\"Mirabilis jalapa\") e i polli andalusi (nei quali oltre a dei polli neri o bianchi nascono pure polli blu)\nUn classico esempio.\nUn esempio di immediata comprensione, come anticipato prima, \u00e8 dato inoltre dall'incrocio di due variet\u00e0 floreali (per esempio appartenenti alla specie \"Mirabilis jalapa\"), l'una con fiori rossi (allele dominante), l'altra con fiori bianchi (allele recessivo): supponendo si tratti di dominanza incompleta, si ha che l'individuo eterozigote presenter\u00e0 un fenotipo intermedio, ossia fiori rosa. Gli individui omozigoti possederanno, invece, come accade nel caso della dominanza completa, fiori rossi (omozigote dominante) e fiori bianchi (omozigote recessivo).\nDifferenza dalla codominanza.\nNella codominanza gli alleli di un medesimo gene sono espressi con piena funzionalit\u00e0 contemporaneamente, come accade nel gruppo sanguigno AB, in cui sono espressi efficacemente entrambi i geni per gli antigeni A e B.\nNella dominanza incompleta, invece, accade non solo che nell'eterozigote, come avviene anche nella dominanza completa, l'allele mutato \u00e8 o \"amorfo\", cio\u00e8 inattivo, o \"ipomorfo\", cio\u00e8 con attivit\u00e0 qualitativamente normale ma quantitativamente ridotta, ma contemporaneamente si osserva anche e soprattutto un'aploinsufficienza della copia selvatica del gene, cio\u00e8 l'incapacit\u00e0 di una sola copia selvatica del gene per cellula di garantirne una funzione normale, perch\u00e9 per un fenotipo penetrante \u00e8 richiesto un dosaggio molecolare del prodotto genico pi\u00f9 elevato che negli eterozigosi."}
{"id": "437396", "revid": "1543377", "url": "https://it.wikipedia.org/wiki?curid=437396", "title": "Fluoro-pedrizite", "text": "La fluoro-pedrizite \u00e8 un minerale, un anfibolo appartenente al sottogruppo degli anfiboli di litio.\n\u00c8 stata scoperta riesaminando l'olotipo della \"clinoholmquistite\" proveniente dal giacimento di spodumene di Tastyg nella repubblica di Tuva, Siberia, Russia. \u00c8 risultata essere in realt\u00e0 composta da due anfiboli: tremolite e la nuova specie mineralogica denominata all'epoca fluoro-sodic-pedrizite. Il nome \u00e8 stato poi cambiato in fluoro-pedrizite con la revisione della nomenclatura degli anfiboli del 2012.\nMorfologia.\nLa fluoro-pedrizite \u00e8 stata scoperta sotto forma di cristalli prismatici allungati lunghi fino a 0,5\u00a0mm.\nOrigine e giacitura.\nLa fluoro-pedrizite \u00e8 stata trova nell'area di contatto tra la pegmatite ricca di litio e l'andesite di oligoclasio."}
{"id": "437397", "revid": "23", "url": "https://it.wikipedia.org/wiki?curid=437397", "title": "Ferri-ottoliniite", "text": ""}
{"id": "437399", "revid": "228587", "url": "https://it.wikipedia.org/wiki?curid=437399", "title": "Ashcroftina-(Ce)", "text": "L'ashcroftina-(Ce) \u00e8 un minerale il cui nome \u00e8 stato attribuito in onore del benefattore del British Museum Frederick Noel Ashcroft. La specie non \u00e8 stata riconosciuta dall'IMA perch\u00e9 la descrizione \u00e8 stata pubblicata prima dell'approvazione."}
{"id": "437400", "revid": "729019", "url": "https://it.wikipedia.org/wiki?curid=437400", "title": "Egirina-augite", "text": "L'egirina-augite \u00e8 un minerale.\nOrigine e giacitura.\nEgirina- augite \u00e8 un particolare pirosseno; in sezione sottile, al microscopio ottico, possiamo notare un \"colore verde bottiglia\" (quando il reale colore dei pirosseni in sezione \u00e8 giallo- bruno); possiede un habitus allungato, \u00e8 \"debolmente pleocroico\" (a differenza degli altri pirosseni), possiede sfaldature evidenti e presenta un rilievo medio-alto. Ci\u00f2 che pi\u00f9 lo distingue \u00e8 per\u00f2 la tinta di interferenza blu scuro, mentre i comuni pirosseni presentano una tinta arancio del II ordine."}
{"id": "437402", "revid": "1442080", "url": "https://it.wikipedia.org/wiki?curid=437402", "title": "Senkevichite", "text": "La senkevichite \u00e8 un minerale isostrutturale con la tinaksite e la tokkoite."}
{"id": "437404", "revid": "1442080", "url": "https://it.wikipedia.org/wiki?curid=437404", "title": "Eakerite", "text": "La eakerite \u00e8 un minerale."}
{"id": "437407", "revid": "125932648", "url": "https://it.wikipedia.org/wiki?curid=437407", "title": "Tunnel della Manica", "text": ""}
{"id": "437408", "revid": "365417", "url": "https://it.wikipedia.org/wiki?curid=437408", "title": "Nordite-(Ce)", "text": "La nordite-(Ce) \u00e8 un minerale appartenente al gruppo omonimo."}
{"id": "437409", "revid": "365417", "url": "https://it.wikipedia.org/wiki?curid=437409", "title": "Nordite-(La)", "text": "La nordite-(La) \u00e8 un minerale appartenente al gruppo della nordite."}
{"id": "437411", "revid": "1442080", "url": "https://it.wikipedia.org/wiki?curid=437411", "title": "Ferronordite-(Ce)", "text": "La ferronordite-(Ce) \u00e8 un minerale appartenente al gruppo della nordite.\nEtimologia.\nIl nome deriva dalla composizione chimica: \u00e8 una nordite ricca di ferro."}
{"id": "437412", "revid": "1776051", "url": "https://it.wikipedia.org/wiki?curid=437412", "title": "Ferronordite-(La)", "text": "La ferronordite-(La) \u00e8 un minerale appartenente al gruppo della nordite.\nEtimologia.\nIl nome deriva dalla composizione chimica: \u00e8 una nordite ricca di ferro."}
{"id": "437414", "revid": "729019", "url": "https://it.wikipedia.org/wiki?curid=437414", "title": "Manganonordite-(Ce)", "text": "La manganonordite-(Ce) \u00e8 un minerale appartenente al gruppo della nordite.\nEtimologia.\nIl nome deriva dalla composizione chimica: \u00e8 una nordite ricca di magnesio."}
{"id": "437415", "revid": "729019", "url": "https://it.wikipedia.org/wiki?curid=437415", "title": "Eudidimite", "text": "L'eudidimite \u00e8 un minerale.\nAbito cristallino.\nCristallizza nel sistema monoclino, classe prismatica, in minuti cristalli tubolari, o anche lamellari secondo la base, incolori o biancastri, leggeri, duri e dotati di lucentezza vitrea. Con la stessa formula, ma con cristallizzazione nel sistema rombico, \u00e8 nota la epididimite: questo minerale si presenta in cristalli appiattiti oppure tozzi o anche colonnari, incolori e con lucentezza vitrea.\nOrigine e giacitura.\n\u00c8 un raro minerale che si trova nelle pegmatiti di sieniti nefeliniche con albite, fluorite e altri minerali.\n\u00c8 stata rinvenuta nel Langesundfjorden (Norvegia) e a Narsarsuk (Groenlandia)."}
{"id": "437417", "revid": "1442080", "url": "https://it.wikipedia.org/wiki?curid=437417", "title": "Epididimite (minerale)", "text": "L'epididimite \u00e8 un minerale."}
{"id": "437418", "revid": "1442080", "url": "https://it.wikipedia.org/wiki?curid=437418", "title": "Silinaite", "text": "La silinaite \u00e8 un minerale."}
{"id": "437419", "revid": "287204", "url": "https://it.wikipedia.org/wiki?curid=437419", "title": "Searlesite", "text": "La searlesite \u00e8 un minerale."}
{"id": "437421", "revid": "1442080", "url": "https://it.wikipedia.org/wiki?curid=437421", "title": "Makatite", "text": "La makatite \u00e8 un minerale."}
{"id": "437422", "revid": "117820817", "url": "https://it.wikipedia.org/wiki?curid=437422", "title": "Bavenite", "text": "La bavenite \u00e8 un minerale. Prende il nome dalla localit\u00e0 di Baveno, sul Lago Maggiore, dove \u00e8 stato scoperto nel 1901 . Il minerale \u00e8 stato ritrovato anche presso San Diego (California), nel Devonshire (Regno Unito), a Titting (Baviera), in Val Nalps (Svizzera) e in Val d'Ossola (Italia).\nCaratteristiche fisiche.\n\u00c8 debolmente piezoelettrico e non \u00e8 radioattivo.\nOrigine e giacitura.\nIn natura la bavenite si pu\u00f2 trovare sotto forma di drusa all'interno di cavit\u00e0 miarolitiche del granito e di pegmatiti associate. Si forma a partire dall'alterazione di altri minerali contenenti berillio. Pu\u00f2 anche formare vene di metamorfismo idrotermale.\nDi solito questo minerale si trova associato ad altri minerali come berillo, phenakite, bertrandite, quarzo, epidoto, stibnite, albite, ortoclasio, titanite, clinozoisite e tremolite."}
{"id": "437423", "revid": "1442080", "url": "https://it.wikipedia.org/wiki?curid=437423", "title": "Chiavennite", "text": "La chiavennite \u00e8 un minerale."}
{"id": "437425", "revid": "547034", "url": "https://it.wikipedia.org/wiki?curid=437425", "title": "Tvedalite", "text": "La tvedalite si ritrova sotto forma di sferuliti color crema chiaro fino al beige, di diametro non superiore ai 3\u00a0mm, all'interno di cavit\u00e0 nelle pegmatiti appartenenti al gruppo delle sieniti nefeliniche della cava di Vevja presso Tvedalen (Norvegia), da cui prende il nome.\nLe sferule di tvedalite risultano al microscopio elettronico come formate da placchette, lunghe pochi micrometri, strettamente sovrapposte orientate radialmente.\nAbito cristallino.\nForma cristalli tabulari.\nOrigine e giacitura.\nLe sferule di Tvedalite risultano sempre cresciute su accrezioni di microcristalli di chiavennite. La tvedalite si rinviene nei filoni pegmatitici della cava di Tvalen che risultano fortemente alterati in zeoliti e idrotemalizzati."}
{"id": "437426", "revid": "287204", "url": "https://it.wikipedia.org/wiki?curid=437426", "title": "Prehnite", "text": "La prehnite \u00e8 un minerale alluminosilicato di calcio idrato, facente parte della facies metamorfica prehnite-pumpellyte.\nFu descritta nel 1788 all'interno delle Doleriti del Karoo presso Cradock, nella Provincia del Capo Orientale, Sudafrica. Deve il suo nome al colonnello Hendrik Von Prehn (1733\u20131785), comandante delle forze coloniali dei Paesi Bassi presso il Capo di Buona Speranza dal 1768 al 1780.\nAbito cristallino.\nCristalli tabulari o prismatici, aggregati reniformi, massivi o granulari, croste. La struttura cristallina della Prehnite \u00e8 formata da tre strati di tetraedri, (SiAl)O4 uniti per gli spigoli, alternati ad uno strato di ottaedri dove l'alluminio \u00e8 sostituito dal ferro trivalente (SiFe3+)O4.\nOrigine e giacitura.\nLa prehnite si forma principalmente come minerale secondario o idrotermale in cavit\u00e0 all'interno di rocce ignee basiche (spesso in associazione con zeoliti). Si ritrova all'interno di rodingiti incluse nei basalti o nei gabbri tettonicamente inclusi nelle serpentiniti della serie ofiolitica come il risultato di metasomatismo. Un'altra occorrenza tipica \u00e8 nella zona di contatto tra serpentiniti fratturate e gabbri o basalti relativamente non alterati, in associazione con anfiboli actinolitici, clorite ed idrogrossularia.\nLa Prehnite si forma in zone di subduzione di crosta oceanica a pressioni di 0,2-0,6 GPa e 200-300 \u00b0C.\nLa prehnite si trova in Germania (Haslach, Harzburg e Oberstein), Francia, Marocco, India, Sud Africa e USA (New Jersey, Connecticut, Virginia e Pennsylvania).\nAltre caratteristiche e utilizzo.\nLa Prehnite \u00e8 un fillosilicato, ha le superfici di sfaldatura curve. I suoi utilizzi sono limitati al collezionismo mineralogico (spesso in graziose associazioni mineralogiche) ed in campo ornamentale; inoltre, per tutti coloro che ci credono, la prehnite ha poteri spirituali, aiuta a sognare il futuro se viene messa vicino al letto prima di addormentarsi. Osservando colore, abito ed associazione \u00e8 quasi impossibile non diagnosticare la prehnite, un minerale che non lascia un ricordo indelebile in chi l'osserva, ma che alla lunga risulta un piacevole campione da tenere in collezione."}
{"id": "437428", "revid": "1543377", "url": "https://it.wikipedia.org/wiki?curid=437428", "title": "Amstallite", "text": "La amstallite \u00e8 un minerale, scoperto nel 1987. Sembra essere presente soltanto nella miniera di grafite di Amstall, in Austria, da cui deriva il nome."}
{"id": "437429", "revid": "767487", "url": "https://it.wikipedia.org/wiki?curid=437429", "title": "Rudenkoite", "text": "La rudenkoite \u00e8 un minerale."}
{"id": "437431", "revid": "1442080", "url": "https://it.wikipedia.org/wiki?curid=437431", "title": "Kvanefjeldite", "text": "La kvanefjeldite \u00e8 un minerale."}
{"id": "437432", "revid": "827882", "url": "https://it.wikipedia.org/wiki?curid=437432", "title": "Jaska W. Raatikainen", "text": "\u00c8 uno dei membri fondatori dei Children of Bodom, ed \u00e8 il loro batterista dal 1997.\nBiografia.\nIl primo strumento musicale che ha suonato \u00e8 stato il pianoforte e, durante la sua infanzia, ha suonato anche il corno in una grande banda. Solo all'et\u00e0 di 12 anni ha iniziato a suonare la batteria, ispirato da musicisti come Scott Travis dei Judas Priest e Mikkey Dee dei Mot\u00f6rhead.\nNel 1993 Jaska conosce Alexi Laiho a scuola e subito si accorsero di avere idee e gusti musicali simili. Cos\u00ec cominciarono a suonare assieme e a pensare alla band che avrebbero formato, ossia gli Inhearted, che pi\u00f9 tardi cambiarono il loro nome in Children of Bodom. Jaska ha avuto un ruolo fondamentale nella creazione della band, \u00e8 infatti grazie a lui che Alexander Kuoppala e Janne Wirman hanno raggiunto il gruppo.\n\u00c8 una persona tranquilla e riservata a cui piace passare molto tempo in solitudine. Le interviste con lui sono molto rare e pur essendo un membro fondatore lascia questo compito ad Alexi e Henkka Sepp\u00e4l\u00e4.\nJaska ha avuto diversi altri progetti, alcuni di loro indipendenti dalla musica. Nel 2000 il direttore di una famosa soap opera finlandese (Siam Ty\u00f6t) gli ha chiesto di recitare; ha avuto il ruolo di un personaggio chiamato Rauli per tre episodi, fino alla tragica morte del personaggio. Aveva sempre sognato di recitare ma non intende continuare questa carriera.\nHa anche aiutato altre band quando hanno avuto bisogno di un batterista. Nel 2000 durante il tour europeo dei Sinergy Tommi Lillman, il batterista del gruppo, si \u00e8 rotto una gamba tre giorni prima dell'inizio. Jaska ha imparato velocemente dieci canzoni dei Sinergy ed ha rimpiazzato Tommi. Nel booklet dell'album \"On the Suicide By My Side\" dei Sinergy la band ha dedicato a Jaska queste parole: hai salvato il nostro tour.\nJaska ha suonato negli album dei Virtuocity e degli Evemaster, ma poich\u00e9 entrambe le band non si esibiscono live, non ha rubato troppo tempo al suo lavoro con i Children of Bodom.\nNel 2002 Jaska ha suonato un paio di cover dei Death assieme ai Norther per il tributo a Chuck Schuldiner.\nInsieme a Kristian Ranta dei Norther nel 2003 ha fondato la band Gashouse Garden, con la quale ha registrato un demo negli \"Janne Warman's studio\" a Helsinki.\nJaska utilizza batterie Pearl, piatti Meinl, pelli Evans e bacchette Pro-Mark."}
{"id": "437433", "revid": "1442080", "url": "https://it.wikipedia.org/wiki?curid=437433", "title": "Altisite", "text": "La altisite \u00e8 un minerale."}
{"id": "437435", "revid": "767487", "url": "https://it.wikipedia.org/wiki?curid=437435", "title": "Natrolemoynite", "text": "La natrolemoynite \u00e8 un minerale."}
{"id": "437436", "revid": "729019", "url": "https://it.wikipedia.org/wiki?curid=437436", "title": "Lemoynite", "text": "La lemoynite \u00e8 un silicato idrato di zirconio e sodio. Deve il suo nome a Charles Lemoyne (1625-1685) pioniere canadese. Si ritrova nelle pegmatiti alcaline del massiccio di St. Hilaire nel sud-est del Qu\u00e9bec. Risultato di alterazioni idrotermali su pegmatiti alcaline (sieniti, sodalite e nefelina del gruppo del monte St. Hilaire). La Lemoynite si associa a catapleiite, elpidite e lo zircone caratteristici della fase idrotermale.\nAbito cristallino.\nPrismatico.\nForma in cui si presenta in natura.\nSi presenta sotto forma di sferuliti bianco-giallastre di 5mm di diametro all'interno di druse."}
{"id": "437438", "revid": "1442080", "url": "https://it.wikipedia.org/wiki?curid=437438", "title": "Loudounite", "text": "La loudounite \u00e8 un minerale."}
{"id": "437439", "revid": "1442080", "url": "https://it.wikipedia.org/wiki?curid=437439", "title": "Leucosphenite", "text": "La leucosfenite \u00e8 un minerale."}
{"id": "437441", "revid": "365417", "url": "https://it.wikipedia.org/wiki?curid=437441", "title": "Laplandite-(Ce)", "text": "La laplandite-(Ce) \u00e8 un minerale."}
{"id": "437442", "revid": "1543377", "url": "https://it.wikipedia.org/wiki?curid=437442", "title": "Seidite-(Ce)", "text": "La seidite-(Ce) \u00e8 un minerale.\nEtimologia.\nPrende il nome dalla localit\u00e0 di rinvenimento: il lago russo Seidozero, situato nella parte centrale dei giacimenti di Lovozero nella penisola di Kola."}
{"id": "437444", "revid": "729019", "url": "https://it.wikipedia.org/wiki?curid=437444", "title": "Magnesioastrofillite", "text": "La magnesioastrofillite \u00e8 un minerale appartenente al gruppo dell'astrofillite."}
{"id": "437445", "revid": "287204", "url": "https://it.wikipedia.org/wiki?curid=437445", "title": "Idroastrofillite", "text": "Lidroastrofillite \u00e8 un minerale non riconosciuto dall'IMA perch\u00e9 la sua descrizione \u00e8 stata pubblicata prima dell'approvazione; provvisoriamente appartenente al gruppo dell'astrofillite."}
{"id": "437447", "revid": "287204", "url": "https://it.wikipedia.org/wiki?curid=437447", "title": "Astrofillite", "text": "Lastrofillite \u00e8 un minerale appartenente al gruppo omonimo."}
{"id": "437448", "revid": "767487", "url": "https://it.wikipedia.org/wiki?curid=437448", "title": "Kupletskite", "text": "La kupletskite \u00e8 un minerale appartenente al gruppo dell'astrofillite. Il minerale \u00e8 stato dedicato ai geologi russi Boris Mikhailovich Kupletski ed Elsa Maximilianovna Bohnshtedt Kupletskaya.\nAbito cristallino.\nLa kupletskite si trova in cristalli aciculari o tabulari.\nOrigine e giacitura.\nLa kupletskite si rinviene in una rara roccia chiamata pegmatite agpaitica."}
{"id": "437450", "revid": "109399341", "url": "https://it.wikipedia.org/wiki?curid=437450", "title": "Kupletskite-(Cs)", "text": "La kupletskite-(Cs) \u00e8 un minerale appartenente al gruppo dell'astrofillite."}
{"id": "437451", "revid": "729019", "url": "https://it.wikipedia.org/wiki?curid=437451", "title": "Niobokupletskite", "text": "La niobokupletskite \u00e8 un minerale appartenente al gruppo dell'astrofillite.\nEtimologia.\nIl nome deriva dalla composizione chimica: riflette un cospicuo contenuto in niobio e affinit\u00e0 con la kupletskite."}
{"id": "437453", "revid": "767487", "url": "https://it.wikipedia.org/wiki?curid=437453", "title": "Zircophyllite", "text": "La zircophyllite \u00e8 un minerale appartenente al gruppo dell'astrofillite."}
{"id": "437454", "revid": "729019", "url": "https://it.wikipedia.org/wiki?curid=437454", "title": "Niobophyllite", "text": "La niobophyllite \u00e8 un minerale appartenente al gruppo dell'astrofillite."}
{"id": "437455", "revid": "767487", "url": "https://it.wikipedia.org/wiki?curid=437455", "title": "Nafertisite", "text": "La nafertisite \u00e8 un minerale."}
{"id": "437457", "revid": "1652635", "url": "https://it.wikipedia.org/wiki?curid=437457", "title": "Zeravshanite", "text": "La zeravshanite \u00e8 un minerale."}
{"id": "437458", "revid": "287204", "url": "https://it.wikipedia.org/wiki?curid=437458", "title": "Apofillite", "text": "La apofillite \u00e8 un minerale appartenente alla famiglia dei fillosilicati.\nAbito cristallino.\nTetragonale pseudocubica. Si presenta con cristalli ben formati, ma anche massiva con cristalli uniformi e molto piccoli, non distinguibili tra loro.\nOrigine e giacitura.\nL'apofillite \u00e8 un minerale di origine idrotermale e come tale occupa soprattutto cavit\u00e0 di rocce basaltiche in associazione a stilbite, scolecite, prehnite, calcite e analcime.\nForma in cui si presenta in natura.\nL'apofillite si presenta in cristalli appiattiti, talora a forma di bipiramidi o lamelle, incolori, bianchi o debolmente colorati di rosa, verde, giallo.\nLuoghi di ritrovamento.\nEsemplari molto belli provengono dall'Islanda e, soprattutto, da Pune, Nashik e altri distretti dell'India."}
{"id": "437460", "revid": "1543377", "url": "https://it.wikipedia.org/wiki?curid=437460", "title": "Fluorapophyllite-(Na)", "text": "La fluorapophyllite-(Na) \u00e8 un minerale conosciuto fino al 2008 come \"natroapofillite\" rinominata quindi come apophyllite-(NaF) per assumere poi il nome attuale nel 2013; appartenente al gruppo dell'apofillite."}
{"id": "437461", "revid": "1543377", "url": "https://it.wikipedia.org/wiki?curid=437461", "title": "Fluorapophyllite-(K)", "text": "La fluorapophyllite-(K) \u00e8 un minerale il cui nome deriva dalle parole greche \"\u1f00\u03c0\u03cc\", \"apo\" (\"lontano\") e \"\u03c6\u03cd\u03bb\u03bb\u03bf\u03bd\", \"phyllon\" (\"foglia\"), in riferimento al fatto che in seguito al riscaldamento si esfoglia. Fino al 2008 era conosciuta come fluorapofillite per poi essere ridenominata apophyllite-(KF), mentre nel 2013 \u00e8 stato introdotto il nome attuale. Costituisce una serie con l'hydroxyapophyllite-(K).\nMorfologia.\nLa fluorapophyllite-(K) si presenta in cristalli tabulari o prismatici.\nOrigine e giacitura.\nLa fluorapophyllite-(K) \u00e8 un minerale secondario nei basalti."}
{"id": "437464", "revid": "1543377", "url": "https://it.wikipedia.org/wiki?curid=437464", "title": "Hydroxyapophyllite-(K)", "text": "L'hydroxyapophyllite-(K) \u00e8 un minerale il cui nome deriva dalle parole greche \"\u1f00\u03c0\u03cc\", \"apo\" (\"lontano\") e \"\u03c6\u03cd\u03bb\u03bb\u03bf\u03bd\", \"phyllos\" (\"foglia\"), in riferimento al fatto che in seguito al riscaldamento si esfoglia. Fino al 2008 era conosciuta come idrossiapofillite rinominata apophyllite-(KOH) per poi assumere il nome attuale nel 2013. Costituisce una serie con la fluorapophyllite-(K).\nMorfologia.\nL'hyroxyapophyllite-(K) si pu\u00f2 presentare sotto forma di cristalli pseudocubici o in masse compatte."}
{"id": "437465", "revid": "1776051", "url": "https://it.wikipedia.org/wiki?curid=437465", "title": "Cuprorivaite", "text": "La cuprorivaite \u00e8 un minerale appartenente al gruppo della gillespite."}
{"id": "437466", "revid": "1442080", "url": "https://it.wikipedia.org/wiki?curid=437466", "title": "Wesselsite", "text": "La wesselsite \u00e8 un minerale appartenente al gruppo della gillespite."}
{"id": "437468", "revid": "1442080", "url": "https://it.wikipedia.org/wiki?curid=437468", "title": "Effenbergerite", "text": "La effenbergerite \u00e8 un minerale appartenente al gruppo della gillespite."}
{"id": "437469", "revid": "1442080", "url": "https://it.wikipedia.org/wiki?curid=437469", "title": "Gillespite", "text": "La gillespite \u00e8 un minerale appartenente al gruppo omonimo."}
{"id": "437471", "revid": "1442080", "url": "https://it.wikipedia.org/wiki?curid=437471", "title": "Sanbornite", "text": "La sanbornite \u00e8 un minerale."}
{"id": "437472", "revid": "767487", "url": "https://it.wikipedia.org/wiki?curid=437472", "title": "Bigcreekite", "text": "La bigcreekite \u00e8 un minerale.\nEtimologia.\nIl nome deriva dalla localit\u00e0 di scoperta: Big Creek, nella contea californiana di Fresno."}
{"id": "437473", "revid": "767487", "url": "https://it.wikipedia.org/wiki?curid=437473", "title": "Davanite", "text": "La davanite \u00e8 un minerale."}
{"id": "437475", "revid": "111706457", "url": "https://it.wikipedia.org/wiki?curid=437475", "title": "Dalyite", "text": "La dalyite \u00e8 un minerale avente formula chimica K2ZrSi6O15. Tale nome gli venne attribuito nel 1952 da Rene von Tassel in onore al petrologo Reginald Aldworth Daly.\nForma in cui si presenta in natura.\nLa dalyite si presenta come un minerale trasparente o traslucente di lucentezza vitrea e incolore oppure di colore bruno, con striscio di colore bianco.\nLe impurit\u00e0 pi\u00f9 comuni che pu\u00f2 contenere sono: titanio, alluminio, ferro, manganese, magnesio, calcio, bario e fosforo."}
{"id": "437476", "revid": "729019", "url": "https://it.wikipedia.org/wiki?curid=437476", "title": "Fenaksite", "text": "La fenaksite \u00e8 un minerale appartenente al gruppo della litidionite."}
{"id": "437478", "revid": "729019", "url": "https://it.wikipedia.org/wiki?curid=437478", "title": "Manaksite", "text": "La manaksite \u00e8 un minerale appartenente al gruppo della litidionite."}
{"id": "437479", "revid": "1442080", "url": "https://it.wikipedia.org/wiki?curid=437479", "title": "Ershovite", "text": "La ershovite \u00e8 un minerale."}
{"id": "437481", "revid": "1776051", "url": "https://it.wikipedia.org/wiki?curid=437481", "title": "Natrosilite", "text": "La natrosilite \u00e8 un minerale."}
{"id": "437483", "revid": "1442080", "url": "https://it.wikipedia.org/wiki?curid=437483", "title": "Kanemite", "text": "La kanemite \u00e8 un minerale."}
{"id": "437484", "revid": "767487", "url": "https://it.wikipedia.org/wiki?curid=437484", "title": "Revdite", "text": "La revdite \u00e8 un minerale."}
{"id": "437486", "revid": "1442080", "url": "https://it.wikipedia.org/wiki?curid=437486", "title": "Latiumite", "text": "La latiumite \u00e8 un minerale."}
{"id": "437487", "revid": "1442080", "url": "https://it.wikipedia.org/wiki?curid=437487", "title": "Tuscanite", "text": "La tuscanite \u00e8 un minerale."}
{"id": "437488", "revid": "110215122", "url": "https://it.wikipedia.org/wiki?curid=437488", "title": "Carletonite", "text": "La carletonite \u00e8 un minerale. \u00c8 un raro fillosilicato membro del gruppo dell'apofillite. Il nome del minerale deriva da quello della Universit\u00e0 Carleton ad Ottawa in Canada. Fu descritto per la prima volta nel 1969 a partire da un campione trovato a Mont Saint-Hilaire in Qu\u00e9bec, non \u00e8 stato trovato in altri luoghi.\nAbito cristallino.\nLa carletonite si trova in cristalli tetragonali di colore blu, bianco, trasparente o rosa.\nOrigine e giacitura.\nLa carletonite sii trova nella cornubianite e nelle xenoliti di marmo siliceo con o adiacente alle intrusioni di sienite nefelinica. \u00c8 associata a quarzo, narsarsukite, calcite, fluorite, ancylite, molibdenite, leucosphenite, lorenzenite, galena, albite, pectolite, apofillite, leifite, microclino e arfvedsonite."}
{"id": "437490", "revid": "400694", "url": "https://it.wikipedia.org/wiki?curid=437490", "title": "Pirofillite", "text": "La pirofillite \u00e8 un minerale, un fillosilicato di alluminio.\nIl nome deriva dal greco \"\u03c0\u03cd\u03c1\" = fuoco e \"\u03c6\u03cd\u03bb\u03bb\u03bf\u03bd\" = foglia.\nAbito cristallino.\nCristalli tabulari rari. Il reticolo cristallino ha una struttura diottaedrica a strati nella quale uno strato di cationi alluminio in coordinazione ottaedrica \u00e8 compreso tra due strati di tetraedri SiO4. Nella composizione si possono osservare piccole sostituzioni del silicio da parte dell'alluminio e dell'alluminio da parte di magnesio, ferro ferroso, e ferro ferrico.\nPossono essere presenti anche piccole quantit\u00e0 di calcio, sodio e potassio.\nOrigine e giacitura.\nCompare in rocce metamorfiche ricche di alluminio: metapeliti, metabauxiti e metaquarziti, al massimo fino alla facies degli scisti verdi.\n\u00c8 anche un prodotto dell'alterazione idrotermale di feldspati e muscovite in rocce che hanno un contenuto di silice da alto a moderato.\nForma in cui si presenta in natura.\nLa pirofillite compare principalmente sotto tre forme: lamelle a grana fine con evidente sfaldatura fogliacea; aggregati raggiati di cristalli relativamente grandi ed aghiformi; e infine aggregati sferulitici massicci e compatti formati da cristalli minuti. Le lamelle al loro interno presentano strati alternati di SiO4 e AlO6.\nCaratteri fisico-chimici.\n\u00c8 insolubile negli acidi, se riscaldata si sfoglia. Chimicamente la si distingue dal talco perch\u00e9, bagnata con una soluzione di nitrato roseo di cobalto ed arroventata, assume colore azzurro, a differenza del talco che diventa violaceo con questo trattamento.\nLocalit\u00e0 di ritrovamento.\nAd Eifel e ad Ochsenkopf, in Germania; a Zermatt, in Svizzera; a Sutherland, in Gran Bretagna; negli scisti della Carolina del Nord e nella Contea di Lincoln, in Georgia; a Berezovsk, negli Urali e infine ad Hirvivaara, in Finlandia.\nIn Italia compatta di colore verde chiaro riempie piccole cavit\u00e0 del porfido di Cuasso al Monte, in provincia di Varese; in forma fibroso-raggiata si trova a Spina del Lupo, in Val di Vizze, comune di Vipiteno; molto belli gli aggregati raggiati di piccoli cristalli che si rinvengono nella miniera di cinabro di Ripa, nel comune di Seravezza, in provincia di Lucca; infine si trova anche presso Gioiosa Vecchia, nei Monti Peloritani, in provincia di Messina.\nUtilizzi.\nCome il talco viene impiegata nell'industria della carta, delle ceramiche, della gomma, dei tessili e dei saponi.\nVariet\u00e0.\nLa variet\u00e0 compatta che prende il nome di agalmatolite \u00e8 particolarmente utilizzata in Cina per la produzione di oggetti d'arte."}
{"id": "437491", "revid": "1442080", "url": "https://it.wikipedia.org/wiki?curid=437491", "title": "Ferripyrophyllite", "text": "La ferrypirophyllite \u00e8 un minerale."}
{"id": "437493", "revid": "767487", "url": "https://it.wikipedia.org/wiki?curid=437493", "title": "Macaulayite", "text": "La macaulayite \u00e8 un minerale."}
{"id": "437496", "revid": "1442080", "url": "https://it.wikipedia.org/wiki?curid=437496", "title": "Minnesotaite", "text": "La minnesotaite \u00e8 un minerale."}
{"id": "437497", "revid": "108659949", "url": "https://it.wikipedia.org/wiki?curid=437497", "title": "Willemseite", "text": "La willemseite \u00e8 un minerale appartenente al gruppo del Talco-Pirofillite. Il nome \u00e8 stato attribuito in onore del geologo sudafricano Johannes Willemse.\nForma in cui si presenta in natura.\nLa willemseite si presenta in masse compatte."}
{"id": "437499", "revid": "1543377", "url": "https://it.wikipedia.org/wiki?curid=437499", "title": "Pimelite", "text": "La pimelite \u00e8 un minerale discreditato dall'IMA nel 2006 perch\u00e9 probabilmente si tratta di willemseite o kerolite."}
{"id": "437500", "revid": "1516566", "url": "https://it.wikipedia.org/wiki?curid=437500", "title": "Kegelite", "text": "La kegelite \u00e8 un minerale; deve il suo nome a Frederick Wilhelm Kegel (1874\u20131948), direttore dal 1922 al 1938 delle operazioni di scavo nella miniera di Tsumeb, in Namibia."}
{"id": "437502", "revid": "1543377", "url": "https://it.wikipedia.org/wiki?curid=437502", "title": "Aluminoceladonite", "text": "La aluminoceladonite \u00e8 un minerale appartenente al gruppo delle miche.\nEtimologia.\nIl nome deriva dalla composizione chimica: una celadonite (dal francese \"celadon\" = verde mare) con prevalenza di alluminio."}
{"id": "437503", "revid": "729019", "url": "https://it.wikipedia.org/wiki?curid=437503", "title": "Ferroaluminoceladonite", "text": "La ferroaluminoceladonite \u00e8 un minerale appartenente al gruppo delle miche. Fino al 2008 era denominato ferro-aluminoceladonite.\nEtimologia.\nIl nome deriva dalla composizione chimica: \u00e8 una celadonite (dal francese \"celadon\" = verde mare) ricca di ferro e alluminio.\nMorfologia.\nLa ferroaluminoceladonite si presenta in cristalli microscopici."}
{"id": "437504", "revid": "287204", "url": "https://it.wikipedia.org/wiki?curid=437504", "title": "Celadonite", "text": "La celadonite \u00e8 un minerale appartenente al gruppo delle miche."}
{"id": "437506", "revid": "1442080", "url": "https://it.wikipedia.org/wiki?curid=437506", "title": "Chromceladonite", "text": "La chromceladonite \u00e8 un minerale appartenente al gruppo delle miche.\nEtimologia.\nIl nome deriva dalla composizione chimica: minerale simile all'aluminoceladonite con contenuto prevalente di cromo."}
{"id": "437507", "revid": "767487", "url": "https://it.wikipedia.org/wiki?curid=437507", "title": "Ferroceladonite", "text": "La ferroceladonite \u00e8 un minerale appartenente al gruppo delle miche.\nEtimologia.\nIl nome deriva dalla composizione chimica: \u00e8 una celadonite (dal francese \"celadon\" = verde mare) ricca di ferro."}
{"id": "437508", "revid": "287204", "url": "https://it.wikipedia.org/wiki?curid=437508", "title": "Paragonite", "text": "La paragonite \u00e8 un fillosilicato appartenente al gruppo delle miche, con formula empirica NaAl2[(OH)2|AlSi3O10], prossimo alla muscovite. \u00c8 comune nelle rocce metamorfiche in facies degli scisti blu, insieme ad altri minerali sodici quali albite, giadeite e glaucofane. Durante la transizione tra la facies degli scisti blu e degli scisti verdi si trasforma in clorite e albite.\nIl nome deriva dal greco paragon, per il suo aspetto simile al talco. Fu descritto la prima volta nel 1843 al Monte Campione, Tessin (CH)."}
{"id": "437510", "revid": "767487", "url": "https://it.wikipedia.org/wiki?curid=437510", "title": "Boromuscovite", "text": "La boromuscovite \u00e8 un minerale appartenente al gruppo delle miche."}
{"id": "437511", "revid": "1318658", "url": "https://it.wikipedia.org/wiki?curid=437511", "title": "Muscovite", "text": "La muscovite, il cui nome abbreviato \u00e8 MS, \u00e8 un silicato appartenente al gruppo delle miche, \u00e8 un termine estremo delle miscele isomorfe con cristalli costituiti da impacchettamenti di strati t-o-t (tetraedro-ottaedro-tetraedro).\n\u00c8 raro trovare cristallizzazioni euedrali distinte, si possono riscontrare geminati di compenetrazione.\nLa sfaldatura perfetta di questo minerale (001) consente di ottenerne lamine molto sottili, trasparenti e flessibili, possiede una lucentezza vitrea perlacea, anche se si trova usualmente in miscele isomorfe con altre miche (biotite sono di colore nero per la presenza di \"Ferro\"). Il nome ha origine dalla citt\u00e0 di Mosca dove questo minerale veniva usato al posto del vetro in elevata quantit\u00e0, vi erano addirittura abitazioni che avevano finestre realizzate con la muscovite.\nLa muscovite \u00e8 un minerale molto diffuso in rocce magmatiche intrusive alte in silice (acide) quali graniti (in particolare graniti alcalini, ricchi in potassio), sieniti e pegmatiti (in queste ultime rocce i cristalli sono molto grandi, anche di dimensioni centimetriche ed in alcuni casi metriche) e in rocce metamorfiche di basso (micascisti a muscovite) e medio grado (gneiss a muscovite).\nLa muscovite \u00e8 nota anche come \"mica bianca\" o \"mica comune\" ed \u00e8 ampiamente usata come materiale isolante in apparati elettrici ed in particolare nei tubi a vuoto. Gli scarti della produzione dei fogli di mica mescolati ad oli permettono di realizzare lubrificanti particolari per alte temperature essendo essa stessa ignifuga.\nOrigine e giacitura.\nL'origine \u00e8:\nRocce sedimentarie detritiche dovute al disfacimento di rocce magmatiche e metamorfiche contenenti muscovite primaria (arenarie arkosiche) possono contenere quantit\u00e0 anche elevate di muscovite. Nell'ambiente sedimentario, comunque, la muscovite non \u00e8 stabile e i processi di idrolisi dei silicati (che avvengono in presenza di acque meteoriche di superficie o di falda vadosa, o di ambiente marino) tendono a distruggere rapidamente la muscovite, dando luogo a fillosilicati autigenici stabili(argille).\nGrandi giacimenti di muscovite dovuti a segregazione cumulitica per cristallizzazione frazionata di magmi acidi o all'interno di filoni pegmatitici si trovano in Russia, Brasile, USA, India, Pakistan.\nForma in cui si presenta in natura.\nIn natura si presenta allo stato solido.\nVariet\u00e0.\nLa variet\u00e0 verde \u00e8 nota anche con il nome di fuchsite. Si tratta di una muscovite cromifera, anche se \u00e8 stata utilizzata poco come materiale per estrarre il cromo perch\u00e9 come sfruttamento \u00e8 poco redditizio. Il cromo \u00e8 responsabile del suo colore verde. Se si guarda attentamente si vedono delle linee e se si guarda in controluce e perpendicolarmente a queste linee si vede la sua caratteristica lucentezza tra grassa e madreperlata.\nL'astrolite \u00e8 una variet\u00e0 di muscovite che si presenta sotto forma di aggregati sferici di cristalli tabulari originariamente considerata una specie a s\u00e9 stante."}
{"id": "437513", "revid": "1543377", "url": "https://it.wikipedia.org/wiki?curid=437513", "title": "Chromphyllite", "text": "La chromphyllite \u00e8 un minerale appartenente al gruppo delle miche.\nEtimologia.\nIl nome si riferisce al contenuto in cromo del minerale e al termine greco \u03c6\u03cd\u03bb\u03bb\u03bf\u03bd, \"phyllon\", che significa \"foglia, fogliaceo\", ad indicarne la struttura micacea e la perfetta sfaldatura secondo \"{001}\""}
{"id": "437517", "revid": "1442080", "url": "https://it.wikipedia.org/wiki?curid=437517", "title": "Roscoelite", "text": "La roscoelite \u00e8 un minerale appartenente al gruppo delle miche."}
{"id": "437521", "revid": "1442080", "url": "https://it.wikipedia.org/wiki?curid=437521", "title": "Ganterite", "text": "La ganterite \u00e8 un minerale appartenente al gruppo delle miche."}
{"id": "437524", "revid": "767487", "url": "https://it.wikipedia.org/wiki?curid=437524", "title": "Tobelite", "text": "La tobelite \u00e8 un minerale appartenente al gruppo delle miche."}
{"id": "437525", "revid": "767487", "url": "https://it.wikipedia.org/wiki?curid=437525", "title": "Nanpingite", "text": "La nanpingite \u00e8 un minerale appartenente al gruppo delle miche."}
{"id": "437528", "revid": "869733", "url": "https://it.wikipedia.org/wiki?curid=437528", "title": "Biotite", "text": "La biotite \u00e8 un fillosilicato ferrifero appartenente al gruppo delle miche, termine estremo avente formula K(Mg;Fe)(AlSi3O10)(OH)2.\nSi presenta di colore scuro per la presenza di ferro (dal verde scuro al pi\u00f9 comune nero), di lucentezza vitrea, la cristallizzazione nel sistema monoclino e la sua peculiare struttura a strati T/O/T//, conferiscono una sfaldatura perfetta in sottili lamine flessibili ed elastiche.\n\u00c8 un componente femico (mafico) molto diffuso nelle rocce magmatiche, specialmente intrusive, e in quelle metamorfiche.\nIl nome \"biotite\" fu scelto da Johann Friedrich Ludwig Hausmann in onore del fisico francese Jean-Baptiste Biot che nel 1816 si era dedicato alla ricerca delle propriet\u00e0 ottiche della mica.\nNel 1999 il sottocomitato per la nomenclatura delle miche dell'International Mineralogical Association ha stabilito che il termine biotite venga usato per la serie di minerali comprendente phlogopite, siderophyllite, annite ed eastonite e quindi non \u00e8 pi\u00f9 un nome di specie valido.\nAbito cristallino.\nLamellare, micaceo, pseudo-esagonale.\nOrigine e giacitura.\nLa biotite \u00e8 una mica piuttosto comune in molti tipi di rocce tra cui: rocce intrusive, effusive, sedimentarie e metamorfiche. Alcune lamelle di biotite alterate, lucenti come l'oro per separazione di ossidi di ferro, sono state riscontrate in alcuni tipi di sabbia e cos\u00ec pu\u00f2 capitare di far confondere il minerale con l'oro.\nNel granito pu\u00f2 essere presente con percentuali relativamente alte.\nForma in cui si presenta in natura.\nDetta anche \"mica nera\" o \"mica ferrifera\", in genere, si trova in lamine o aggregati lamellari di colore bruno, nero o verde scuro, in pacchetti.\nOsservazione al microscopio polarizzatore.\nOsservata al microscopio polarizzatore, al solo polarizzatore presenta contorno esagonale o rettangolare, forte pleocroismo (solitamente con colori che vanno dal marrone al giallo paglierino), bordi spesso sfrangiati. A polarizzatori incrociati presenta colori di interferenza alti, che sono per\u00f2 mascherati dal colore proprio del minerale.\nL'estinzione \u00e8 praticamente retta. \n\u00c8 rappresentato da una indicatrice ottica biassica con segno negativo.\nUtilizzi.\nLa biotite, essendo un minerale ricco di ferro, non pu\u00f2 essere impiegata per la fabbricazione di isolanti elettrici, termici o condensatori.\nNon avendo alcuna importanza industriale viene utilizzata principalmente per rilevare delle informazioni sulla genesi delle rocce in cui viene trovata."}
{"id": "437529", "revid": "1452073", "url": "https://it.wikipedia.org/wiki?curid=437529", "title": "Zinnwaldite", "text": "La zinnwaldite \u00e8 la serie di minerali siderophyllite-polylithionite appartenente alla famiglia delle miche, la cui formula chimica \u00e8: KLiFeAl(AlSi3)O10(OH, F)2.\n\u00c8 stato identificato la prima volta nel 1845 a Zinnwald, Germania, da cui ha preso il nome.\nOrigine e giacitura.\nDi origine pneumatolitica, \u00e8 caratteristico dei filoni stanniferi come quelli di Zinnwald nell'Erzgebirge (Germania) e della Cornovaglia, e di alcune pegmatiti granitiche alcaline.\nIn Italia \u00e8 stato trovato nel granito di Baveno e nei porfidi di Cuasso al Monte presso Varese."}
{"id": "437532", "revid": "1442080", "url": "https://it.wikipedia.org/wiki?curid=437532", "title": "Polylithionite", "text": "La polylithionite \u00e8 un minerale appartenente al gruppo delle miche."}
{"id": "437535", "revid": "767487", "url": "https://it.wikipedia.org/wiki?curid=437535", "title": "Tainiolite", "text": "La tainiolite \u00e8 un minerale appartenente al gruppo delle miche."}
{"id": "437540", "revid": "767487", "url": "https://it.wikipedia.org/wiki?curid=437540", "title": "Norrishite", "text": "La norrishite \u00e8 un minerale appartenente al gruppo delle miche."}
{"id": "437542", "revid": "1442080", "url": "https://it.wikipedia.org/wiki?curid=437542", "title": "Shirokshinite", "text": "La shirokshinite \u00e8 un minerale appartenente al gruppo delle miche."}
{"id": "437543", "revid": "1442080", "url": "https://it.wikipedia.org/wiki?curid=437543", "title": "Montdorite", "text": "La montdorite \u00e8 un minerale appartenente al gruppo delle miche."}
{"id": "437547", "revid": "1543377", "url": "https://it.wikipedia.org/wiki?curid=437547", "title": "Trilithionite", "text": "La trilithionite \u00e8 un minerale appartenente al gruppo delle miche.\nEtimologia.\nIl nome ricalca la composizione chimica: \u00e8 una mica ricca di litio e triottaedrica."}
{"id": "437550", "revid": "1442080", "url": "https://it.wikipedia.org/wiki?curid=437550", "title": "Masutomilite", "text": "La masutomilite \u00e8 un minerale appartenente al gruppo delle miche.\nEtimologia.\nDeve il suo nome al farmacista giapponese Kazunosuke Masutomi, grande appassionato di mineralogia."}
{"id": "437552", "revid": "1543377", "url": "https://it.wikipedia.org/wiki?curid=437552", "title": "Aspidolite", "text": "La aspidolite \u00e8 un minerale appartenente al gruppo delle miche.\nEtimologia.\nIl nome deriva dal greco \u1f00\u03c3\u03c0\u03af\u03c2, \u1f00\u03c3\u03c0\u03af\u03b4\u03bf\u03c2, \"asp\u00ecs, asp\u00ecdos\", che significa \"scudo\", ad indicare l'aspetto macroscopico dei cristalli e \u03bb\u03af\u03b8\u03bf\u03c2, \"l\u00ecthos\", cio\u00e8 \"pietra, minerale\"."}
{"id": "437553", "revid": "1768939", "url": "https://it.wikipedia.org/wiki?curid=437553", "title": "Flogopite", "text": "La flogopite o phlogopite, abbreviato col nome di PHL, \u00e8 un minerale appartenente al gruppo delle miche.\nAbito cristallino.\nLamine a contorno esagonale talora di dimensioni enormi (fino a 2 metri) di colore bruno chiaro o giallastro spesso in pacchetti o aggregate in masse fogliacee.\nOrigine e giacitura.\nNel Campolongo in Svizzera si presenta in splendide laminette nella dolomia saccaroide. Si trova anche nei marmi di Pargas (Finlandia) e in Svezia. Si rinviene in cristalli enormi nelle pegmatiti dell\u2019Ontario in Canada. \u00c8 comune anche in Madagascar e in Sri Lanka dove i cristalli presentano accenni di asterismo dovuto a fini inclusioni di rutilo. In Italia \u00e8 stata trovata nella dolomia cristallina di Crevoladossola (VCO), nelle serpentine della Val Malenco (Sondrio) e in molte cave di marmo. Si rinviene anche nei proietti del Monte Somma.\nForma in cui si presenta in natura.\nIn rocce metamorfiche di grado medio-alto ricche di magnesio (dolomite cristalline, oliviniti e serpentine). Comune nelle kimberliti, in lamine molto grandi, in calcari di contatto e in pegmatiti."}
{"id": "437554", "revid": "1543377", "url": "https://it.wikipedia.org/wiki?curid=437554", "title": "Tetraferriphlogopite", "text": "La tetraferriphlogopite \u00e8 un minerale appartenente al gruppo delle miche.\nEtimologia.\nIl nome ricalca la struttura e la composizione chimica: \u00e8 una flogopite con prevalenza di ferro ferroso (Fe2+) e ferro ferrico (Fe3+), quest'ultimo in coordinazione tetraedrica."}
{"id": "437556", "revid": "729019", "url": "https://it.wikipedia.org/wiki?curid=437556", "title": "Hendricksite", "text": "La hendricksite \u00e8 un minerale appartenente al gruppo delle miche, una mica zincifera, cos\u00ec denominata in onore di S.D.Hendricks.\nOrigine e giacitura.\nQuasi tutte le miche e manganofilliti di Franklin (New Jersey, USA), sono ascrivibili a questa specie.\nForma in cui si presenta in natura.\nHa l'aspetto di una mica, di colore da rosso-rame a bruno rossastro.\nBibliografia.\nC.Frondel; J.Ito. \"American Mineralogist\" 1966, 51, 1107"}
{"id": "437557", "revid": "1442080", "url": "https://it.wikipedia.org/wiki?curid=437557", "title": "Shirozulite", "text": "La shirozulite \u00e8 un minerale appartenente al gruppo delle miche."}
{"id": "437559", "revid": "1442080", "url": "https://it.wikipedia.org/wiki?curid=437559", "title": "Fluorannite", "text": "La fluorannite \u00e8 un minerale appartenente al gruppo delle miche.\nEtimologia.\nIl nome deriva dalla composizione chimica: \u00e8 ricco di fluoro ed ha struttura simile all'annite."}
{"id": "437560", "revid": "1442080", "url": "https://it.wikipedia.org/wiki?curid=437560", "title": "Annite", "text": "La annite \u00e8 un minerale appartenente al gruppo delle miche."}
{"id": "437561", "revid": "767487", "url": "https://it.wikipedia.org/wiki?curid=437561", "title": "Tetraferriannite", "text": "La tetraferriannite \u00e8 un minerale appartenente al gruppo delle miche.\nEtimologia.\nIl nome ricalca la struttura e la composizione chimica: \u00e8 una annite con prevalenza di ferro ferroso (Fe2+) e ferro ferrico (Fe3+), quest'ultimo in coordinazione tetraedrica."}
{"id": "437566", "revid": "287204", "url": "https://it.wikipedia.org/wiki?curid=437566", "title": "Ephesite", "text": "Lephesite \u00e8 un minerale appartenente al gruppo delle miche."}
{"id": "437567", "revid": "767487", "url": "https://it.wikipedia.org/wiki?curid=437567", "title": "Preiswerkite", "text": "La preiswerkite \u00e8 un minerale appartenente al gruppo delle miche."}
{"id": "437569", "revid": "1543377", "url": "https://it.wikipedia.org/wiki?curid=437569", "title": "Eastonite", "text": "La eastonite \u00e8 un minerale appartenente al gruppo delle miche.\nEtimologia.\nPrende il nome dalla cittadina statunitense di Easton, in Pennsylvania, dove \u00e8 stata scoperta."}
{"id": "437571", "revid": "767487", "url": "https://it.wikipedia.org/wiki?curid=437571", "title": "Siderofillite", "text": "La siderofillite \u00e8 un minerale appartenente al gruppo delle miche."}
{"id": "437573", "revid": "109780108", "url": "https://it.wikipedia.org/wiki?curid=437573", "title": "Lepidolite", "text": "La lepidolite \u00e8 la serie di minerali polylithionite-trilithionite. Precedentemente era il nome di una specie mineralogica a s\u00e9 stante. Il nome deriva da due termini greci: \"lepidos\" e \"lythos,\" che significano rispettivamente: squama e pietra.\nMorfologia.\nLa lepidolite si presenta in sfere fatte di scaglie cristalline e rari cristalli tabulari o in lamelle a contorno esagonale di colore bianco, rosa o lilla. Frequenti gli aggregati lamellari. In pi\u00f9 la si trova \nin cristalli a \"libro aperto\", una delle sue forme pi\u00f9 rare.\nTenera e leggera, perfettamente sfaldabile in lamelle flessibili ed elastiche, traslucide con lucentezza madreperlacea. Fonde facilmente, colorando la fiamma di cremisi per la presenza di litio, in un vetro opaco bianco. \u00c8 insolubile agli acidi.\nOrigine e giacitura.\nSi forma nelle pegmatiti litinifere e nelle geodi di alcuni greisen, associata a spodumene, ambligonite, tormalina e altri minerali.\nSi rinviene in piccole lamine trasparenti a Coolgardie in Australia. In U.S.A. splendidi aggregati si sono formati a Pala in California, a Dixon in New Mexico, e a Middletown in Connecticut. In Russia \u00e8 presente negli Urali. In Italia si sono trovati piccoli cristalli a San Piero in Campo dell\u2019Isola d\u2019Elba. In Europa si trova a Rozna in Moravia (Cechia) e a Uto in Svezia.\nUtilizzi.\nNonostante la sua rarit\u00e0 questo minerale \u00e8 la principale fonte di litio. Il fatto di contenere litio la fa associare con altri minerali di litio. Quelli associati alla tormalina sono rari ed hanno un valore commerciale molto alto.La si trova anche con lo spodumene. \u00c8 un minerale industriale per l\u2019estrazione del litio."}
{"id": "437574", "revid": "767487", "url": "https://it.wikipedia.org/wiki?curid=437574", "title": "The Best of Apocalyptica", "text": "The Best of Apocalyptica \u00e8 la prima raccolta del gruppo musicale finlandese Apocalyptica, pubblicata il 21 settembre 2002 dalla Universal Music Group esclusivamente in Giappone."}
{"id": "437576", "revid": "108658515", "url": "https://it.wikipedia.org/wiki?curid=437576", "title": "Anandite", "text": "La anandite \u00e8 un minerale appartenente al gruppo delle miche, rinvenuto a Ceylon, e cos\u00ec denominato in onore di Ananda Coomaraswamy.\nOrigine e giacitura.\nRinvenuta a Wilagedera, Ceylon, associata a magnetite, calcopirite, pirite e pirrotina.\nForma in cui si presenta in natura.\nCristalli neri, lucenti, con sfaldatura perfetta.\nBibliografia.\nD.B.Pattiaratchi; \"Min. Mag.\". 1967, 36, 1"}
{"id": "437577", "revid": "287204", "url": "https://it.wikipedia.org/wiki?curid=437577", "title": "Cana", "text": "Cana \u00e8 una citt\u00e0 della Galilea antica.\nRiferimenti nel Vangelo di Giovanni.\nIn particolare, \u00e8 il luogo in cui \u00e8 avvenuto il primo miracolo di Ges\u00f9, la trasformazione dell'acqua in vino durante un matrimonio. Il Vangelo di Giovanni cita Cana anche in altre occasioni: come localit\u00e0 in cui si trovava Ges\u00f9 quando gli venne chiesto di curare il figlio del funzionario regio di Cafarnao (4, 46) e come citt\u00e0 d'origine di Natanaele, identificato con san Bartolomeo apostolo. Non si hanno per\u00f2 altri riferimenti biblici.\nAlcune tradizioni indicano inoltre Cana come la citt\u00e0 di nascita di Simone lo Zelota, uno dei dodici apostoli di Ges\u00f9 Cristo.\nLocalizzazione geografica.\nL'evangelista non fornisce indicazioni precise sulla sua esatta posizione topografica, che non ci \u00e8 quindi nota con certezza. Una tradizione risalente al XIII secolo la identifica con il villaggio di \"Kefr Kenna\", 7 chilometri a nord-est di Nazaret; altri la situano presso \"Kenet el-Jal\u012bl\" (Cana di Galilea, nota anche come \"Khirbet Qana\"), pi\u00f9 a nord, ma anche presso \"\u2018Ain Kana\", particolarmente vicina rispetto ad altri due villaggi e pi\u00f9 probabile per l'etimologia del nome, o presso \"Qana\", un villaggio del Libano meridionale."}
{"id": "437579", "revid": "1442080", "url": "https://it.wikipedia.org/wiki?curid=437579", "title": "Bityite", "text": "La bityite \u00e8 un minerale appartenente al gruppo delle miche."}
{"id": "437580", "revid": "21880", "url": "https://it.wikipedia.org/wiki?curid=437580", "title": "Belemnoidea", "text": "Le belemniti sono cefalopodi fossili comparsi nel Triassico (225-190 milioni di anni fa) ed estinti nel Cretacico (135-65 milioni di anni fa).\nErano cefalopodi marini, lontani parenti di polpi, seppie e calamari, caratterizzati dalla presenza di una conchiglia interna, spesso indicata come rostro; questa conchiglia costituisce l'unica parte che solitamente si rinviene fossilizzata.&lt;br&gt;\nNella conchiglia, se ben conservata, si distinguono 3 parti: il \"pro-ostraco\" (lamina cornea coperta di aragonite e raramente conservata) si prolunga dorsalmente nel \"fragmocono\" (a cono appuntito, arcuato e composto di aragonite), che s'inserisce nel \"rostro\" (cilindro-conico, molto robusto e costituito di calcite), il quale si fossilizza pi\u00f9 facilmente.\nIl rostro pu\u00f2 essere di forma conica allungata, quasi cilindrica, con lunghezza variabile, a seconda delle specie, da 5-10 cm a qualche decina di centimetri e talvolta presenta un solco profondo per tutta la lunghezza; in altre forme il rostro ha forma schiacciata, vagamente ellissoidale.\nLe belemniti, carnivore, forse esteriormente simili al calamaro, si nutrivano di crostacei e pesci e forse vivevano in gruppo. L'osservazione di alcuni esemplari ben conservati ha permesso di meglio comprendere la loro anatomia: gli animali avevano otto tentacoli, di lunghezza inferiore a quella del corpo, e ciascun tentacolo era munito di una doppia fila di uncini per trattenere le prede catturate."}
{"id": "437581", "revid": "1442080", "url": "https://it.wikipedia.org/wiki?curid=437581", "title": "Kinoshitalite", "text": "La kinoshitalite \u00e8 un minerale appartenente al gruppo delle miche."}
{"id": "437582", "revid": "1543377", "url": "https://it.wikipedia.org/wiki?curid=437582", "title": "Ferrokinoshitalite", "text": "La ferrokinoshitalite \u00e8 un minerale appartenente al gruppo delle miche.\nEtimologia.\nPrende il nome dal contenuto prevalente in ferro e dalla kinoshitalite"}
{"id": "437584", "revid": "287204", "url": "https://it.wikipedia.org/wiki?curid=437584", "title": "Margarite", "text": "La margarite \u00e8 un minerale appartenente al gruppo delle miche."}
{"id": "437585", "revid": "1442080", "url": "https://it.wikipedia.org/wiki?curid=437585", "title": "Chernykhite", "text": "La chernykhite \u00e8 un minerale appartenente al gruppo delle miche."}
{"id": "437587", "revid": "767487", "url": "https://it.wikipedia.org/wiki?curid=437587", "title": "Clintonite", "text": "La clintonite \u00e8 un minerale che prende il nome in onore dello statista statunitense De Witt Clinton (1769-1828).\nFa parte della famiglia delle miche, \u00e8 associata con la grossularia, l'idrogrossularia, la vesuvianite, lo spinello blu e altri minerali. La sua genesi \u00e8 legata a fenomeni di metamorfismo di contatto di alto grado termico (pirometamorfismo) in calcari formanti xenoliti all'interno di batoliti granodioritici.\nMorfologia.\nDa massivo a lamellare.\nOrigine e giacitura.\nSi trova nelle rocce metamorfiche di epizona, quali i cloritoscisti e i talcoscisti.\nFu rinvenuta ad Amity nello stato di New York, nella Contea di Riverside in California (USA), nei calcari della zona di Pargas in Finlandia e negli Urali meridionali."}
{"id": "437589", "revid": "729019", "url": "https://it.wikipedia.org/wiki?curid=437589", "title": "Glauconite", "text": "La glauconite \u00e8 il nome con cui viene identificata una serie di minerali del gruppo della mica che probabilmente verr\u00e0 rimpiazzato dalle specie che costituiscono la serie una volta che saranno meglio definite.\nAbito cristallino.\nCristallizza nel sistema Monoclino.\nOrigine e giacitura.\nLa glauconite \u00e8 un minerale diagnostico di ambiente deposizionale marino con bassi tassi di sedimentazione. Esso deriva dall'alterazione diagenetica marina in acque relativamente basse e in condizioni riducenti della biotite."}
{"id": "437591", "revid": "767487", "url": "https://it.wikipedia.org/wiki?curid=437591", "title": "Wonesite", "text": "La wonesite \u00e8 un minerale appartenente al gruppo delle miche."}
{"id": "437592", "revid": "287204", "url": "https://it.wikipedia.org/wiki?curid=437592", "title": "Agrellite", "text": "La agrellite \u00e8 un minerale."}
{"id": "437593", "revid": "1442080", "url": "https://it.wikipedia.org/wiki?curid=437593", "title": "Glagolevite", "text": "La glagolevite \u00e8 un minerale."}
{"id": "437595", "revid": "1442080", "url": "https://it.wikipedia.org/wiki?curid=437595", "title": "Mountainite", "text": "La mountainite \u00e8 un minerale."}
{"id": "437597", "revid": "767487", "url": "https://it.wikipedia.org/wiki?curid=437597", "title": "Erlianite", "text": "La erlianite \u00e8 un minerale."}
{"id": "437599", "revid": "287204", "url": "https://it.wikipedia.org/wiki?curid=437599", "title": "Bannisterite", "text": "La bannisterite \u00e8 un minerale."}
{"id": "437600", "revid": "6282", "url": "https://it.wikipedia.org/wiki?curid=437600", "title": "E102", "text": ""}
{"id": "437601", "revid": "21583", "url": "https://it.wikipedia.org/wiki?curid=437601", "title": "Bariumbannisterite", "text": "La bariumbannisterite \u00e8 un minerale non riconosciuto dall'IMA perch\u00e9 la descrizione non \u00e8 sufficientemente precisa."}
{"id": "437603", "revid": "1442080", "url": "https://it.wikipedia.org/wiki?curid=437603", "title": "Lennilenapeite", "text": "La lennilenapeite \u00e8 un minerale."}
{"id": "437609", "revid": "123393082", "url": "https://it.wikipedia.org/wiki?curid=437609", "title": "Neotenia", "text": "Viene definito neoten\u00eca il fenomeno evolutivo per cui negli individui adulti di una specie permangono caratteristiche morfologiche e fisiologiche tipiche delle forme giovanili.\nCaratteri infantili.\nKonrad Lorenz aveva osservato tale fenomeno e stabilito quali fossero le caratteristiche fisiche specifiche del \u201ccucciolo\u201d, nonch\u00e9 i tratti che inducono l\u2019adulto a riconoscere il cucciolo e a prendersene cura (\u201ccure parentali\u201d).\nSecondo gli studi di Lorenz, i cuccioli sono accomunati da:\nTali caratteristiche, denominate \u201csegnali infantili\u201d, permettono agli animali di riconoscere il cucciolo (anche di altre specie) e inducono l\u2019adulto a farsi carico delle \u201ccure parentali\u201d di cui ha bisogno l'individuo giovane, perfino se appartiene a specie animale assai distante dalla propria.\nAdattamento all'ambiente.\nLa neotenia pu\u00f2 essere importante per fornire un pi\u00f9 ampio spettro di adattabilit\u00e0 ambientale rispetto alla specie ancestrale pi\u00f9 specializzata.\nRiscontri empirici.\nLa neotenia \u00e8 stata osservata in tutte le famiglie di anfibi urodeli, come la salamandra, in cui sembra essere un meccanismo di sopravvivenza solo in ambienti acquatici di montagna e di collina con poco nutrimento (oligotrofia) e, in particolare, con poco iodio. Pi\u00f9 in generale, gli individui neotenici sono avantaggiati, nel caso di ambienti terrestri sfavorevoli. In questo modo alcuni urodeli possono riprodursi e sopravvivere nella forma larvale, che, essendo acquatico richiede prede di taglia spesso minore rispetto al pi\u00f9 grosso adulto, che \u00e8 terrestre e comunque carnivoro. Se le larve di salamandra ingeriscono una sufficiente quantit\u00e0 di iodio, sia in modo diretto, sia, in modo indiretto, attraverso il cannibalismo, iniziano presto la metamorfosi e si trasformano in forme adulte terrestri pi\u00f9 grosse e con maggiori esigenze alimentari.\nInfatti, in alcuni laghi di alta montagna vivono anche forme nane di salmonidi dovute, in particolare, a carenza di cibo e di iodio che causano nanismo con cretinismo da ipotiroidismo, come avviene negli esseri umani.\nEsempi.\nEsempi tipici di neotenia sono alcuni anfibi Axolotl e il Proteo, che conservano le branchie esterne anche nelle forme adulte.\nEsempio controverso sono i cani (\"Canis lupus familiaris\") che mantengono alcune caratteristiche dei lupi (\"Canis lupus\") di giovane et\u00e0.\nNeotenia nel cane.\nSulla base delle ricerche di Konrad Lorenz, \nIl cane, discendente dal lupo e addomesticato dall'uomo circa 12.000 anni fa, \u00e8 stato oggetto di una selezione artificiale, operata dall'uomo con l\u2019intenzione di creare razze canine sempre pi\u00f9 addomesticabili e adatte alla collaborazione con l\u2019uomo in ambito lavorativo. Durante questa selezione, volta alla ricerca di un cane docile e dipendente dall'uomo, sono nati soggetti sempre pi\u00f9 immaturi/infantili dal punto di vista psichico, dunque caratterialmente pi\u00f9 simili al cucciolo di lupo che non al lupo adulto. Tale regressione caratteriale \u00e8 stata accompagnata da una regressione delle caratteristiche morfologiche dell\u2019adulto verso l\u2019aspetto infantile, tanto che il cane ora ha caratteristiche simili a quelle del cucciolo di lupo e quasi in nessun caso raggiunge la maturit\u00e0 fisica e psicologica del lupo adulto.\nStadiazione della neotenia del cane.\nLorna e Raymond Coppinger hanno classificato le varie tipologie di cane sulla base di cinque \u201cstadi neotenici\u201d, che partono da un primo stadio in cui il cane presenta tutte le caratteristiche del cucciolo di lupo, fino al quarto stadio in cui il cane raggiunge il grado di \u201cmaturit\u00e0 psichica e fisica\u201d del lupo adolescente. Il quinto e ultimo stadio rappresenta il lupo adulto vero e proprio, che solo pochissimi esemplari di cane riescono a raggiungere.\n1\u00ba stadio, o stadio del neonato.\nCorrisponde al cucciolo di lupo sotto i 2 mesi.\nI cani al primo stadio neotenico hanno caratteristiche fisiche prepotentemente infantili, tipiche dei cuccioli di lupo nel primo e secondo mese di vita. Il muso \u00e8 corto, le orecchie piccole e pendenti, il cranio tondeggiante, il corpo tozzo e l'andatura goffa. Psicologicamente il cucciolo \u00e8 legato esclusivamente alla madre e ai fratelli, e allontanarsi da loro gli provoca paura e stress. Il mondo esterno gli interessa pochissimo, e ha paura di tutto ci\u00f2 che non conosce: quindi tende a reagire aggressivamente a qualsiasi stimolo estraneo.\nRazze-esempio: tutti i molossoidi. Questi cani sono lottatori senza inibizioni rituali (che compaiono infatti solo nel lupo adulto), ottimi guardiani perch\u00e9 estremamente territoriali (in loro, \"tana\" e \"territorio\" sono addirittura sinonimi), non molto adatti ad attivit\u00e0 che richiedano un temperamento (ovvero velocit\u00e0 di reazione agli stimoli) e spirito di iniziativa. Non sono gerarchici, perch\u00e9 l'ordinamento gerarchico inizia solo a tre mesi: per loro il concetto di \"padrone-capobranco\" non esiste. Esiste invece il concetto di \"padrone-mamma\", perch\u00e9 \u00e8 questa che amano, rispettano e a cui prestano obbedienza. Essendo fisicamente potenti, non sono adatti a tutti i proprietari potendo manifestare aggressivit\u00e0 incontrollata.\n2\u00ba stadio, o stadio del gioco.\nCorrisponde al cucciolo di lupo di 4 mesi\nI cani al secondo stadio neotenico si avvicinano al cucciolo di lupo dal terzo al quarto mese di vita. Manifestano curiosit\u00e0 e vivacit\u00e0 verso gli stimoli esterni, giocano spontaneamente con i fratelli e con i genitori, cominciano ad uscire dalla tana e a interagire (sempre in modo ludico) con altri membri del branco, ma diffidano ancora di ci\u00f2 che non conoscono. Provano grande piacere nel prendere tutto in bocca.\nL'aspetto fisico presenta: orecchie pi\u00f9 lunghe, ma in posizione ancora pendente o semieretta, muso allungato e corpo pi\u00f9 agile e proporzionato.\nRazze-esempio: la maggior parte dei braccoidi e soprattutto i retrievers. Sono poco adatti a compiti di guardia e difesa, perch\u00e9 ancora carenti dal punto di vista del coraggio: inoltre hanno ormai abbandonato il legame con la tana, ma non hanno ancora sviluppato una sufficiente territorialit\u00e0 di tipo alimentare/sessuale (tipica dell'adulto). Di indole giocosa e affettuosissima, hanno una vera \"passionaccia\" per il riporto. Cominciano ad intuire il concetto di gerarchia, ma sono ancora legati anche alla madre: il padrone ideale \u00e8 quello che sa tenere un comportamento intermedio tra \"mamma\" e capobranco.\nAnche molti cani da compagnia di piccola taglia conservano spiccate caratteristiche, unite anche all'aspetto (testa grande, occhi grandi).\n3\u00ba stadio, o stadio del paratore.\nCorrisponde al cucciolo di lupo di 4-6 mesi.\nLe orecchie sono ormai erette o quasi erette, il muso si \u00e8 ulteriormente allungato, l'andatura \u00e8 agile e sciolta. In questo stadio il cane non \u00e8 pi\u00f9 in \"fase orale\" e quindi \u00e8 meno appassionato al riporto: manifesta invece la tendenza a sorpassare qualsiasi oggetto (o animale) in movimento, \"intercettandolo\" e tagliandogli la strada. Questo comportamento viene detto appunto \"parata\" e rappresenta una sorta di preparazione al comportamento predatorio, che si manifester\u00e0 poco tempo dopo e che si tradurr\u00e0 nell'inseguimento della preda e nel tentativo di afferrarla ai talloni. In natura, dai 3 ai 6 mesi, avvengono le fase di ordinamento gerarchico e di ordinamento del branco: quindi questi cani sono gi\u00e0 molto gerarchici e collaborativi.\nRazze-esempio: la maggior parte dei lupoidi, specialmente quelli da pastore. Questi cani sono adatti a compiti di guardia, perch\u00e9 gi\u00e0 territoriali; di difesa, perch\u00e9 sono pronti a tutto per il padrone-capobranco; di pista, perch\u00e9 conoscono gi\u00e0 le tecniche di caccia che li spingono a usare l'olfatto; di conduzione del gregge, perch\u00e9 tendono a \"raggruppare\" gli animali che vengono loro affidati. Le razze che appartengono al terzo stadio sono quelle pi\u00f9 duttili ed eclettiche, perch\u00e9 mostrano una maturit\u00e0 psichica \"quasi\" adulta ma restano assai dipendenti dai superiori gerarchici.\n4\u00ba stadio, o stadio del tallonatore.\nCorrisponde al lupo adolescente.\nLa prima teoria neotenica si fermava a questo stadio, raggruppando tutto il periodo che va dall'adolescenza all'et\u00e0 adulta: oggi si tende ad aggiungere un quinto stadio per rappresentare il lupo completamente adulto.\nNello stadio del tallonatore il cane presenta un fisico simile a quello del lupo adulto: orecchie dritte, muso lungo, muscolatura ben sviluppata, corpo agile. I tallonatori sono indipendenti, capaci di prendere iniziative in proprio e fortemente predatori (sono gi\u00e0 nello stadio in cui devono collaborare con gli adulti nella caccia). Tendono a inseguire la preda e a bloccarla addentandola nei quarti posteriori. Sono fortemente gerarchici ma rispettano solo il capobranco, mentre non sanno pi\u00f9 che farsene di una \"mamma\". Con loro \u00e8 pi\u00f9 efficace una dominanza \"seriosa\" di una sdolcinata e ricca di coccole.\nRazze-esempio: appartengono a questo stadio alcuni levrieri, tutti i cani nordici da caccia e due da slitta, il Samoiedo e l'Alaskan Malamute.\n5\u00ba stadio, o stadio dell'adulto.\nCorrisponde al lupo adulto.\nPer fisico e per carattere, il cane che raggiunge questo stadio somiglia a un lupo adulto. Non abbaia quasi pi\u00f9 (come gi\u00e0 detto, l'abbaio \u00e8 una manifestazione infantile), ma pu\u00f2 ululare per motivi sociali. Molto indipendente e predatore, pu\u00f2 avere un legame molto forte solo con i membri di rango superiore che sappiano conquistarsi la sua stima (\u00e8 anche prodigo di affetto, ma questo non basta per farsi obbedire).\nRazze-esempio: i levrieri pi\u00f9 primitivi (per es. l'azawakh), il basenji e le rimanenti due razze nordiche da slitta, siberian husky e groenlandese. Tra i due, il groenlandese \u00e8 ancora pi\u00f9 \"adulto\" dell'husky e la sua \"gestione\" \u00e8 riservata a veri conoscitori della psiche canina.\nNeotenia nell'uomo.\nNella postulazione dell'anatomofisiologo olandese Lodewijk Bolk, condivisa anche da Stephen Jay Gould , anche l'uomo viene considerato un esempio di neotenia, in quanto ha uno sviluppo fisiologico estremamente prolungato caratterizzato tra l'altro dalla lunga maturazione del sistema nervoso centrale che dura diversi anni dopo la nascita. Caratteristica neotenica nell'uomo \u00e8 la capacit\u00e0 di digerire il latte da adulto (questa tolleranza al lattosio non \u00e8 presente in tutte le popolazioni). Gli adulti umani, inoltre, presentano proporzioni corporee pi\u00f9 simili a quelle giovanili rispetto agli altri primati. Ulteriori segnali di neotenia nell'essere umano rispetto agli altri primati sarebbero la scarsit\u00e0 di pelo corporeo.\nAlcuni umani conservano a lungo tratti giovanili e fenomeni di neotenia psichica (da non confondere col ritardo mentale) ossia comportamenti molto pi\u00f9 giovanili o infantili rispetto all'et\u00e0 reale."}
{"id": "437611", "revid": "125628403", "url": "https://it.wikipedia.org/wiki?curid=437611", "title": "Antonio Chimenti", "text": "Biografia.\n\u00c8 figlio di Francesco Chimenti, attaccante degli anni settanta e ottanta nelle file della e nipote di Vito Chimenti, attaccante degli anni settanta e ottanta con le maglie di e .\n\u00c8 soprannominato \"Zucchina\", soprannome affibbiatogli da Francesco Totti negli anni di permanenza alla Roma.\nCarriera.\nGiocatore.\nInizi.\nCresciuto nella , nel 1988-1989 fa parte della rosa che prende parte al campionato di Serie B. Dopo altre due stagioni trascorse nel club sambenedettese, in Serie C1 e poi in C2, passa al Tempio, in C2. Successivamente si trasferisce al Monza, in Serie B. Nella stagione 1993-1994 fa ritorno alla Sambenedettese, per poi vestire per quattro stagioni consecutive la maglia della Salernitana, con cui vince un campionato di C1 e consolida la sua posizione di titolare per gli altri tre anni nella serie cadetta.\nRoma.\nIl 21 settembre 1997 esordisce in Serie A nelle file della Roma, che lo acquista per 3 miliardi di lire, in Roma-Lecce 3-1 a seguito dell'espulsione del portiere Michael Konsel, parando un rigore. La stagione seguente, a causa dell'infortunio patito in nazionale da Konsel in un'amichevole estiva contro la Francia, disputa da titolare l'intero girone di andata. Con la squadra giallorossa colleziona 32 presenze in due anni.\nLecce.\nNel 1999 passa al Lecce e del club salentino veste la maglia da titolare per tre anni, a grandi livelli. Insieme ai compagni riesce a mantenere il posto in Serie A per le prime due stagioni, conquistando una salvezza sicura. Nella terza stagione per\u00f2, il Lecce chiude al terz'ultimo posto e retrocede in B.\nJuventus e Cagliari.\nNell'estate 2002 la Juventus lo sceglie come secondo portiere alle spalle di Gianluigi Buffon, al posto del ritirato Michelangelo Rampulla. Importante per lui la partita di Champions League all'Old Trafford contro il Manchester United nei gironi, alla prima stagione con la squadra di Torino.\nNel gennaio 2006 ritrova la maglia da titolare nel Cagliari. Con i sardi gioca anche la stagione successiva, totalizzando 43 presenze in campionato nell'arco di un anno e mezzo. Nella stagione 2006-2007 totalizza 7 partite su 22 da imbattuto, ovvero una partita su tre.\nUdinese.\nIl 29 giugno 2007 l'Udinese ne ufficializza l'acquisto e ricopre il ruolo di vice del portiere titolare Samir Handanovi\u010d. Durante la sua stagione in Friuli gioca solo 3 gare di campionato.\nRitorno alla Juventus.\nIl 19 luglio 2008, grazie ad un accordo tra Udinese e Juventus, torna, 38enne, a vestire la divisa dei bianconeri di Torino come terzo portiere, dietro Gianluigi Buffon e Manninger. Inizialmente si trasferisce in prestito, dal gennaio 2009 il passaggio diventa definitivo. Il 18 marzo 2010 esordisce in Europa League contro il Fulham dove le sue parate non bastano ad evitare la sconfitta per 4-1 della Juventus.\nIl 21 marzo 2010, durante -Juventus, nonostante la prova complessiva positiva, subisce la rete decisiva dell'1-0 a favore dei blucerchiati su tiro dalla distanza di Antonio Cassano, commettendo un errore su un tiro abbastanza centrale. Rientrando negli spogliatoi sfoga la propria rabbia tirando un pugno a un tavolino e si frattura la mano. Al termine della stagione 2009-2010, dopo aver collezionato ulteriori 2 presenze in maglia bianconera, termina la carriera agonistica.\nAllenatore.\nNella stagione 2011-2012 allena i portieri degli Allievi nazionali della Juventus. Il 2 luglio 2012 entra a far parte dello staff di Ferrara alla con il ruolo di preparatore dei portieri. All'esonero di Ferrara, il 17 dicembre successivo, viene sollevato dall'incarico insieme al resto dello staff.\nNel 2014,scaduto il suo contratto con la raggiunge l'altro ex compagno Luigi Di Biagio sulla panchina della Nazionale italiana Under-21, affiancando nel ruolo di preparatore dei portieri Francesco Toldo e ricoprendo il medesimo incarico in tutte le nazionali giovanili. Nel 2020 segue Luigi Di Biagio alla con l\u2019incarico di collaboratore tecnico.\nStatistiche.\nPresenze e reti nei club.\n\"Statistiche aggiornate al 30 giugno 2010.\""}
{"id": "437630", "revid": "1573940", "url": "https://it.wikipedia.org/wiki?curid=437630", "title": "Brachyceratops montanensis", "text": "Il brachiceratopo (Brachyceratops montanensis ) \u00e8 un dinosauro cornuto vissuto nel Cretacico superiore del Montana (USA).\nUn giovane ceratopside.\nIl brachiceratopo era un dinosauro quadrupede, erbivoro, conosciuto per resti appartenenti ad animali giovani; appartiene al gruppo dei ceratopsi, o dinosauri cornuti, e come tutti i suoi simili era dotato di un collare sviluppato nella parte posteriore del cranio. Le corna, data l'et\u00e0 immatura degli esemplari finora rinvenuti, erano poco sviluppate.\nParentele.\nQuesto dinosauro potrebbe essere stato molto simile a forme pi\u00f9 conosciute come \"Centrosaurus\" o \"Einiosaurus\". I resti appartenenti agli animali pi\u00f9 giovani non sono per\u00f2 attribuibili con certezza ad alcuna forma nota n\u00e9 possono essere considerati un genere a s\u00e9 stante. Un cranio appartenuto a un subadulto, per\u00f2, sembrerebbe essere una specie valida. Il collare \u00e8 molto ampio, sottile e manca delle solite finestre, caratteristiche queste di centrosaurini giovani; altre caratteristiche, invece, sembrano avvicinarlo a Einiosaurus (la presenza, ad esempio, di nodosit\u00e0 sul margine del collare)."}
{"id": "437633", "revid": "201394", "url": "https://it.wikipedia.org/wiki?curid=437633", "title": "Giorgio Canali", "text": "Attivo inizialmente come tecnico del suono a fianco di gruppi quali PFM, Litfiba e CCCP Fedeli alla linea, entra come chitarrista nella formazione di questi ultimi e nelle successive reincarnazioni (CSI e PGR), per poi avviare la carriera solista accompagnato dai Rossofuoco, e affermarsi anche come produttore discografico, tracciando cos\u00ec un percorso importante nel rock alternativo italiano.\nBiografia.\nIl punk rock e le prime produzioni.\nInizia la carriera musicale verso la fine degli anni settanta come voce di varie band punk rock locali della scena romagnola. All'inizio degli anni ottanta, con l'avvento di nuove tecnologie elettroniche (come il protocollo MIDI) inizia ad interessarsi alla musica elettronica e d\u00e0 vita, insieme a Roberto Zoli, a diversi progetti musicali che culminano nella fondazione di Politrio e nella pubblicazione del disco \"Effetto Eisenhower\" nel 1986.\nL'approccio al lato pi\u00f9 tecnico della musica lo porta a collaborare come tecnico del suono con la PFM e con i Litfiba. Conosce i CCCP Fedeli alla linea nel 1989, durante la tourn\u00e9e congiunta tra questi ultimi e i Litfiba in Unione Sovietica. Entra successivamente a far parte dei CCCP insieme ad altri fuoriusciti dei Litfiba, Gianni Maroccolo e Ringo De Palma. Nel 1990 partecipa come chitarrista e come tecnico del suono all'ultimo disco dei CCCP, \"Epica Etica Etnica Pathos\", in un album che getta le premesse per quello che saranno i Consorzio Suonatori Indipendenti negli anni successivi.\n1990-1999: Giorgio Canali ed il Consorzio Produttori Indipendenti.\nAll'inizio degli anni novanta, dopo lo scioglimento dei CCCP Fedeli alla linea, si trasferisce quasi stabilmente in Francia. Collabora ai tour dei Noir D\u00e9sir e produce i tre dischi dei Corman &amp; Tuscadu. Suona anche la chitarra nel secondo album \"Pestacle\".\nNel 1992 fonda il Consorzio Suonatori Indipendenti insieme ad altri ex membri dei CCCP Fedeli alla linea. Nel gruppo affianca alle chitarre Massimo Zamboni, alla voce Giovanni Lindo Ferretti e alla produzione Gianni Maroccolo. Il 18 settembre del 1992, fu l'esordio del gruppo con \"Maciste contro tutti\", un concerto ospitato dal Centro per l'arte contemporanea Luigi Pecci di Prato, che vedeva le prime band messe sotto contratto da I dischi del mulo suonare assieme. Con loro gli Ustmam\u00f2 ed i Disciplinatha inaugurarono cos\u00ec uno dei periodi discografici pi\u00f9 fortunati del rock italiano. Dal concerto, venne pubblicato l'omonimo disco, che rappresent\u00f2 allora il \"manifesto programmatico\" dell'etichetta.\nSeguirono gli altri album dei CSI che vedevano coinvolto Canali: \"In quiete\" (I dischi del mulo, 1994), \"Ko de mondo\" (I dischi del mulo / Consorzio Produttori Indipendenti, 1994), \"Linea Gotica\" (Consorzio Produttori Indipendenti / PolyGram, 1996), \"Tabula Rasa Elettrificata\" (PolyGram, 1996), \"La terra, la guerra, una questione privata\" (Black Out / Mercury / Universal / Tannen, 1998).\nDurante l'esperienza del CSI persegue il progetto solista che culmina nel disco \"Che fine ha fatto Lazlot\u00f2z\" (Sonica / Virgin Records) del 1998, un album dalle \"sonorit\u00e0 solide, stratificate, crude\" con brani che mantengono la forma canzone, aprendosi anche ai contributi compositivi di ospiti a lui vicini come Fabio Petrelli, Gianni Maroccolo, Cristiano Marcelli, Marco Parente, Pino Gulli, Cristiano Godano, Umberto Palazzo ed altri.\nIn questi anni fu proficua anche l'attivit\u00e0 di ingegnere del suono e produttore artistico vedendolo coinvolto tra il 92 ed il '99, in produzioni dei Beau Geste, dei Noir D\u00e9sir, di Corman &amp; Tuscadu, dei Mush, dei A Subtle Plague, dei Casbah Club, degli Yo Yo Mundi, dei Santo Niente, dei Ci S'Ha, dei L'upo, e dei Verdena. Nel 1999 realizza poi la colonna sonora per il film \"Guardami\" di Davide Ferrario.\n2000-2010: Tra Rossofuoco e Per Grazia Ricevuta.\nDopo la fine dei CSI e la separazione artistica dei due fondatori, Giovanni Lindo Ferretti e Massimo Zamboni, Giorgio Canali chiama a se alcuni dei musicisti che lo avevano affiancato nel tour di \"Lazlot\u00f2z\" in una formazione stabile, i Rossofuoco, che lo accompagneranno in tutti i dischi successivi. Parallelamente all'esperienza solista, \u00e8 ancora a fianco di Giovanni Lindo Ferretti nei PGR, prendendo nel contempo le distanze dalle posizioni mistiche ed ideologiche dell'amico, seppur difendendone la coerenza. E se nel 2002 partecipa al primo omonimo album (Mercury / Universal) dei PGR come chitarrista, nello stesso anno pubblic\u00f2 \"giorgiocanalirossofuoco\" dei Rossofuoco, uscito per la bolognese Gamma Pop Records. Nell'album risulta maggiormente evidente la ricerca linguistica di Canali, \" le cui origini vanno rintracciate nei lavori di Vian, Brassens e De Andr\u00e9, senza dimenticare il genio di Louis-Ferdinand C\u00e9line\". Seguirono negli anni successivi \"Giorgio Canali &amp; Rossofuoco\" (diverso dal primo omonimo, caratterizzato dalla copertina dell'album recante una freccia che indica in basso), \"Tutti contro tutti\", \"Nostra Signora Della Dinamite,\" \"Rojo, Perle per porci, 11 canzoni di merda con la pioggia dentro e Venti.\"\nNella veste di produttore discografico sono di questi anni gli album \"Sguardo contemporaneo\" di Bugo (2006) e \"Canzoni da spiaggia deturpata\" di Le luci della centrale elettrica (2008), dove partecipa anche come chitarrista e bassista. E poi ancora Afterhours, Tre Allegri Ragazzi Morti, Frigidaire Tango, Virginiana Miller, Zen Circus, Nobraino, Vanvera, Timoria, Miura, Ulan Bator, Lo Stato Sociale, (P)neumatica, Quinto Stato, Masoko, Hic Niger Est, Operaja Criminale, Nolatzco, Ilenia Volpe e Angela Baraldi (con la quale ha portato in tour uno spettacolo intitolato \"Love Will Tear Us Apart (again)\", tributo ai Joy Division in occasione del trentesimo anniversario della morte di Ian Curtis).\n2011-in poi: Reunion dei CSI.\nNel 2013 partecipa alla chiacchierata riunione dei CSI (a cui non prende parte tuttavia Giovanni Lindo Ferretti, sostituito da Angela Baraldi) per il tour intitolato \"Ci\u00f2 Che Non Deve Accadere, Accade\".\nLa poetica.\nI testi cantati da Giorgio Canali rappresentano uno dei punti di forza della sua produzione artistica. All'interno di un'evoluzione piuttosto marcata dal primo album ai lavori odierni, Canali ha comunque mantenuto delle caratteristiche fondamentali: cinico, arrabbiato, corrosivo, scrive testi potenti e d'impatto, sempre in violento contrasto con qualsiasi deriva perbenista.\nLa politica ha un ruolo centrale, ma non per questo deve essere considerato un cantante schiettamente ideologico, come invece poteva dirsi - almeno per quanto concerneva l'iconografia - dei CCCP Fedeli alla linea. Al contrario, lontano dalla lotta di palazzo, Canali parla di una politica respirata per le strade, vissuta sulla pelle dei pi\u00f9 deboli o di chi, pi\u00f9 semplicemente, non condivide derive autoritarie.\nSi tratta di una visione politica piena di fierezza partigiana, anarchica, incendiaria, come espresso nella canzone \"Lettera del compagno Lazlo al colonnello Valerio\" (attualmente non pubblicata ma ascoltabile on line), in cui viene citato un personaggio realmente esistito nella Resistenza, il Colonnello Valerio alias Walter Audisio, ovvero l'esecutore materiale della fucilazione di Benito Mussolini. Il testo \u00e8 incentrato sulla situazione creatasi dopo la conclusione della Resistenza: viene descritta un'Italia non ancora libera, nella quale i fascisti sono rimasti impuniti. Scritta in occasione dell'uscita della compilation \"Materiali resistenti\", prodotta per la festa del 25 aprile del 2010, venne esclusa da quest'ultima in quanto contenente due bestemmie. Tale motivazione ufficiale appare tuttavia poco convincente, in quanto le due espressioni in oggetto erano artisticamente coerenti col violento sentimento di rabbia descritto nel testo. Non a caso anche lo stesso Canali ironizzava sul punto, affermando sarcasticamente che la canzone sarebbe stata esclusa \"perch\u00e9 a nessuno piace come suona 'sta cazzo di armonica\", come affermato nell'esibizione live di Frigento del 14 agosto 2010. La vera motivazione, in verit\u00e0, pare identificabile nell'estrema distanza tra la visione di Canali ed il buonismo della \"memoria condivisa\".\nNumerosi anche i testi di diverso tenore, lontani dalla politica e pi\u00f9 strettamente legati ad una lucida visione della quotidianit\u00e0 o a temi pi\u00f9 intimi.\nI temi affrontati.\nI testi di Canali si sono modificati in una direzione non lineare col trascorrere del tempo, oscillando tra momenti relativamente intimisti ed altri schiettamente rabbiosi. Una breve lettura dei testi delle canzoni pi\u00f9 significative dei vari album permette di valutarne l'evoluzione.\nAttivit\u00e0 concertistica.\nI concerti costituiscono la modalit\u00e0 espressiva pi\u00f9 congeniale alla musica dell'autore. Si svolgono, in genere, in spazi occupati o piccoli locali, con palchi bassi e niente scenografia, a prezzi estremamente popolari (spesso intorno ai 5 euro o gratuitamente). L'esperienza comprende - irrinunciabilmente - la possibilit\u00e0 di guardarsi negli occhi. La percezione della rabbia \u00e8 dell'intensit\u00e0 delle canzoni \u00e8 certamente amplificata e il sound \u00e8 fortemente elettrico, distorto e caratterizzato dalla batteria di Luca Martelli, picchiatore instancabile dotato di una potenza dallo stile decisamente heavy metal. Il tasso alcolico delle serate \u00e8 in genere molto elevato, anche grazie al drink preferito di Canali, il gin tonic. Canali, per la maggior parte del tempo, suona la sua storica chitarra elettrica Gibson Les Paul nera con la bandiera del Vietnam, meno spesso canta solamente e, nei live pi\u00f9 recenti, per un paio di canzoni suona l'armonica. Il suo rapporto con il pubblico \u00e8 piuttosto ironico e dissacrante rispetto ad ogni stereotipo da rock star, tanto che spesso si monta gli strumenti da solo. La formazione della band \u00e8 mutata pi\u00f9 volte, la pi\u00f9 recente prevede, oltre a Luca Martelli alla batteria, Marco Greco al basso elettrico, e Stewie DalCol alle chitarre. Il nome Giorgio Canali &amp; Rossofuoco indica la maggior parte delle date, con la formazione al completo ed il sound pi\u00f9 rock ed elettrico. Il nome Giorgio Canali &amp; Rossotiepido indica le serate acustiche, Giorgio Canali &amp; Rossosolo (pi\u00f9 raro) fa riferimento ai concerti con la formazione pi\u00f9 scarna. Un gesto tipico di Canali consiste nel dare forti testate al microfono, circostanza a volte accompagnata da bestemmie di vario genere. Tale aspetto merita un breve chiarimento, proposto dallo stesso Canali \"la blasfemia 'pesa' ed incide moltissimo. Pensa a come gli antiabortisti, gli 'antiminchialisti' o quelli contro l'eutanasia... pensa \u2013 dico \u2013 a come loro mi mettono continuamente a disagio privandomi della possibilit\u00e0 di scegliere anche solo della mia vita e della mia morte. Pensa a come mi offendono ogni volta che aprono bocca. Pensa. Io bestemmio, e siamo pari. Anzi, quando c'\u00e8 il solito benpensante che mi ammonisce: 'Guarda, la bestemmia \u00e8 solo un modo volgare di offendere chi crede in una cosa a cui tu non credi e se bestemmi \u00e8 perch\u00e9 in fondo dimostri di credere anche tu...', io rispondo 'No! Questo \u00e8 l'unico modo che mi resta per esprimere quel disappunto verso di loro e per far sentire, per un momento, anche loro offesi e fuori posto.' Come fanno reiteratamente col sottoscritto\". Si tratta, nel complesso, di un'esperienza estremamente intensa e catartica, dalla quale si va via senza voce, con la consapevolezza che, nonostante tutto, il rock \u00e8 ancora vivo. E se \u00e8 vero che il pensiero unico ha gi\u00e0 vinto, esiste ancora gente a cui ci\u00f2 non sta affatto bene ed \u00e8 pronto a gridartelo in faccia."}
{"id": "437635", "revid": "161374", "url": "https://it.wikipedia.org/wiki?curid=437635", "title": "E171", "text": ""}
{"id": "437640", "revid": "1983214", "url": "https://it.wikipedia.org/wiki?curid=437640", "title": "Nozze di Cana", "text": ""}
{"id": "437667", "revid": "287204", "url": "https://it.wikipedia.org/wiki?curid=437667", "title": "Auna", "text": "Launa \u00e8 un'antica unit\u00e0 di misura in uso in alcuni paesi nel nord Europa (in particolare in Francia e nelle Fiandre) prima dell'introduzione del sistema metrico decimale. \nStoria.\nIl nome deriva dal francese \"aune\" (gi\u00e0 nel 1100 questa unit\u00e0 di misure viene registrata come \"alne\" o \"aune\") e dal medio-olandese \"elne\", il quale a sua volta si riconduce al latino \"ulna\". Infatti la lunghezza dell'auna era calcolata prendendo come oggetto di riferimento l'osso del braccio chiamato ulna o cubito, misurando la distanza tra il gomito e l'estremit\u00e0 del dito medio. Come tutte le altre unit\u00e0 di misura basate sulle parti anatomiche umane, poteva variare da paese a paese, e anche nello stesso paese in epoche diverse. Per esempio, in Francia nel XVI secolo il re Francesco I stabil\u00ec con un editto che l\"Auna del Re\" o \"Auna di Parigi\" doveva essere equivalente a 3 piedi, 7 pollici e 8 linee (del Piede del Re) (circa a 118,84 cm). Pi\u00f9 tardi, per\u00f2, l'unit\u00e0 di misura fu portata a 3 piedi, 7 pollici, 10 linee e 10 punti, e in seguito ancora modificata. L'auna francese risultava pi\u00f9 grande rispetto a quella spagnola o a quella italiana, proprio perch\u00e9 ci si basava sulla misura del braccio del re in carica. Con l'avvento della Rivoluzione francese, l'auna, un tempo utilizzata soprattutto dai commercianti di stoffe, fu soppiantata definitivamente in molti paesi dal sistema metrico decimale.\nValore.\nL'auna fiamminga (Aune de Flandre, in lingua fiamminga \"ell\"; in lingua olandese \"el\") era pari a circa 68,6 cm (7/12 dell'Auna francese) ed era usata per importare prodotti tessili (stoffe e arazzi) dalle Fiandre.\nIn Germania l\"elle\" variava da 53 a 65 cm, mentre in Scozia era di 94 cm. In Inghilterra (lingua inglese \"ell\") aveva lunghezza quasi doppia (simile all'aune francese) pari a 114,3 cm corrispondente a 45 pollici).\nL'auna fiamminga, usata per la misurazione delle stoffe, \u00e8 analoga a molte unit\u00e0 di misura usate in varie citt\u00e0 italiane prima dell'unit\u00e0, chiamate di solito braccio (da panno/ seta/ tela e altro ancora).\nCorrispondenze con altre unit\u00e0 di misura.\nNell'antico Egitto il cubito reale (\"meh niswt\") misurava circa 53 cm. Nell'antica Roma, la misura corrispondente, il cubitus, ulna era pari a 44,5 cm (equivalente a un piede (\"pes\") e mezzo e corrispondente pi\u00f9 o meno al cubito ebraico e al cubito egizio), come attestato nel trattato metrologico del V secolo a.C. \"Gramatici veteres\"."}
{"id": "437676", "revid": "45906", "url": "https://it.wikipedia.org/wiki?curid=437676", "title": "Parco di Yellowstone", "text": ""}
{"id": "437678", "revid": "1573940", "url": "https://it.wikipedia.org/wiki?curid=437678", "title": "Crinoidea", "text": "I Crinoidi (Crinoidea ) sono una classe di echinodermi, unica classe del subphylum Crinozoa. La classe comprende 648 specie viventi e oltre 5.000 specie fossili. Sono comunemente noti come gigli di mare o stelle marine piumate.\nEvoluzione.\nComparsi nell'Ordoviciano, i crinoidi hanno avuto grande diffusione durante tutto il Paleozoico. Nel sito paleontologico di Cabe\u00e7o da Ladeira (Portogallo), \u00e8 stato trovato un crinoide fossile alla fine della sua traccia di locomozione (\"Krinodromos bentou\"). Durante il Paleozoico e il Mesozoico sono tra i principali organismi produttori di carbonato, costituendo i calcari a crinoidi o encriniti. Sono state descritte oltre 5000 specie fossili. A partire dalla fine del Permiano, la gran parte delle linee evolutive dei crinoidi (sottoclassi Cladida, Flexibilia, Camerata e Disparida) sono andate incontro ad estinzione di massa, con l'unica eccezione della sottoclasse degli Articulata, a cui appartengono tutte le specie viventi attualmente note.\nDescrizione.\nAl pari degli altri echinodermi (ricci di mare, stelle marine, etc.) sono organismi bilateri allo stadio larvale, mentre gli adulti presentano una simmetria radiale pentamera e sono dotati di un endoscheletro calcareo.\nLe caratteristiche che distinguono i crinoidi da altri echinodermi sono:\nAdulto.\nNella struttura di ogni crinoide si riconoscono tre parti ben distinte: il peduncolo, il calice e le braccia, usualmente in numero di cinque, a simmetria radiata. Il calice e le braccia insieme formano la \"corona\".Il \"peduncolo\", detto anche \"columna\", \u00e8 una struttura segmentaria, formata da articoli o piastre colonnali; le singole piastre, composte di calcite, possono avere, a seconda della specie, sezione circolare, quadrata, ellittica, pentagonale o stellata, con superficie liscia o percorsa da striature radiali. In alcune specie il peduncolo porta, nella porzione aborale, delle appendici chiamate \"cirri\", anch'esse munite di articoli mineralizzati, con i quali l'animale si fissa al substrato. La porzione ove il peduncolo prende contatto con il substrato prende il nome di \"capsula\". In molte specie (Comatulida) il peduncolo \u00e8 atrofizzato e i cirri si dipartono direttamente dalla base del calice.\nIl \"calice\", detto anche \"teca\", presenta una forma simile ad una coppa e contiene al suo interno gli organi vitali; \u00e8 composto da una serie di piastre ossee pentagonali, rigide o articolate, e da una membrana (\"tegmen \"o \"disco\"), talvolta calcificata, sulla quale si trovano la bocca e l'ano. \nAl calice sono attaccate cinque \"braccia\", che a loro volta si biforcano per formare 10 o pi\u00f9 appendici, frequentemente molto ramificate, dotate di pinnule cave. Braccia e pinnule presentano piccole piastre brachiali, disposte in serie semplici o doppie. Le pinnule prossimali o pinnule orali (vicine alla bocca) sono molto pi\u00f9 grandi delle altre e sono dotate di \"podia\", estroflessioni munite di papille sensoriali; man mano che ci si sposta verso la porzione distale delle braccia le pinnule vanno rimpicciolendo.\nLarva.\nLa larva dei crinoidi \u00e8 detta \"vitellaria \"o \"doliolaria\". Nella prima fase del loro sviluppo le larve nuotano libere nel plancton, per poi ancorarsi con un peduncolo al substrato, divenendo bentoniche.\nBiologia.\nSono organismi bentonici; la maggior parte delle specie (Comatulidi), pur vivendo sempre a stretto contatto con il fondale, hanno la facolt\u00e0 di spostarsi liberamente, nonostante gli spostamenti siano al massimo di pochi metri; alcune specie invece (p.es. gli Isocrinidi) sono strettamente ancorate al fondale; alcuni di esse (\"Endoxocrinus\" spp., \"Neocrinus\" spp.) se minacciate, possono troncare il peduncolo e riacquistare temporaneamente mobilit\u00e0, utilizzando le braccia come propulsori.\nAlimentazione.\nSono organismi filtratori passivi, che si nutrono di una variet\u00e0 di protisti (actinopodi, diatomee e altre alghe unicellulari, foraminiferi), larve di invertebrati, piccoli crostacei e detriti organici. Le particelle di nutrienti vengono catturate dalle braccia ramificate, ricoperte di secrezioni mucose, e sospinte verso la bocca.\nRiproduzione.\nSono animali gonocorici, cio\u00e8 a sessi separati. I gameti sono prodotti da pinnule specializzate situate alla base delle braccia, e la fecondazione \u00e8 esterna, cio\u00e8 i gameti vengono liberati nell'acqua. Dopo la fecondazione le uova sono conservate alla base delle pinnule, sino alla schiusa.\nPredatori.\nTra i potenziali predatori dei crinoidi vi sono i pesci di almeno nove famiglie differenti: Lutjanidae, Ephippidae, Chaetodontidae, Labridae, Monacanthidae, Tetraodontidae, Notacanthidae, Balistidae e Sparidae. Tra le specie che si cibano preferenzialmente di crinoidi vi sono l'orata (\"Sparus aurata\") e il pesce balestra pagliaccio (\"Balistoides conspicillum\"). Nella maggior parte dei casi la predazione non \u00e8 letale e si risolve nella amputazione, parziale o totale, di alcune braccia, che sono in grado di autorigenerarsi. In molte specie di crinoidi \u00e8 stata documentata la capacit\u00e0 di difendersi dalle aggressioni con l'autotomia.\nSimbionti.\nI crinoidi contraggono rapporti di simbiosi o commensalismo con diverse specie di piccoli crostacei tra cui i gamberetti della famiglia Palaemonidae (\"Ancylomenes\" spp., \"Crinotonia\" spp., \"Laomenes\" spp., \"Periclimenes\" spp.) e il granchio crinoideo del Mar Rosso (\"Tiaramedon spinosum\" - Pilumnidae).\nDistribuzione e habitat.\nI crinoidi sono presenti in tutti i mari del mondo, eccetto il mar Nero e il mar Baltico. La maggiore biodiversit\u00e0 si osserva nel bacino dell'Indo-Pacifico. Nel mar Mediterraneo sono presenti diverse specie, la pi\u00f9 comune \u00e8 il giglio di mare (\"Antedon mediterranea\").\nPopolano le barriere coralline e i fondali rocciosi, dalla zona intertidale alle profondit\u00e0 abissali.\nTassonomia.\nLa classe comprende 648 specie viventi, tutte appartenenti alla sottoclasse Articulata, suddivise nei seguenti ordini e famiglie:\nSono note allo stato fossile anche le seguenti sottoclassi:"}
{"id": "437680", "revid": "188323", "url": "https://it.wikipedia.org/wiki?curid=437680", "title": "Pillola", "text": ""}
{"id": "437685", "revid": "9733", "url": "https://it.wikipedia.org/wiki?curid=437685", "title": "Pillola abortiva", "text": ""}
{"id": "437690", "revid": "35813", "url": "https://it.wikipedia.org/wiki?curid=437690", "title": "Melchiorre De Filippis D\u00e8lfico", "text": ""}
{"id": "437694", "revid": "104265", "url": "https://it.wikipedia.org/wiki?curid=437694", "title": "Liceo classico europeo", "text": "Il liceo classico europeo \u00e8 una delle scuole secondarie di secondo grado a cui si pu\u00f2 accedere in Italia.\nIstituito a partire dall'anno scolastico 1993-94 come maxisperimentazione ministeriale europea, \u00e8 in corso di riorganizzazione.\nLa sperimentazione ha preso le mosse dai princ\u00ecpi del trattato di Maastricht, dove la dimensione europea dell'insegnamento \u00e8 raccordata all'apprendimento e alla diffusione delle lingue degli Stati membri e alla conoscenza della cultura e della storia dei popoli europei. Dal 2010, grazie ad un accordo tra il Ministero e l'Ambasciata francese in Italia, \u00e8 possibile conseguire il doppio diploma italiano-francese, EsaBac, cio\u00e8 l'esame di stato per il diploma italiano e il baccalaur\u00e9at per il diploma francese.\nL'istituto si pu\u00f2 attivare solamente in presenza di convitti nazionali, per favorire le attivit\u00e0 pomeridiane e gli scambi con classi di altri paesi europei. I primi nove convitti sono stati quelli di Catania, Cosenza, Milano, Palermo, Parma, Prato, Roma, Teramo, Torino, ai quali sono poi aggiunti quelli di Avellino, Eboli, Cagliari, Firenze, Empoli, Maddaloni, Montagnana, Napoli, Chieti, Pescara, Reggio Calabria, Sassari, Udine, Venezia e Verona.\nCaratteristiche.\nIl liceo classico europeo \u00e8 stato ideato a partire dai programmi del liceo classico, a cui per\u00f2 sono state cambiate importanti caratteristiche che lo rendono completamente diverso da quest'ultimo, quali, in particolare: \nOfferta formativa.\nLe materie di studio vengono impartite attraverso lezioni frontali pi\u00f9 laboratori pratici, che possono comprendere esercitazioni, lettorati, incontri con madrelingua o approfondimenti. La prima lingua straniera \u00e8 la lingua inglese, mentre la seconda \u00e8 una lingua comunitaria, scelta tra francese, spagnolo, e tedesco. \u00c8 previsto l'insegnamento di una o pi\u00f9 discipline non linguistiche (CLIL) in una o entrambe le lingue straniere del corso, compresa nell'area delle attivit\u00e0 e degli insegnamenti obbligatori per tutti gli studenti o nell'area degli insegnamenti attivabili dalle istituzioni scolastiche, nei limiti del contingente di organico ad esse annualmente assegnato.\nEsame di maturit\u00e0.\nPer via del proprio carattere sperimentale, l'esame di maturit\u00e0 del liceo classico europeo differisce da quello del liceo classico tradizionale in quel che riguarda i contenuti della seconda prova scritta e una, ulteriore, quarta prova scritta in lingua francese, tedesca o spagnola.\nSeconda prova scritta.\nLa seconda prova prevede un esame scritto riguardante la materia cosiddetta di indirizzo; poich\u00e9 nel liceo europeo vengono studiate anche le materie classiche, la seconda prova si riferisce a queste; dal momento, per\u00f2, che la materia di indirizzo del liceo europeo \u00e8 \"lingue e letterature classiche\", la prova si discosta dall'esame generalmente proposto.\nLa traccia della prova (fornita per ciascuna sessione dal Ministero) \u00e8 costituita infatti da due testi, uno in lingua greca e uno in lingua latina, affini per contenuto e corredati da una contestualizzazione in lingua italiana; il candidato deve scegliere uno dei testi proposti e ricodificarlo in lingua italiana. I due brani sono inoltre collegati ad un questionario di comprensione e il candidato deve rispondere utilizzando i dati contenuti in entrambi. Poich\u00e9 il tutto \u00e8 classificato dal ministero come \"prova complessa\" ai candidati sono concesse sei ore ai fini dello svolgimento, a differenza delle quattro ore concesse ai maturandi alla prova con il tradizionale esame di greco o latino.\nQuarta prova scritta.\nGli studenti delle sezioni di liceo classico europeo a cui sia stato impartito l'insegnamento della lingua e della letteratura francese e per cui sia stata veicolata in lingua francese e per almeno tre anni una disciplina del piano di studi hanno la possibilit\u00e0 di conseguire l\"'attestation\" (detta \"quarta prova\"), rilasciata dall'Ambasciata di Francia a Roma che d\u00e0 la possibilit\u00e0 di iscriversi presso le universit\u00e0 francesi senza dover affrontare la prova preliminare di lingua prevista in Francia per gli studenti provenienti da paesi non francofoni.\nQuesta quarta prova, facoltativa ed aggiuntiva delle tre previste per tutti per legge, \u00e8 sostanzialmente analoga alla prova di lingua straniera sostenuta nei licei linguistici, e consiste nell'affrontare, a scelta, l'analisi di un testo poetico in lingua francese, oppure di un testo letterario in prosa (sempre in lingua), oppure nello svolgimento di un tema, di argomento letterario e in francese.\nLo stesso discorso vale anche per gli studenti delle sezioni di liceo classico europeo a cui sia stato impartito l'insegnamento della lingua e della letteratura tedesca e per cui sia stata veicolata in lingua tedesca e per almeno tre anni una disciplina del piano di studi hanno la possibilit\u00e0 di iscriversi presso le universit\u00e0 tedesche senza dover affrontare la prova preliminare di lingua prevista in Germania per gli studenti provenienti da paesi non di madrelingua tedesca.\nLa quarta prova similarmente a quella sostenuta dalla controparte francese consiste nell'affrontare, a scelta, l'analisi di un testo poetico in lingua tedesca, oppure di un testo letterario in prosa (sempre in lingua), oppure nello svolgimento di un tema, di argomento letterario e in tedesco.\nProva orale.\nUna parte della prova orale \u00e8 precipuamente dedicata alla lingua francese e alla materia veicolata in lingua francese, sempre ai fini dell'ottenimento dell\"'attestation\".\nStessa tipologia per la controparte tedesca."}
{"id": "437698", "revid": "767487", "url": "https://it.wikipedia.org/wiki?curid=437698", "title": "Citizen Fish", "text": "I Citizen Fish sono un gruppo ska punk britannico fondato a Bath nei primi anni novanta. Il gruppo \u00e8 molto conosciuto per i suoi testi tipicamente DIY/anarcho punk, che trattano di politica e di temi molto seri, come l'anti-consumismo, il vegetarismo ed altri.\nI componenti originali inizialmente erano Dick Lucas (voce), Jasper (basso), Trotsky (batteria) e Larry (chitarra). A seguito del loro primo album, \"Free Souls in a Trapped Environment\", Larry lasci\u00f2 il gruppo e venne sostituito da Phil, che, con Dick e Trotsky, precedentemente era stato membro dello storico gruppo anarcho punk britannico Subhumans. Jasper e Dick precedentemente avevano suonato insieme nel gruppo Culture Shock."}
{"id": "437699", "revid": "125343863", "url": "https://it.wikipedia.org/wiki?curid=437699", "title": "Contea dello Jutland Settentrionale", "text": "La contea dello Jutland Settentrionale (in danese \"Nordjyllands Amt\") era una delle 13 contee della Danimarca, le contee sono state abolite con la riforma amministrativa entrata in vigore il 1\u00ba gennaio del 2007 e sono state sostituite da cinque regioni.\nLa contea \u00e8 entrata a far parte della regione dello Jutland Settentrionale."}
{"id": "437700", "revid": "1641266", "url": "https://it.wikipedia.org/wiki?curid=437700", "title": "The Hunger Site", "text": "The Hunger Site \u00e8 un sito web in cui gli utenti possono cliccare un bottone per generare gratuitamente una donazione di cibo per le persone bisognose. Cliccando su tale bottone si visualizza una pagina contenente alcuni banner pubblicitari, che si traduce, a detta dei proprietari del sito, in una donazione \"equivalente\" a 1.1 tazze di cibo.\nThe Hunger Site \u00e8 un'organizzazione for-profit che dona il ricavato dei banner a determinate associazioni benefiche, attualmente Feeding America (in precedenza \"America's Second Harvest\") e Mercy Corps.\nStoria.\nIl sito \u00e8 stato creato nel 1999 da John Breen, un programmatore dell'Indiana (Stati Uniti). Successivamente \u00e8 stato acquistato dalla GreaterGood. Nell'agosto del 2001 la GreaterGood \u00e8 stata venduta alla CharityUSA.com.\nFinora il sito ha avuto pi\u00f9 di 200 milioni di visitatori, che hanno determinato la donazione di pi\u00f9 di 300 milioni di tazze di cibo.\nVoci correlate.\nLa CharityUSA.com gestisce anche:\nAltri siti di benificenza di questo tipo sono:"}
{"id": "437705", "revid": "812213", "url": "https://it.wikipedia.org/wiki?curid=437705", "title": "Luigio Guastardo della Radica", "text": ""}
{"id": "437708", "revid": "539155", "url": "https://it.wikipedia.org/wiki?curid=437708", "title": "Odi (Parini)", "text": "Le 22 (25 nella seconda edizione) Odi furono scritte da Giuseppe Parini come poesia d'occasione in un ampio lasso di tempo che va dal 1758 al 1790. La componente arcadica e quella illuministica confluiscono nell'adesione alla sensibilit\u00e0 neoclassica.\nStruttura.\nLe \"Odi\" sono divisibili in tre fasi.\nLa prima fase giunge agli anni settanta. \u00c8 caratterizzata da una forte componente sociale, in cui la visione del Parini, fondamentalmente classicista, si fonde con riflessioni sul \"come\" si vive. Tra queste vanno ricordate:\nLa seconda fase ha soprattutto un indirizzo educativo, e possiamo collocare l'inizio di questa fase nel 1777 circa, con \"La laurea\". Ma \u00e8 \"La caduta\" a rappresentare il vero emblema della poesia del Parini: il poeta vecchio e malandato cade, un passante lo raccoglie e gli suggerisce di comportarsi pi\u00f9 servilmente con i potenti che lo hanno lasciato solo. Il poeta, sdegnato, rifiuta di piegare la testa.\nLa terza fase \u00e8 invece prettamente neoclassica, l'animo nobile e la dignit\u00e0 del ruolo del poeta sono al centro delle odi, intrise di bellezza antica, erotismo, sentimenti, che appaiono al poeta, illuminate da una luce calda e ferma che finalmente mostra al poeta ci\u00f2 che egli ama ma che non riesce a vivere fino in fondo. Qui, in questa fase, l'uomo Parini, non solo poeta e sacerdote, educatore e giudice, esce fuori e si ritrova in tre odi dedicate a tre donne amate dall'ormai vecchio poeta:\nFortuna dell'opera.\nLe \"Odi\" divennero ben presto un punto di riferimento per Foscolo e Manzoni, e sono diverse dal \"Giorno\" sia nella forma sia nei contenuti:\nle odi sono composte in versi brevi, settenari, secondo il modello delle poesie arcadiche tipiche del Settecento, con una costruzione sintattica complessa voluta e in netta opposizione a una metrica leggera e cantabile, che invece tende a dare una rappresentazione pittorica della realt\u00e0.\nAnche le tematiche affrontate sono diverse:\nnel \"Giorno\" il poeta \u00e8 rigido, dilaniato da una tensione emotiva tra l'essere il giudice di quell'aristocrazia sciatta e vuota che egli descrive (basta ricordare il Giovin Signore che perde tempo in gesti ripetitivi del mattino, in un tempo fisso, scandito dal vuoto nel \"Mattino\" fino ad arrivare alla \"Galleria degli Imbecilli\" della \"Notte\", in un'orgia di contatti, sfioramenti erotici e parole sussurrate) ma anche \"geloso\" di non farne parte, forse animato dalla pi\u00f9 normale tensione umana del non essere emarginato dal \"gruppo\", il Parini qui non \u00e8 un precettore cinico, ma ha un occhio discreto e descrittivo che mostra solo la vita, per quella che \u00e8, nelle sue tematiche prettamente sociali, esaltando i valori positivi e indicando la strada per il raggiungimento del bene comune."}
{"id": "437709", "revid": "1442080", "url": "https://it.wikipedia.org/wiki?curid=437709", "title": "Stilpnomelano", "text": "Lo stilpnomelano \u00e8 un minerale.\nVariet\u00e0.\nL'ekmanite \u00e8 una variet\u00e0 di stilpnomelano ricca di manganese."}
{"id": "437710", "revid": "1442080", "url": "https://it.wikipedia.org/wiki?curid=437710", "title": "Franklinphilite", "text": "La franklinphilite \u00e8 un minerale."}
{"id": "437711", "revid": "767487", "url": "https://it.wikipedia.org/wiki?curid=437711", "title": "Parsettensite", "text": "La parsettensite \u00e8 un minerale.\nForma in cui si presenta in natura.\nIn natura si pu\u00f2 trovare sotto forma di masserelle rossastre nei massi manganesiferi."}
{"id": "437712", "revid": "110157", "url": "https://it.wikipedia.org/wiki?curid=437712", "title": "Kittil\u00e4", "text": "Kittil\u00e4 (Sami di Inari: ', Sami settentrionale: ') \u00e8 un comune della Finlandia di 6.281 abitanti (dato 2012), nonch\u00e9 una popolare localit\u00e0 turistica della Lapponia. Ricopre un'area di 8.263,08 km\u00b2 dei quali 168,71\u00a0km\u00b2 sono costituiti da acqua. La densit\u00e0 abitativa \u00e8 di 0,76 abitanti per km\u00b2.\nEconomia.\nTurismo.\nNelle vicinanze di Kittil\u00e4, precisamente a Levi, si trova una delle pi\u00f9 rinomate localit\u00e0 sciistiche della Finlandia. \u00c8 un posto perfetto sia per la discesa che per lo sci nordico. \u00c8 possibile prendere le racchette da neve e passeggiare fino al pi\u00f9 vicino \"fjeld K\u00e4tk\u00e4tunturi\" che si trova ad ovest di Levitunturi ed \u00e8 alto 504,6 metri e lungo 7\u00a0km.\nL'aeroporto di Kittil\u00e4 \u00e8 meta delle aerolinee Blue1, Finnair &amp; Finncomm Airlines con Thomson Airways. Transavia France"}
{"id": "437713", "revid": "1442080", "url": "https://it.wikipedia.org/wiki?curid=437713", "title": "Ganofillite", "text": "La ganofillite \u00e8 un minerale appartenente al gruppo omonimo."}
{"id": "437714", "revid": "1442080", "url": "https://it.wikipedia.org/wiki?curid=437714", "title": "Eggletonite", "text": "La eggletonite \u00e8 un minerale appartenente al gruppo della ganofillite."}
{"id": "437716", "revid": "690621", "url": "https://it.wikipedia.org/wiki?curid=437716", "title": "Tamaite", "text": "La tamaite \u00e8 un minerale appartenente al gruppo della ganofillite.\nEtimologia.\nIl nome deriva dalla zona di rinvenimento degli esemplari: i giacimenti di manganese di \"Shiromanu\", situati nei pressi della citt\u00e0 giapponese di Okutama, nell'area di Tama."}
{"id": "437717", "revid": "1442080", "url": "https://it.wikipedia.org/wiki?curid=437717", "title": "Ekmanite", "text": "L'ekmanite \u00e8 una variet\u00e0 di stilpnomelano ricca di manganese. Precedentemente al 1954 era considerata una specie minerale distinta."}
{"id": "437718", "revid": "1442080", "url": "https://it.wikipedia.org/wiki?curid=437718", "title": "Lunijianlaite", "text": "La lunijianlaite \u00e8 un minerale."}
{"id": "437719", "revid": "1442080", "url": "https://it.wikipedia.org/wiki?curid=437719", "title": "Saliotite", "text": "La saliotite \u00e8 un minerale."}
{"id": "437720", "revid": "1442080", "url": "https://it.wikipedia.org/wiki?curid=437720", "title": "Kulkeite", "text": "La kulkeite \u00e8 un minerale."}
{"id": "437723", "revid": "1442080", "url": "https://it.wikipedia.org/wiki?curid=437723", "title": "Aliettite", "text": "L'aliettite \u00e8 un minerale."}
{"id": "437724", "revid": "767487", "url": "https://it.wikipedia.org/wiki?curid=437724", "title": "Rectorite", "text": "La rectorite \u00e8 un minerale."}
{"id": "437725", "revid": "767487", "url": "https://it.wikipedia.org/wiki?curid=437725", "title": "Tosudite", "text": "La tosudite \u00e8 un minerale."}
{"id": "437726", "revid": "1442080", "url": "https://it.wikipedia.org/wiki?curid=437726", "title": "Corrensite", "text": "La corrensite \u00e8 un minerale."}
{"id": "437727", "revid": "1442080", "url": "https://it.wikipedia.org/wiki?curid=437727", "title": "Idrobiotite", "text": "L'idrobiotite \u00e8 un minerale."}
{"id": "437728", "revid": "767487", "url": "https://it.wikipedia.org/wiki?curid=437728", "title": "Brammallite", "text": "La brammallite \u00e8 una serie di minerali del gruppo delle miche precedentemente definito come un minerale a s\u00e9 stante ma i cui estremi non sono ancora stati ben definiti."}
{"id": "437730", "revid": "1442080", "url": "https://it.wikipedia.org/wiki?curid=437730", "title": "Brinrobertsite", "text": "La brinrobertsite \u00e8 un minerale.\nEtimologia.\nIl nome \u00e8 in onore del geologo inglese Brin Roberts."}
{"id": "437731", "revid": "6923", "url": "https://it.wikipedia.org/wiki?curid=437731", "title": "Illite", "text": "L'illite \u00e8 un minerale appartenente ai minerali argillosi A, sottogruppo dei fillosilicati. Pi\u00f9 propriamente con questo nome viene designata una serie di minerali i cui estremi non sono ancora stati completamente caratterizzati.\nOrigine e giacitura.\n\u00c8 un minerale a strati misti nel quale si succedono senza alcuna regola strati tipo montmorillonite e strati tipo muscovite; in realt\u00e0 questi ultimi non sono esattamente uguali a quelli della muscovite e perci\u00f2 son detti anche strati tipo illite; per quanto sia permessa un'ampia variazione, si hanno in media due strati tipo muscovite per un tipo di montmorillonite che di solito \u00e8 il k. L'illite forma lamelle incolore che non superano un micron. \u00c8 un minerale comunissimo, il costituente pi\u00f9 abbondante di quasi tutte le argille.\nUso alimentare.\nL'illite \u00e8 utilizzata, come altri minerali delle argille, per favorire il buon funzionamento del sistema enterico, apparentemente fin da epoche antichissime. Al contrario di altri minerali delle argille, l'illite non si \"gonfia\" al contatto con l'acqua ed \u00e8 in grado di assorbire e rilasciare minerali nell'intestino. Sebbene i dati siano in tutti i casi insufficienti, pi\u00f9 che altro per carenza di studi, almeno alcuni degli altri effetti sulla fisiologia o sulla salute attribuiti all'illite non sembrano basati su evidenze scientifiche o su di una tradizione consolidata.\nIn alcuni casi, la cosiddetta \"argilla verde\" \u00e8 in buona parte costituita da illite."}
{"id": "437732", "revid": "287204", "url": "https://it.wikipedia.org/wiki?curid=437732", "title": "Montmorillonite", "text": "La montmorillonite \u00e8 un minerale, un fillosilicato di alluminio e magnesio.\nIl nome deriva dalla localit\u00e0 di Montmorillon, dipartimento della Vienne, in Francia, dove fu rinvenuto.\nAbito cristallino.\nI cristalli sono scaglie microscopiche. \u00c8 caratterizzata da una particolare struttura cristallina, dovuta alla sovrapposizione, secondo l'asse \"c\", di foglietti di pirofillite, fra i quali sono intercalati uno o pi\u00f9 strati di molecole d'acqua, coordinati dallo ione sodio; esso rappresenta il cosiddetto \"ione scambiabile\", potendo essere sostituito con facilit\u00e0 da altri.\nInoltre la distanza fra i piani reticolari dipende dal grado di idratazione del minerale: aumentando il numero degli strati d'acqua il reticolo cristallino si dilata secondo l'asse \"c\"; per completa disidratazione, invece, perde il potere di espandersi.\nOrigine e giacitura.\nSi trova come componente principale nella bentonite, che \u00e8 un'argilla a grana finissima, derivata, probabilmente, da una cenere vulcanica pi\u00f9 o meno intensamente alterata da azioni idrotermali. \nEssa \u00e8 presente inoltre nei terreni argillosi originatisi dal disfacimento di graniti e di rocce eruttive povere di silice.\nForma in cui si presenta in natura.\nSi presenta in forma di minutissime squame, spesso riunite in masse terrose microcristalline, untuose al tatto, friabili, dotate di un notevole potere assorbente.\nCaratteri fisico-chimici.\nLa luminescenza \u00e8 per lo pi\u00f9 bianca. \u00c8 solubile negli acidi. Una sua particolare propriet\u00e0 \u00e8 la tissotropia, cio\u00e8 quella caratteristica peculiare di poche argille di dar luogo, quando viene dispersa nell'acqua, con opportuna concentrazione, a delle sospensioni di tipo colloidale, che si mantengono allo stato liquido (\"sol\"), se agitate, ed assumono invece una certa consistenza (\"gel\"), se lasciate in stato di riposo; iniettandole sotto pressione in terreni porosi impregnati di acqua, penetrano profondamente in essi attraverso le fessure ed i vuoti, occludendoli. Essendo l'acqua meno densa, viene allontanata da queste sospensioni che, trasformandosi in gel, impermeabilizzano il terreno.\nUtilizzi.\n\u00c8 un importante minerale industriale: per l'elevato potere adsorbente viene utilizzata, dopo opportuno attivamento, nella purificazione dei carburanti, degli olii minerali, delle acque, ecc.\nTrova impiego anche nell'industria delle ceramiche, cartaria, dei saponi, della gomma, tessile, dei coloranti e farmaceutica, come adsorbente e antidiarroico. Trova altres\u00ec impiego in materiali nanocompositi, che ostacolano il passaggio di gas come ossigeno e anidride carbonica. Un altro importante utilizzo viene fatto in estetica, accompagnato da altri minerali simili quali la Halloysite, la Phillipsite.\nLocalit\u00e0 di ritrovamento.\n\u00c8 un componente primario di molte argille e si trova in depositi cospicui un po' in tutto il mondo.\nIn Italia granuli verdi si trovano inclusi nel caolino della cava di valle dei Mercanti, a Torrebelvicino, provincia di Vicenza; in forma terrosa e mescolata con illite forma la cosiddetta terra bianca di Vicenza utilizzata per ceramiche; infine, sempre in forma terrosa, si trova sull'isola della Maddalena, in Sardegna, si trova anche intorno al lago di Bolsena assieme ad altri minerali simili di origine vulcanica come la Phillipsite."}
{"id": "437733", "revid": "1442080", "url": "https://it.wikipedia.org/wiki?curid=437733", "title": "Beidellite", "text": "La beidellite \u00e8 un minerale."}
{"id": "437734", "revid": "547034", "url": "https://it.wikipedia.org/wiki?curid=437734", "title": "Nontronite", "text": "La nontronite \u00e8 un minerale, un fillosilicato di ferro ferrico, alluminio e sodio, con ossidrili e acqua.\nIl nome deriva dalla localit\u00e0 mineralogica di Nontron, in Francia. Reperibile anche sul pianeta del sistema solare Marte\nAbito cristallino.\nScaglie criptocristalline\nOrigine e giacitura.\nDi origine secondaria, \u00e8 un prodotto di alterazione di rocce ultrabasiche (peridotite e dunite), ricche di silicati di ferro e magnesio. Si trova anche nei giacimenti di ferro. Ha paragenesi con serpentino, opale e quarzo.\nForma in cui si presenta in natura.\nSi presenta in aggregati terrosi criptocristallini o in masse compatte.\nCaratteri fisico-chimici.\n\u00c8 untuosa al tatto. Al cannello non fonde. Viene decomposta interamente in HCl con separazione di silice gelatinosa. Ha struttura simile a quella della montmorillonite, ma diverso chimismo.\nLocalit\u00e0 di ritrovamento.\nOltre che a Nontron, in Francia, \u00e8 presente anche ad Heppenheim e Sankt Andreasberg, in Germania; anche in Messico e USA. Tracce di nontronite sono state trovate a profondit\u00e0 maggiori di 20m nei basalti della valle del Giordano nei pressi di Gesher in Israele.\nIn Italia \u00e8 stato trovato in forma di masse terrose o compatte di colore verde o giallastro nel cantiere di Vigneria e Rio Marina, nell'Isola d'Elba."}
{"id": "437735", "revid": "767487", "url": "https://it.wikipedia.org/wiki?curid=437735", "title": "Volkonskoite", "text": "La volkonskoite \u00e8 un minerale."}
{"id": "437736", "revid": "767487", "url": "https://it.wikipedia.org/wiki?curid=437736", "title": "Swinefordite", "text": "La swinefordite \u00e8 un minerale."}
{"id": "437737", "revid": "767487", "url": "https://it.wikipedia.org/wiki?curid=437737", "title": "Yakhontovite", "text": "La yakhontovite \u00e8 un minerale."}
{"id": "437738", "revid": "28682", "url": "https://it.wikipedia.org/wiki?curid=437738", "title": "Something wild", "text": ""}
{"id": "437739", "revid": "1442080", "url": "https://it.wikipedia.org/wiki?curid=437739", "title": "Hectorite", "text": "La hectorite \u00e8 un minerale."}
{"id": "437741", "revid": "287204", "url": "https://it.wikipedia.org/wiki?curid=437741", "title": "Saponite", "text": "La saponite \u00e8 un minerale, fillosilicato di magnesio e alluminio, con sodio, acqua e ossidrili.\nIl nome deriva dal latino \"sapo\" = sapone, per il suo aspetto grasso. La zebedassite, classificata inizialmente come minerale a s\u00e9 stante, \u00e8 poi risultato essere saponite.\nAbito cristallino.\nIn scaglie.\nOrigine e giacitura.\nSi trova come prodotto di alterazione nelle serpentine e nelle cavit\u00e0 delle rocce eruttive. La paragenesi \u00e8 proprio con il serpentino.\nForma in cui si presenta in natura.\nMasserelle di vario tipo a grana fine\nCaratteri fisico-chimici.\nSolubile in H2SO4. \u00c8 infusibile o quasi al cannello e va pulita con acqua distillata\nLocalit\u00e0 di ritrovamento.\nRicche concentrazioni del minerale si trovano a Cap L\u00e9zard, in Cornovaglia; a \u010c\u00e1slav, in Repubblica Ceca; nei calcari dolomitici di Milford, nello Utah; associata a serpentino e clorite, si trova a Krugersdorp, nel Transvaal, in Sudafrica.\nIn Italia si trova sulla serpentina di una cava in Valle dell'Arrestra, a Cogoleto, in provincia di Genova; ed \u00e8 una vera rarit\u00e0 nel giacimento di talco della Gianna, presso Pinerolo, in provincia di Torino.\nVariet\u00e0.\nLa composizione di questo minerale \u00e8 altamente variabile e d\u00e0 luogo a parecchie variet\u00e0. A seconda della presenza di piccole quantit\u00e0 di ferro, nichel e cromo, si hanno delle ferrisaponiti: (griffithite e lembergite); delle nichelsaponiti: (pimelite) e delle cuprosaponiti: (medmontite). La sobotkite \u00e8 una variet\u00e0 ricca di alluminio."}
{"id": "437742", "revid": "767487", "url": "https://it.wikipedia.org/wiki?curid=437742", "title": "Ferrosaponite", "text": "La ferrosaponite \u00e8 un minerale.\nEtimologia.\nIl nome deriva dalla composizione chimica: \u00e8 una saponite ricca di ferro ferroso."}
{"id": "437744", "revid": "767487", "url": "https://it.wikipedia.org/wiki?curid=437744", "title": "Spadaite", "text": "La spadaite \u00e8 un minerale."}
{"id": "437745", "revid": "767487", "url": "https://it.wikipedia.org/wiki?curid=437745", "title": "Stevensite", "text": "La stevensite \u00e8 un minerale."}
{"id": "437746", "revid": "1442080", "url": "https://it.wikipedia.org/wiki?curid=437746", "title": "Sauconite", "text": "La sauconite \u00e8 un minerale."}
{"id": "437747", "revid": "767487", "url": "https://it.wikipedia.org/wiki?curid=437747", "title": "Zincsilite", "text": "La zincsilite \u00e8 un minerale."}
{"id": "437748", "revid": "123596897", "url": "https://it.wikipedia.org/wiki?curid=437748", "title": "Vermiculite", "text": "La vermiculite \u00e8 un minerale, fillosilicato di magnesio, ferro trivalente e alluminio, con ossidrili e acqua.\nIl nome deriva dal latino \"vermiculus\", \"piccolo verme\", per la forma che assume quando, riscaldata, si allunga di molto.\nAbito cristallino.\nMinutissime scaglie o cristalli lamellari. La struttura cristallina reticolare \u00e8 caratterizzata, come per la montmorillonite, dalla sovrapposizione, secondo l'asse \"c\", di foglietti pirofillitici fra i quali sono intercalati strati di molecole d'acqua, coordinate dallo ione magnesio.\nOrigine e giacitura.\n\u00c8 un prodotto secondario derivante dall'alterazione idrotermale della mica, sulla quale \u00e8 spesso pseudomorfa. In paragenesi con apatite, corindone, serpentino, talco e clorite, si trova talora nella zona di contatto fra rocce intrusive acide e rocce basiche o ultrabasiche, come ad esempio la pirossenite, la peridotite e la dunite. In minutissime scaglie compare anche in molti depositi argillosi, dei quali rappresenta il costituente principale.\nLa vermiculite che deriva da materiali micacei \u00e8 relativamente rara nei sedimenti marini, dal momento che il potassio dell'acqua di mare la contrae facilmente; invece, la vermiculite presente nei sedimenti marini deriva da precursori non micacei, quali un materiale vulcanico, la clorite e l'orneblenda.\nSono state infine trovate lamine di vermiculite, generalmente con poco ferro, associate a carbonatiti e in certi calcari metamorfosati.\nForma in cui si presenta in natura.\nSi presenta in piccole scaglie o cristalli lamellari pieghevoli a contorno pseudoesagonale.\nCaratteri fisico-chimici.\nLe lamine di vermiculite, riscaldate rapidamente ad una temperatura aggirantesi sui 300\u00a0\u00b0C, perdono acqua, che si trasforma in vapore, e si sfogliano, espandendosi (anche 25 volte il volume originario) in direzione perpendicolare ai piani di sfaldatura ed assumendo forme contorte di aspetto vermiculare e dando una luminosit\u00e0 giallo-dorata.\nLa vermiculite ha propriet\u00e0 tixotropica.\nLocalit\u00e0 di ritrovamento.\nImportanti depositi si trovano a Libby, nel Montana; a Macon, nella Carolina del Nord; in Pennsylvania e nel Colorado. Si trova anche a Palabora, nel Sudafrica; in Argentina e in Canada.\nIn Italia la si rinviene nelle cave di magnesite presso San Pietro in Campo, nell'Isola d'Elba.\nUtilizzi.\n\u00c8 un minerale di notevole importanza industriale; sottoposta a parziale cottura, d\u00e0 un prodotto molto leggero, utilizzato da solo o mescolato a sostanze cementizie nell'edilizia, come isolante termico ed acustico. Trova impiego anche nell'industria della plastica, dei colori, cartaria e agraria. Un suo curioso impiego \u00e8 come substrato per la costruzione di terrari per l'allevamento dei ragni e come substrato nella coltivazione di alcune specie di funghi, tra cui Psilocybe cubensis. Viene anche utilizzato sotto forma di polvere per raffreddare gradualmente saldature che vanno oltre 700 gradi in modo che non si formino n\u00e9 crepe n\u00e9 shock termici. Trova impiego anche come isolante antincendio.\nInoltre viene impiegato dagli operatori specializzati come assorbente per versamenti di liquidi pericolosi durante operazioni di bonifica NBCR.\nVariet\u00e0.\nLa cosiddetta protovermiculite ha composizione chimica e caratteristiche fisiche molto simili a quelle della vermiculite. Altri minerali con strette analogie sono la jefferisite, l'hallite e la ghassoulite. La corrensite \u00e8 una vermiculite-clorite, cio\u00e8 un minerale con un reticolo cristallino formato da strati cloritici alternati a strati vermiculitici."}
{"id": "437750", "revid": "767487", "url": "https://it.wikipedia.org/wiki?curid=437750", "title": "Rilandite", "text": "La rilandite \u00e8 un minerale."}
{"id": "437751", "revid": "984922", "url": "https://it.wikipedia.org/wiki?curid=437751", "title": "Sudoite", "text": "La sudoite \u00e8 un minerale appartenente al gruppo della clorite."}
{"id": "437752", "revid": "491696", "url": "https://it.wikipedia.org/wiki?curid=437752", "title": "Clinocloro", "text": "Il clinocloro \u00e8 un minerale monoclino, un silicato appartenente al gruppo della clorite.\nAbito cristallino.\nL'abito cristallino \u00e8 pseudoesagonale, con cristallin che mostrano una forma esagonale senza tuttavia completarla.\nOrigine e giacitura.\nMinerale essenziale di molti cloritoscisti e talcoscisti. \u00c8 anche presente in forme di lamelle in litoclasi di varie metamorfiti\nForma in cui si presenta in natura.\nSi presenta in stati di aggregazione a rosetta, granulari oppure massivi o compatti\nLocalit\u00e0 di ritrovamento.\nPresente in Australia, Indonesia, Giappone, Cina, Afghanistan, Canada, Brasile ed Etiopia. In Europa si ritrova in Austria, Belgio, Bulgaria, Repubblica Ceca, Finlandia, Francia, Germania, Grecia, Ungheria, Irlanda ed Italia.\nIn Italia \u00e8 presente nella peridotite della Val Locana, in Piemonte.\nVariet\u00e0.\nk\u00e4mmererite, variet\u00e0 cromifera, di colore violaceo.\nColerainite\nMaufite\nPennina\nProclorite\nRipidolite\nSheridanite "}
{"id": "437753", "revid": "287204", "url": "https://it.wikipedia.org/wiki?curid=437753", "title": "Chamosite", "text": "La chamosite \u00e8 una leptoclorite, un silicato appartenente al gruppo della clorite."}
{"id": "437754", "revid": "1442080", "url": "https://it.wikipedia.org/wiki?curid=437754", "title": "Orthochamosite", "text": "L'orthochamosite \u00e8 un politipo della chamosite pertanto \u00e8 da considerare una variet\u00e0 appartenente al gruppo della clorite."}
{"id": "437755", "revid": "1442080", "url": "https://it.wikipedia.org/wiki?curid=437755", "title": "Baileychlore", "text": "Il baileychlore \u00e8 un minerale appartenente al gruppo della clorite."}
{"id": "437756", "revid": "1442080", "url": "https://it.wikipedia.org/wiki?curid=437756", "title": "Pennantite", "text": "La pennantite \u00e8 un minerale appartenente al gruppo della clorite."}
{"id": "437757", "revid": "767487", "url": "https://it.wikipedia.org/wiki?curid=437757", "title": "Nimite", "text": "La nimite \u00e8 un minerale appartenente al gruppo della clorite."}
{"id": "437758", "revid": "767487", "url": "https://it.wikipedia.org/wiki?curid=437758", "title": "Gonyerite", "text": "La gonyerite \u00e8 un minerale appartenente al gruppo della clorite."}
{"id": "437760", "revid": "1543377", "url": "https://it.wikipedia.org/wiki?curid=437760", "title": "Cookeite", "text": "La cookeite \u00e8 un minerale de formula chimica LiAl4(Si3Al)O10(OH)8, appartenente al gruppo della clorite."}
{"id": "437761", "revid": "1442080", "url": "https://it.wikipedia.org/wiki?curid=437761", "title": "Borocookeite", "text": "La borocookeite \u00e8 un minerale appartenente al gruppo della clorite.\nEtimologia.\nIl nome \u00e8 in relazione alla composizione chimica: \u00e8 una cookeite ricca di boro."}
{"id": "437762", "revid": "1442080", "url": "https://it.wikipedia.org/wiki?curid=437762", "title": "Manandonite", "text": "La manandonite \u00e8 un minerale."}
{"id": "437763", "revid": "1538923", "url": "https://it.wikipedia.org/wiki?curid=437763", "title": "Franklinfurnaceite", "text": "La franklinfurnaceite \u00e8 un minerale appartenente al gruppo della clorite."}
{"id": "437764", "revid": "1442080", "url": "https://it.wikipedia.org/wiki?curid=437764", "title": "Surite", "text": "La surite \u00e8 un minerale."}
{"id": "437765", "revid": "767487", "url": "https://it.wikipedia.org/wiki?curid=437765", "title": "Ferrisurite", "text": "La ferrisurite \u00e8 un minerale."}
{"id": "437766", "revid": "23", "url": "https://it.wikipedia.org/wiki?curid=437766", "title": "Endellite", "text": ""}
{"id": "437767", "revid": "327773", "url": "https://it.wikipedia.org/wiki?curid=437767", "title": "Caolinite", "text": "La caolinite \u00e8 un minerale, idrossilicato di alluminio. Essa appartiene alla classe dei silicati, i minerali pi\u00f9 diffusi sulla superficie terrestre, e, in particolare, al sottogruppo dei fillosilicati.\nDescritto per la prima volta nel 1807 da Alexandre Brongniart, chimico e zoologo francese (1770-1847), collaboratore del naturalista George Cuvier. L'idrossilicato di alluminio si manifersta in forme polimorfe: la caolinite, la dickite, la nacrite e l'hallosyte.\nIl nome deriva dal cinese Gaoling \u9ad8\u5cad e significa \"colline alte\", con riferimento alla regione presso Jingdezhen, nella provincia cinese di Jiangxi, che, gi\u00e0 sotto la Dinastia Tang (618 -907 d.C.), era invasa da forni per la ceramica.\nAbito cristallino.\nCristalli tabulari, talvolta pseudoesagonali.\nNella struttura del reticolo cristallino si distinguono due strati, uno costituito da tetraedri ai cui vertici sono situati atomi di ossigeno e il cui centro \u00e8 occupato da atomi di silicio, l'altro formato da ottaedri con ossigeno o ossidrile ai vertici e alluminio al centro. \nIl reticolo quindi non contiene cationi metallici scambiabili n\u00e9 acqua, e i fogli elementari, sovrapposti in maniera diversa, a originare la variet\u00e0 cristallografiche di questo minerale sono fortemente legati fra loro con legame d'idrogeno in modo che la sfaldabilit\u00e0 della caolinite \u00e8 piccola in confronto agli altri minerali delle argille.\nOrigine e giacitura.\nLa caolinite rappresenta il prodotto di una lenta e complessa alterazione idrotermale (caolinizzazione) dei feldspati, dei feldspatoidi e di altri silicati alluminiferi, presenti, come componenti essenziali, in numerose rocce, principalmente di tipo granitico e gneissico. \nQuesti minerali, in ambiente acido, in presenza di acqua e di CO2 e sotto condizioni di bassa temperatura e pressione, perdono gli ioni alcalini e alcalino-terrosi (passati in soluzione) e si trasformano in silicati idrati di alluminio, tra i quali prevale la caolinite.\nSi trova anche in depositi sedimentari secondari dove essa o i suoi minerali progenitori sono stati trasportati da soluzioni non alcaline e poi depositati in ambiente deltizio, lagunare o in altri ambienti non marini.\nLa maggior parte della caolinite sedimentaria \u00e8 di origine detritica e trova la sua origine nei suoli. Si ritrova per\u00f2 anche come minerale autigeno formatosi a basse profondit\u00e0 e basse temperature in fanghi litificati, in sedimenti clastici e in carboni.\nForma in cui si presenta in natura.\nSi presenta sotto forma di minutissime lamelle pseudoesagonali, spesso riunite in ammassi untuosi al tatto, plastici, opachi, terrosi e in aggregati vermiformi o granulari.\nCaratteri fisico-chimici.\nLe misure per la determinazione delle propriet\u00e0 ottiche del minerale devono essere interpretate con attenzione in quanto possono essere inficiate dalla presenza di impurezze e/o di acqua adsorbita.\nLe propriet\u00e0 plastiche della caolinite quando \u00e8 miscelata con acqua sono ben note, ma non completamente comprese. C'\u00e8 una quantit\u00e0 ottimale di acqua che \u00e8 richiesta per produrre la massima plasticit\u00e0 e ci sono prove sul fatto che le molecole d'acqua sono distribuite secondo uno schema definito, piuttosto che trovarsi in uno stato liquido disordinato.\n\u00c8 inattaccabile dall'acido cloridrico. L'acido fluoridrico la scompone, invece, con rapidit\u00e0; mentre l'acido solforico, a caldo e concentrato, la scompone lentamente. Alla fiamma del cannello non fonde. Riscaldata fra i 390 e i 450\u00a0\u00b0C si disidrata.\nLocalit\u00e0 di ritrovamento.\nRicchi depositi si hanno a Saint-Yrieix-la-Perche, presso Limoges, in Francia; a Karlovy Vary, in Repubblica Ceca; a Tirschenreuth; a Schnaittenbach, in Germania e a Kaolinovo, in Bulgaria.\nIn Italia \u00e8 stata trovata insieme alla fluorite ad Oleggio, provincia di Novara; in piccole quantit\u00e0 nelle cavit\u00e0 del porfido di Cuasso al Monte, provincia di Varese; in una cava in Valle dei Mercanti, presso Torrebelvicino, in provincia di Vicenza; in forma non plastica si trova al Corno di Renon, nel territorio di Barbiano, in provincia di Bolzano; a Campiglia Marittima, in provincia di Livorno; al monte Porceddu, nel comune di Serrenti, (provincia del Sud Sardegna) e infine caolinite mista a silice si estrae nel comune di Cossoine, in provincia di Sassari. Importanti cave di caolinite si trovano anche sui Monti della Tolfa in provincia di Roma. Una grande cava \u00e8 stata sfruttata nell'isola di Lipari (Me) sin da et\u00e0 preistorica e costituisce oggi un'attrazione turistica.\nUtilizzi.\nLa caolinite \u00e8 impiegata come materia prima nella fabbricazione delle porcellane, delle terraglie e delle maioliche; finemente polverizzata ed impastata con acqua, d\u00e0 una massa molto plastica facilmente modellabile che, per cottura, indurisce subendo una notevole contrazione. \u00c8 utilizzata anche nell'industria della gomma e, come materiale di carica, in quella della carta. In periodo antico veniva utilizzata per la realizzazione di vasi e per impreziosire i quadretti (pinakes) e le maschere teatrali in terracotta (cf Museo Archeologico di Lipari)"}
{"id": "437768", "revid": "110157", "url": "https://it.wikipedia.org/wiki?curid=437768", "title": "Dickite", "text": "La dickite \u00e8 un minerale, fillosilicato di alluminio, del gruppo della caolinite\nIl nome deriva da Allan Brugh Dick (1833-1926), chimico metallurgico scozzese.\nAbito cristallino.\nCristalli tabulari e scaglie. Pur avendo la stessa composizione chimica della caolinite ne differisce per il modo di cristallizzare e per la struttura del reticolo cristallino.\nOrigine e giacitura.\n\u00c8 un minerale argilloso di genesi idrotermale, assai meno diffuso della caolinite. Ha paragenesi con vari solfuri e dolomite. Associata con altri minerali si trova anche in depositi metalliferi\nForma in cui si presenta in natura.\nIn polveri, squame, cristalli e masserelle informi\nCaratteri fisico-chimici.\nRiscaldata fra i 510 e i 575\u00a0\u00b0C perde acqua per disidratazione. \u00c8 solubile in acido solforico.\nLocalit\u00e0 di ritrovamento.\nAd Essen, in Germania; nella contea di Pike (Arkansas, Stati Uniti) e nell'isola di Anglesey, in Gran Bretagna."}
{"id": "437769", "revid": "547034", "url": "https://it.wikipedia.org/wiki?curid=437769", "title": "Nacrite", "text": "La nacrite \u00e8 un minerale, fillosilicato di alluminio, del gruppo della caolinite.\nIl nome deriva dal francese \"nacre\" = madreperla, a sua volta dal persiano \"nakar\"\nAbito cristallino.\nCristalli tabulari. Ha la stessa composizione chimica della caolinite pur differendone per il modo di cristallizzare e per la struttura del reticolo cristallino.\nOrigine e giacitura.\nHa genesi idrotermale simile alla caolinite e secondaria in depositi metalliferi. La paragenesi \u00e8 con calcite e dolomite.\nForma in cui si presenta in natura.\nSi presenta in piccoli cristalli, masserelle informi e scaglie sottili\nLocalit\u00e0 di ritrovamento.\nA Brand, presso Friburgo in Brisgovia, in Germania; a Horn\u00ec Slavkov, in Boemia, regione della Repubblica Ceca; e a Saint Peter's Dome, nella Contea di El Paso, in Colorado.\nIn Italia si trova in masserelle informi nella miniera di Traversella, in alta Valchiusella, in provincia di Torino; e nel granito di Monte Capanne, nell'isola d'Elba."}
{"id": "437770", "revid": "228587", "url": "https://it.wikipedia.org/wiki?curid=437770", "title": "Halloysite-10\u00c5", "text": "L'halloysite-10\u00c5 \u00e8 un minerale, un fillosilicato idrato di alluminio.\nIl nome deriva dal barone e geologo belga Omalius d'Halloy (1707-1789), che lo trov\u00f2 nei giacimenti plumbo-zinciferi di Angleur, in Belgio. Il nome contiene anche la dimensione della cella per distinguerla dall'halloysite-7\u00c5. La distinzione fra i due minerali \u00e8 possibile solo con la misurazione dei parametri di cella.\nNel 1826, il chimico francese Pierre Berthier (1782\u20131861) lo analizz\u00f2 e lo denomin\u00f2.\nAbito cristallino.\nCristalli tubulari visibili al microscopio solo a forte ingrandimento\nOrigine e giacitura.\nLa genesi \u00e8 idrotermale, e anche come prodotto di alterazione di silicati alluminiferi su rocce gabbriche e diabasiche. Compare anche in alcuni depositi metalliferi. Ha paragenesi con montmorillonite, caolinite, marcasite.\nForma in cui si presenta in natura.\nSi presenta in natura sotto forma di minutissime squame, riunite in masse terrose con aspetto ceroide, tenere e leggere o in aggregati polverulenti.\nCaratteri fisico-chimici.\nSe rigata, il segno resta brillante; per essiccamento scoppia in frammenti aguzzi. Nella sua composizione si ha la presenza sia di acqua in forma ossidrilica (stabilmente legata agli atomi di alluminio), sia di acqua molecolare, debolmente legata ed eliminabile con facilit\u00e0, disposta in strati, che si interpongono fra i foglietti caolinici.\nAd 80\u00b0 circa perde l'acqua molecolare e si trasforma nella forma anidra denominata halloysite-7\u00c5 (detta anche meta-halloysite), anch'essa monoclina, ed avente la composizione chimica della caolinite.\nSolubile in HCl, si disgrega in acqua ma non gonfia. Infusibile alla fiamma del cannello.\nHa luminescenza bianca o blu.\nLocalit\u00e0 di ritrovamento.\nAd Altenberg, presso Aquisgrana, in Germania; ad Angleur, in Belgio; a Tarnowice, in Polonia; e a Zaglinsk, nell'Azerbaigian.\nIn Italia \u00e8 stata trovata come riempimento di una frattura larga oltre 10 metri fra il calcare cristallino e gli scisti della miniera Sa Duchessa, a Domusnovas, in provincia di Cagliari e nelle rocce basaltiche alterate di Montegalda, a Brendola, in provincia di Vicenza, \u00e8 possibile trovarla anche intorno al lago di Bolsena (Viterbo).\nUtilizzi.\nNell'industria ceramica, quella rinvenuta intorno al lago di Bolsena viene usata anche in estetica.\nVariet\u00e0.\nA volte nella composizione chimica della halloysite-10\u00c5 sono presenti piccole quantit\u00e0 di ferro trivalente () o di cromo, e si hanno allora le variet\u00e0 note come ferrihalloysite e cromohalloysite. \nUna halloysite contenente quantit\u00e0 variabili di cromo \u00e8 la alexandrolite.\nIl cosiddetto bolo o bolus \u00e8 un miscuglio di halloysite-10\u00c5 e limonite, in aggregati brunastri finemente terrosi.\nInfine la variet\u00e0 ablykite, trovata ad Ablyk, in Uzbekistan, d\u00e0 un diagramma delle polveri molto simile a quello della halloysite-10\u00c5."}
{"id": "437771", "revid": "287204", "url": "https://it.wikipedia.org/wiki?curid=437771", "title": "Allofane", "text": "L'allofane \u00e8 un minerale. Deriva il suo nome dal greco \"allos\" - altro e \"fanos\" apparire, in quanto al saggio secco (arrostimento su fiamma) dava risultati ingannatori.\nAbito cristallino.\nAmorfo, raramente si pu\u00f2 strutturare in sferule cave composte da poliedri, assumendo una struttura simile all'imogolite.\nOrigine e giacitura.\nDeriva dall'alterazione di basalti piroclastici o delle rocce ignee idrotermalizzate, dalla degradazione dei feldspati e nelle aree idrotermalizzate si riscontra tipicamente associato a depositi di rame. Nelle rocce sedimentarie si trova nei livelli carboniferi e gessosi. Pu\u00f2 dare origine a wheathering e produrre Alloisite per risilicazione o Gibbsite per desilicazione. \n\u00c8 stato trovato anche nella Grotta Due Piani 1166/4253 VG (comune di Sagrado, Carso Isontino), nella galleria inferiore, entro un deposito di riempimento argilloso, dove \u00e8 stata riscontrata anche la presenza di gesso, taranakite, tracce di todorokite e resti di guano di pipistrelli. Si trattava di incrostazioni e masserelle tenere di colore variabile dal bianco al giallastro, talvolta con sfumature verde pallido. Quando sono state lasciate asciugare, il colore diventava bianco latte ed erano molto fragili.*\nForma in cui si presenta in natura.\nCroste e masse ialine (incolori e trasparenti), stalattiti, aggregati botroidali. Le sue propriet\u00e0 (anfotero, carica negativa, capacit\u00e0 di fissare il fosforo) rendono caratteristici i suoli dove \u00e8 presente (andisuoli e spodosuoli)."}
{"id": "437772", "revid": "729019", "url": "https://it.wikipedia.org/wiki?curid=437772", "title": "Imogolite", "text": "L'imogolite (\"Imogo\" significa cenere vulcanica vetrosa, nella lingua giapponese) \u00e8 stata scoperta nel 1962 da due ricercatori giapponesi Yoshinaga e Aomine analizzando campioni di suolo vulcanico.\nAbito cristallino.\nAnalizzata al microscopio elettronico presenta una struttura fibrosa. L'imogolite cristallizza in una sola direzione (struttura paracristallina) formando filamenti lunghi fino a 1\u00a0\u00b5m aventi diametro massimo di 2\u00a0nm. La struttura dei filamenti \u00e8 tubolare con i tetraedri di ortosilicati che formano lo strato interno del tubo rivestito da elementi di idrossialluminio (gibbsite). La struttura filamentosa conferisce all'imogolite un'elevata superficie che unita allo strato esterno di gibbsite spiega l'elevata capacit\u00e0 di adsorbimento verso gli anioni. Questa propriet\u00e0 dell'imogolite (presente in misura minore nell'allofane) spiega la propriet\u00e0 degli spodosuoli di fissare il fosforo dei fertilizzanti rendendolo indisponibile alle colture.\nOrigine e giacitura.\nFino al 1972 si riteneva che l'imogolite fosse presente solo nei suoli di origine vulcanica, ma dal 1978 \u00e8 stata rilevata nei spodosuoli in molte parti del mondo. Le attuali conoscenze ritengono l'imogolite il prodotto del processo di formazione degli spodosuoli.\nBibliografia.\nJ. P. Gustafsson, E. Karltun, P. Bhattacharya, \"Allophane and imogolite in Swedish soils\", \"Royal Institute of Technology (KTH)\", Stoccolma, Svezia, 1998."}
{"id": "437773", "revid": "1442080", "url": "https://it.wikipedia.org/wiki?curid=437773", "title": "Odinite", "text": "La odinite \u00e8 un minerale."}
{"id": "437774", "revid": "287204", "url": "https://it.wikipedia.org/wiki?curid=437774", "title": "Hisingerite", "text": "La hisingerite \u00e8 un minerale."}
{"id": "437775", "revid": "287204", "url": "https://it.wikipedia.org/wiki?curid=437775", "title": "Neotocite", "text": "La neotocite \u00e8 un minerale avente una struttura amorfa o di gel appartenente alla serie hisingerite-neotocite. Deriva il suo nome dal greco (\"neotokos\", di nuova formazione) in quanto \u00e8 il prodotto dell'alterazione di altre specie minerali.\nAbito cristallino.\nAmorfo o in forma di gel.\nOrigine e giacitura.\nDeriva dall'alterazione della rodonite e di altri minerali ferro-manganesiferi\nForma in cui si presenta in natura.\nLa struttura del minerale \u00e8 costituita da strutture di ottaedri (Fe,Mn)O6 e tetraedri SiO4 che formano sfere cave di 50 - 100\u00c5 di diametro, aggregate in un solido isotropico, con una porosit\u00e0 residua almeno del 10% in volume."}
{"id": "437777", "revid": "1543377", "url": "https://it.wikipedia.org/wiki?curid=437777", "title": "Sturtite", "text": "La sturtite \u00e8 un minerale descritto per la prima volta in base ad un ritrovamento avvenuto a Broken Hill nel Nuovo Galles del Sud in Australia, in seguito si \u00e8 scoperto essere hisingerite o neotocite pertanto \u00e8 stata disconosciuta come specie dall'IMA nel 2006."}
{"id": "437778", "revid": "1617773", "url": "https://it.wikipedia.org/wiki?curid=437778", "title": "Crisotilo", "text": "Il crisotilo (dal gr. \u03c7\u03c1\u03c5\u03c3\u03cc\u03c4\u03af\u03bb\u03bf\u03c2, comp. di \u03c7\u03c1\u03c5\u03c3\u03cc\u03c2 \"oro\" e \u03c4\u03af\u03bb\u03bf\u03c2 \"fibra\") \u00e8 un minerale appartenente alla classe dei silicati, sottoclasse fillosilicati. \u00c8 uno dei minerali del gruppo dell'amianto, di gran lunga il pi\u00f9 estratto. Molto ricercato per via delle sue propriet\u00e0 fibrose, di incombustibilit\u00e0 e di bassa conducibilit\u00e0 termica, ha per\u00f2 gravi conseguenze sull'organismo umano proprio per via della sua natura fibrosa. Esistono tre politipi del crisotilo dei quali il clinocrisotilo \u00e8 di gran lunga il pi\u00f9 comune, l'ortocrisotilo \u00e8 raro ed il paracrisotilo \u00e8 molto raro.\nMorfologia.\n\u00c8 un minerale fibroso.\nOrigine e giacitura.\n\u00c8 uno dei tre polimorfi del serpentino, assieme ad antigorite e lizardite. L'habitus fibroso del crisotilo \u00e8 dovuto a esigenze strutturali dello stesso, in quanto, per mantenere la corrispondenza fra gli strati tetraedrici e quelli triottaedrici, cede a un incurvamento degli strati per evitare un possibile disallineamento, assumendo per questo motivo il suo tipico habitus fibroso."}
{"id": "437779", "revid": "2084763", "url": "https://it.wikipedia.org/wiki?curid=437779", "title": "Antigorite", "text": "La antigorite \u00e8 un minerale. Deve il suo nome alla localit\u00e0 Piemontese della Valle Antigorio, dove \u00e8 stato scoperto. Insieme a Lizardite e Crisotilo rappresenta un polimorfo del serpentino. \nL'Antigorite \u00e8 un silicato idrato di magnesio e nuovi studi suggeriscono un suo contributo nel generare anomalie nei terremoti mantellici ."}
{"id": "437780", "revid": "1442080", "url": "https://it.wikipedia.org/wiki?curid=437780", "title": "Lizardite", "text": "La lizardite \u00e8 un minerale, un fillosilicato del gruppo del serpentino. Prende il nome dall'omonima penisola della Cornovaglia."}
{"id": "437782", "revid": "111361797", "url": "https://it.wikipedia.org/wiki?curid=437782", "title": "Clinocrisotilo", "text": "Il clinocrisotilo \u00e8 un minerale fu denominato crisotilo nel 1834 per essere poi ridenominato come clinocrisotilo nel 1951. Nel 2006 l'IMA ha ripristinato il nome crisotilo come specie mineralogica ed il clinocrisotilo costituisce uno dei suoi politipi pertanto \u00e8 considerato come una variet\u00e0 del crisotilo.\nForma in cui si presenta in natura.\nIl clinocrisotilo si presenta solitamente in fibre, in presenza di grani molto fini pu\u00f2 apparire come una massa compatta."}
{"id": "437784", "revid": "1442080", "url": "https://it.wikipedia.org/wiki?curid=437784", "title": "Ortocrisotilo", "text": "L'ortocrisotilo \u00e8 un politipo del crisotilo quindi \u00e8 considerato una sua variet\u00e0."}
{"id": "437787", "revid": "1442080", "url": "https://it.wikipedia.org/wiki?curid=437787", "title": "Paracrisotilo", "text": "Il paracrisotilo \u00e8 un politipo del crisotilo pertanto \u00e8 da considerarsi una sua variet\u00e0."}
{"id": "437788", "revid": "287204", "url": "https://it.wikipedia.org/wiki?curid=437788", "title": "Caryopilite", "text": "La caryopilite \u00e8 un minerale."}
{"id": "437789", "revid": "22475", "url": "https://it.wikipedia.org/wiki?curid=437789", "title": "Greenalite", "text": "La greenalite \u00e8 un minerale."}
{"id": "437791", "revid": "152479", "url": "https://it.wikipedia.org/wiki?curid=437791", "title": "Berthierine", "text": "La berthierine \u00e8 un minerale."}
{"id": "437792", "revid": "110157", "url": "https://it.wikipedia.org/wiki?curid=437792", "title": "Selandia Occidentale", "text": "La contea della Selandia Occidentale (in danese \"Vestsj\u00e6llands Amt\"), anche detta Zelanda Occidentale ( Zelanda) era una delle 13 contee della Danimarca, le contee sono state abolite con la riforma amministrativa entrata in vigore il 1\u00ba gennaio del 2007 e sono state sostituite da cinque regioni."}
{"id": "437793", "revid": "1442080", "url": "https://it.wikipedia.org/wiki?curid=437793", "title": "Fraipontite", "text": "La fraipontite \u00e8 un minerale. La zinalsite \u00e8 un sinonimo di questa specie, originariamente riconosciuta come specie a s\u00e9 in base ad un ritrovamento avvenuto nel 1956 in Kazakistan."}
{"id": "437794", "revid": "23", "url": "https://it.wikipedia.org/wiki?curid=437794", "title": "Zinalsite", "text": ""}
{"id": "437796", "revid": "1442080", "url": "https://it.wikipedia.org/wiki?curid=437796", "title": "Dozyite", "text": "La dozyite \u00e8 un minerale."}
{"id": "437797", "revid": "1442080", "url": "https://it.wikipedia.org/wiki?curid=437797", "title": "Amesite", "text": "L'amesite \u00e8 un minerale."}
{"id": "437798", "revid": "152479", "url": "https://it.wikipedia.org/wiki?curid=437798", "title": "Kellyite", "text": "La kellyite \u00e8 un minerale."}
{"id": "437799", "revid": "287204", "url": "https://it.wikipedia.org/wiki?curid=437799", "title": "Cronstedtite", "text": "La cronstedtite \u00e8 un minerale."}
{"id": "437801", "revid": "110157", "url": "https://it.wikipedia.org/wiki?curid=437801", "title": "Karpinskite", "text": "La karpinskite \u00e8 un minerale."}
{"id": "437803", "revid": "1442080", "url": "https://it.wikipedia.org/wiki?curid=437803", "title": "N\u00e9pouite", "text": "La n\u00e9pouite \u00e8 un minerale."}
{"id": "437804", "revid": "48344", "url": "https://it.wikipedia.org/wiki?curid=437804", "title": "Sj\u00e6lland occidentale", "text": ""}
{"id": "437805", "revid": "1442080", "url": "https://it.wikipedia.org/wiki?curid=437805", "title": "Pecoraite", "text": "La pecoraite \u00e8 un minerale."}
{"id": "437807", "revid": "984922", "url": "https://it.wikipedia.org/wiki?curid=437807", "title": "Brindleyite", "text": "La brindleyite \u00e8 un minerale."}
{"id": "437808", "revid": "1543377", "url": "https://it.wikipedia.org/wiki?curid=437808", "title": "Maufite", "text": "La maufite \u00e8 un minerale discreditato dall'IMA nel 2006 perch\u00e9 si tratta di una miscela interstratificata di clinocloro e lizardite."}
{"id": "437809", "revid": "767487", "url": "https://it.wikipedia.org/wiki?curid=437809", "title": "Carlosturanite", "text": "La carlosturanite \u00e8 un minerale."}
{"id": "437810", "revid": "767487", "url": "https://it.wikipedia.org/wiki?curid=437810", "title": "Pyrosmalite-(Fe)", "text": "La pyrosmalite-(Fe) \u00e8 un minerale."}
{"id": "437811", "revid": "365417", "url": "https://it.wikipedia.org/wiki?curid=437811", "title": "Pyrosmalite-(Mn)", "text": "La pyrosmalite-(Mn) \u00e8 un minerale del gruppo della pyrosmalite."}
{"id": "437812", "revid": "23", "url": "https://it.wikipedia.org/wiki?curid=437812", "title": "Brokenhillite", "text": ""}
{"id": "437814", "revid": "767487", "url": "https://it.wikipedia.org/wiki?curid=437814", "title": "Nelenite", "text": "La nelenite \u00e8 un minerale."}
{"id": "437815", "revid": "767487", "url": "https://it.wikipedia.org/wiki?curid=437815", "title": "Schallerite", "text": "La schallerite \u00e8 un minerale."}
{"id": "437816", "revid": "48344", "url": "https://it.wikipedia.org/wiki?curid=437816", "title": "Vestsj\u00e6lland (contea)", "text": ""}
{"id": "437817", "revid": "123085257", "url": "https://it.wikipedia.org/wiki?curid=437817", "title": "Amiga 600", "text": "Il Commodore Amiga 600 o Commodore A600 (comunemente chiamato Amiga 600 o A600; nome in codice: \"June Bug\") \u00e8 un home computer basato sulla piattaforma informatica Amiga e prodotto dalla Commodore Business Machines Inc. tra il 1992 e il 1993.\nSono state commercializzate due diverse versioni di Amiga 600: una destinata ai Paesi utilizzanti lo standard televisivo PAL, l'altra destinata ai Paesi utilizzanti lo standard televisivo NTSC. Fu commercializzata anche la versione Amiga 600HD che montava di serie un hard disk interno.\nStoria.\nVenne presentato nel marzo 1992 al CeBIT (Hannover, Germania) e commercializzato dall'aprile dello stesso anno inizialmente con un prezzo di lancio di 802\u00a0800 lire (listino italiano) \nL'Amiga 600 fu prodotto per rivitalizzare le vendite della linea \"low consumer\" (a cui appartenevano l'Amiga 500 e l'Amiga 500 Plus) prima della commercializzazione del pi\u00f9 evoluto Amiga 1200, riducendo nel contempo i costi di produzione (grazie all'utilizzo della surface mount technology) in modo da incrementare i profitti. La linea \"high consumer\" all'epoca era dominata invece dai fratelli maggiori Amiga 3000 e Amiga 3000T.\nIl prezzo venne abbassato il 1\u00ba ottobre 1992 a 530\u00a0000 lire, in vista dell'imminente commercializzazione del Commodore Amiga 1200.\nDescrizione.\nCome l'Amiga 500 e l'Amiga 500 Plus, anche l'Amiga 600 si presenta in case monoblocco con tastiera e floppy disk drive integrati, ma alimentatore esterno. Unica periferica in dotazione un mouse a due tasti. Il display video, necessario per l'utilizzo dell'Amiga 600, non \u00e8 compreso.\nSostanzialmente l'Amiga 600 \u00e8 una reingegnerizzazione in surface mount technology dell'Amiga 500 Plus. \u00c8 la prima volta che Commodore International utilizza la surface mount technology per l'assemblaggio della scheda madre di un suo computer.\nLa surface mount technology permette la riduzione degli ingombri e anche (a scapito del tastierino numerico presente nell'Amiga 500 e nell'Amiga 500 Plus) di realizzare il computer in case sensibilmente pi\u00f9 compatto: solo 35\u00a0cm di larghezza e 24\u00a0cm di profondit\u00e0 (per un peso di meno di 3\u00a0kg).\nRispetto all'Amiga 500 Plus, l'Amiga 600 in pi\u00f9 ha uno slot PCMCIA type II, un'uscita videocomposita a colori RCA e un'interfaccia IDE a cui \u00e8 possibile collegare un hard disk da 2,5\" alloggiandolo direttamente all'interno del case del computer dove un apposito spazio \u00e8 stato previsto.\nProcessore e RAM.\nL'A600 usava il consueto processore Motorola 68000 a 7,09\u00a0MHz (versione dell'Amiga 600 destinata ai Paesi utilizzanti lo standard televisivo PAL) o 7,16\u00a0MHz (versione dell'Amiga 600 destinata ai Paesi utilizzanti lo standard televisivo NTSC).\nLa RAM di serie era 1 MB di Chip RAM, espandibile fino a 2 MB. Ulteriori 4 MB di Fast RAM potevano essere inseriti nello slot PCMCIA; estensioni maggiori richiedevano una modifica alla scheda madre.\nIl progetto originale non prevedeva la possibilit\u00e0 di montare un processore pi\u00f9 avanzato (il 68000 originale era infatti saldato sulla scheda madre, non inserito in uno zoccolo); tuttavia, comparvero presto espansioni non ufficiali che permettevano di usare un Motorola 68010, 68020 (fino a 25\u00a0MHz) o 68030 (fino a 50\u00a0MHz). Le stesse espansioni consentivano di aggiungere fino a 32 Mb di Fast RAM.\nGrafica e suono.\nIl chip grafico Denise gestiva la grafica in vari modi, da 320x200 pixel a 1280x512 pixel. Nella maggior parte dei modi, erano disponibili contemporaneamente 32 colori (in alcuni casi 64, divisi in 32 base e 32 dati dai colori base in tonalit\u00e0 pi\u00f9 scura, il cosiddetto modo \"halfbrite\"), ma lo speciale modo HAM consentiva di usare 4\u00a0096 colori contemporanei, sebbene con alcune limitazioni e solo a risoluzioni basse. Alla massima risoluzione, erano disponibili solo 4 colori contemporanei.\nLe capacit\u00e0 sonore comprendevano 4 canali (2 stereo), con una risoluzione di 8 bit; il sistema audio era anche in grado di effettuare filtraggi, modulazioni ad anello e altri effetti speciali.\nDrive, espansioni e connessioni.\nDi serie l'Amiga 600 montava un drive per floppy disk interno da 3.5\" (un secondo drive poteva essere aggiunto esternamente). L'A600 era dotato di due connettori DB9 per joystick, mouse e penne ottiche, una porta seriale RS-232 a 25 pin (usata spesso per i modem) e una porta parallela Centronics (per stampanti).\nErano inoltre presenti uno slot PCMCIA Type II e un'interfaccia IDE a cui poteva essere collegato internamente un hard disk da 2.5\" (soluzione costosa ma avanzata per l'epoca).\nUn modello con un disco rigido integrato, l'Amiga 600HD, veniva commercializzato al doppio del prezzo di un Amiga 600. Questo modello aveva una chassis bianco anzich\u00e9 color crema, tuttavia la presenza dell'hard disk, causava un'occupazione di memoria da parte del sistema operativo un po' pi\u00f9 alta del consueto, cosicch\u00e9 alcuni giochi (per esempio, \"Civilization\") che usavano all'estremo le risorse del sistema, non potevano girare sull'A600HD senza un'espansione di RAM.\nAltre espansioni comprendevano porte MIDI e campionatori.\nSoftware fornito a corredo.\nL'Amiga 600 veniva fornito con AmigaOS 2.05, che comprendeva il Workbench 2.05 e una ROM con il Kickstart 37.299, 37.300 o 37.350 (numeri di versione interni). Le tre versioni venivano tutte identificate come \"Kickstart 2.05\" nella documentazione.\nI primi esemplari di Amiga 600 erano forniti con il Kickstart 37.299 che, sorprendentemente, non supportavano n\u00e9 il controller ATA interno, n\u00e9 l'interfaccia PCMCIA. Rimaneva possibile caricare i driver relativi da un floppy, ma non era possibile effettuare il boot direttamente da dispositivi ATA/IDE o PCMCIA. Il problema venne corretto successivamente con il Kickstart 37.300, che permetteva il boot da ATA/IDE e PCMCIA, ma a causa di un bug supportava solo hard disk di dimensione massima di 40 MB (con dimensioni superiori si potevano verificare malfunzionamenti di vario tipo). La versione 37.350 aggiunse il supporto per hard disk fino a 4 GB.\nSuccessivamente venne reso disponibile il Workbench 2.1, che supportava la localizzazione del sistema operativo in varie lingue (fra cui l'Italiano) e offriva un driver chiamato CrossDOS che consentiva di leggere e scrivere floppy formattati in FAT (il formato standard dei dischi in MS-DOS). Il Workbench 2.1 era solo un aggiornamento software, che usava ancora le ROM del Kickstart 2.0x. Non \u00e8 mai esistito un Kickstart 2.1.\nNel corso della sua vita, l'A600 venne venduto in diversi \"pacchetti\" commerciali, che includevano anche giochi e altri programmi. Fra questi citiamo i giochi \"Lemmings\", \"Captain Planet &amp; the Planeteers\" e \"Bart Simpson vs. the Space Mutants\", nonch\u00e9 \"Deluxe Paint 3\", della Electronic Arts, un pacchetto di grafica estremamente sofisticato per l'epoca. Altri pacchetti successivi includevano anche \"Formula One Grand Prix\", \"Pushover\", \"Putty\", \"Zool\" e \"Pinball Dreams\".\nCuriosit\u00e0.\nL'Amiga 600 fu il primo computer Amiga a essere prodotto nel Regno Unito. La fabbrica era a Irvine, in Scozia. Il primo esemplare prodotto (numero seriale \"1\") era tenuto dal direttore generale della filiale britannica di Commodore International nel proprio ufficio."}
{"id": "437818", "revid": "1442080", "url": "https://it.wikipedia.org/wiki?curid=437818", "title": "Friedelite", "text": "La friedelite \u00e8 un minerale."}
{"id": "437819", "revid": "767487", "url": "https://it.wikipedia.org/wiki?curid=437819", "title": "Mcgillite", "text": "La mcgillite \u00e8 un minerale."}
{"id": "437821", "revid": "287204", "url": "https://it.wikipedia.org/wiki?curid=437821", "title": "Bementite", "text": "La bementite \u00e8 un minerale."}
{"id": "437823", "revid": "1442080", "url": "https://it.wikipedia.org/wiki?curid=437823", "title": "Varennesite", "text": "La varennesite \u00e8 un minerale."}
{"id": "437824", "revid": "767487", "url": "https://it.wikipedia.org/wiki?curid=437824", "title": "Naujakasite", "text": "La naujakasite \u00e8 un minerale."}
{"id": "437825", "revid": "1442080", "url": "https://it.wikipedia.org/wiki?curid=437825", "title": "Manganonaujakasite", "text": "La manganonaujakasite \u00e8 un minerale.\nEtimologia.\nIl nome deriva dalla composizione chimica: \u00e8 una naujakasite ricca di manganese."}
{"id": "437826", "revid": "287204", "url": "https://it.wikipedia.org/wiki?curid=437826", "title": "Hans Ruesch", "text": "Di origine italo-svizzere, figlio di padre svizzero, medico, stabilitosi a Napoli per lavoro, e madre napoletana, discendente di un industriale svizzero trapiantatosi a Sarno all'inizio del XIX secolo, Ruesch \u00e8 comunque cittadino svizzero fin dalla nascita, essendo stato iscritto al consolato svizzero di Napoli dal padre. Il padre fu il fondatore della clinica Ruesch a Napoli (1919) tutt'ora esistente. ed acquis\u00ec poi, da un altro imprenditore svizzero, la stamperia Richter, famosa per le sue stampe turistiche in quadricromia.\nCarriera.\nCome sportivo.\nAll'et\u00e0 di 12 anni, dopo aver frequentato scuole italiane, fu mandato a terminare gli studi in Svizzera, sia in quella tedesca sia in quella francese, dove apprese entrambe le lingue.\nRiusc\u00ec in giovent\u00f9 a praticare la sua passione principale: le gare d'auto. Esord\u00ec come pilota in Svizzera nel 1932 su una MG nella corsa in salita denominata \"Klausenrennen\" (tenutasi dal 1922 al 1934, da Linthal al passo del Klausen). Nel corso degli anni trenta corse su Alfa Romeo e Maserati in molti piccoli eventi europei e prese parte, nel 1937, ad alcune gare in Sudafrica. In quegli anni fu anche pilota di Gran Premi con la Scuderia Ferrari. Vinse 27 gare, tra le quali vanno ricordate quella del Gran Premio di Donington nel 1936, e quelle del Gran Premio di Finlandia, del Grand Prix des Fronti\u00e8res, del Gran Premio di Bucarest e del Mountain Championship nel 1937. Si ritir\u00f2 dalle corse in seguito ad un incidente.\nCome scrittore e editore.\nRisale al 1937 l'uscita del suo primo libro, \"The Racers\", un romanzo sulle corse d'auto, scritto in tedesco e distribuito in Svizzera, successivamente tradotto in inglese da Hans Ruesch stesso e portato sullo schermo da Henry Hathaway e con la sceneggiatura dello stesso Ruesch nel 1955, con Kirk Douglas come protagonista, e uscito in Italia con il titolo \"Destino sull'asfalto\".\nNel 1938 part\u00ec per gli USA, interrompendo gli studi in medicina all'universit\u00e0 Federico II, per sfuggire agli obblighi di leva, inseguendo la speranza di affermarsi nella carriera letteraria, gi\u00e0 avviata negli anni precedenti, per poi tornare a Napoli nel 1946, finita la seconda guerra mondiale, dove trov\u00f2 la citt\u00e0 devastata dai bombardamenti alleati.\nRisale al 1950 il suo primo best seller, apparso negli Stati Uniti col nome di \"Top of the World\", tradotto in italiano con il titolo di \"Paese dalle ombre lunghe\", dal quale vide la luce nel 1960 il film \"Ombre bianche\", di Nicholas Ray e con Anthony Quinn nel ruolo dell'eschimese.\nScrisse in quegli anni tutti i suoi romanzi: \"Paese dalle ombre corte\", \"Partita di Caccia\", \"Com'esser poveri\", e \"Ritorno alle ombre lunghe\", scritti in inglese e successivamente tradotti in italiano dallo stesso autore, nonch\u00e9 \"I mamm\u00e0 e pap\u00e0\" scritto da Ruesch in lingua napoletana.\nRuesch traduceva di persona i suoi libri, i quali hanno l'indicazione, come traduttore, di Nash Hercus, anagramma di Hans Ruesch.\nAgli inizi degli anni cinquanta fu anche editore, gestendo la Casa Editrice Richter di propriet\u00e0 paterna.\nNel luglio 2007, poche settimane prima della sua morte nella sua casa di Massagno, la casa editrice Fucina di Milano ha riedito il suo primo romanzo \"Il numero uno\" e nel 2003 l'editore Guida di Napoli ha riedito il romanzo \"I mamm\u00e0 e i pap\u00e0\".\nL'impegno contro la sperimentazione animale.\nCurando negli anni settanta la collana \"I manuali della salute\", Hans Ruesch svilupp\u00f2 la tesi che la sperimentazione animale non fosse altro che un'enorme truffa a scopo di lucro, capace di raccogliere ingenti fondi pubblici e privati col pretesto di essere necessaria alla ricerca scientifica.\nDedic\u00f2 cos\u00ec gli anni successivi ad approfondire l'argomento e a raccogliere prove che, a sua detta, avvalorerebbero questa teoria, diventando l'esponente del movimento antivivisezionista italiano. Nel 1975 diede vita alla \"CIVIS\", Centro Informazioni Vivisezionistiche Internazionali Scientifiche, fondazione antivivisezionista con sede in Svizzera.\nQuesti anni di studio portarono Ruesch a scrivere \"Imperatrice nuda\", libro che dest\u00f2 scalpore in Italia nel 1976, anno in cui fu pubblicato da Rizzoli. Il libro fu poi immediatamente ritirato dalla stessa Rizzoli. Alcune copie sono reperibili nel mercato parallelo e nelle biblioteche per diritto editoriale. Successivamente \"Imperatrice nuda\" \u00e8 stato ripubblicato dalla casa editrice Garzanti.\nRuesch, nel libro l\"Imperatrice nuda\", sviluppa le proprie tesi contro la sperimentazione animale indicando nel testo quelli che ritiene essere i nomi e le prove a sostegno del proprio punto di vista sostenendo che non esista alcun motivo che non sia quello del profitto personale per portare avanti la pratica della sperimentazione animale e che questa pratica abbia apportato negli ultimi anni danni nel suo utilizzo. La storia dettagliata degli ostacoli editoriali che hanno intralciato la diffusione del libro, e quindi la polemica cresciuta attorno ad esso, furono descritti da Hans Ruesch in \"Piccola storia editoriale\", appendice all'attuale versione di \"Imperatrice nuda\" nell'edizione Civis.\nI libri successivi, tutti sulla sperimentazione animale, sono usciti molti anni dopo: nel 1980 vide la luce \"I Falsari della Scienza\", edito da Civis, e nel 2005 uscirono \"La medicina smascherata\", edito da Editori Riuniti e \"La figlia dell'imperatrice\", edito da Stampa Alternativa."}
{"id": "437828", "revid": "1442080", "url": "https://it.wikipedia.org/wiki?curid=437828", "title": "Spodiophyllite", "text": "La spodiophyllite \u00e8 un minerale discreditato dall'IMA nel 1998 in quanto si tratta probabilmente di una mica correlata alla tainiolite non completamente caratterizzata."}
{"id": "437829", "revid": "365417", "url": "https://it.wikipedia.org/wiki?curid=437829", "title": "Sazhinite-(Ce)", "text": "La sazhinite-(Ce) \u00e8 un minerale."}
{"id": "437830", "revid": "767487", "url": "https://it.wikipedia.org/wiki?curid=437830", "title": "Burckhardtite", "text": "La burckhardtite \u00e8 un minerale."}
{"id": "437831", "revid": "1442080", "url": "https://it.wikipedia.org/wiki?curid=437831", "title": "Tuperssuatsiaite", "text": "La tuperssuatsiaite \u00e8 un minerale."}
{"id": "437833", "revid": "729019", "url": "https://it.wikipedia.org/wiki?curid=437833", "title": "Palygorskite", "text": "La palygorskite \u00e8 un minerale argilloso del gruppo sepiolite-palygorskite, e deve il nome ad una localit\u00e0 dei monti Urali in Russia.\nAbito cristallino.\nLa palygorskite \u00e8 un fillosilicato, ma differisce dagli altri fillosilicati per la mancanza degli strati ottaedrici.\nSequenze nastriformi di pacchetti TOT organizzati in una struttura tipo \"quinconce\", ossia come un sistema di 5 pacchetti disposti in modo tale che 4 si trovino ai lati ed il quinto al centro del rettangolo formatosi. Ognuno di questo oggetti \u00e8 un pacchetto TOT con al centro 5 ottaedri.\nOrigine e giacitura.\nAlterazione idrotermale di rocce ricche in Mg (femiche).\nAl pari della sepiolite pu\u00f2 formarsi in ambienti aridi lacustri caratterizzati da alta attivit\u00e0 di Mg.\nIl ritrovamento di questo minerale in una successione sedimentaria permette quindi ricostruzioni paleoclimatiche."}
{"id": "437834", "revid": "984922", "url": "https://it.wikipedia.org/wiki?curid=437834", "title": "Yofortierite", "text": "La yofortierite \u00e8 un minerale."}
{"id": "437837", "revid": "22475", "url": "https://it.wikipedia.org/wiki?curid=437837", "title": "Falcondoite", "text": "La falcondoite \u00e8 un minerale."}
{"id": "437838", "revid": "1442080", "url": "https://it.wikipedia.org/wiki?curid=437838", "title": "Loughlinite", "text": "La loughlinite \u00e8 un minerale."}
{"id": "437840", "revid": "1442080", "url": "https://it.wikipedia.org/wiki?curid=437840", "title": "Intersilite", "text": "La intersilite \u00e8 un minerale."}
{"id": "437842", "revid": "1543377", "url": "https://it.wikipedia.org/wiki?curid=437842", "title": "Kalifersite", "text": "La kalifersite \u00e8 un minerale.\nEtimologia.\nIl nome rispecchia la composizione chimica: kalium (\"potassio\"), ferrum (\"ferro\") e silicium (\"silicio\")"}
{"id": "437844", "revid": "1442080", "url": "https://it.wikipedia.org/wiki?curid=437844", "title": "Minehillite", "text": "La minehillite \u00e8 un minerale."}
{"id": "437845", "revid": "1442080", "url": "https://it.wikipedia.org/wiki?curid=437845", "title": "Truscottite", "text": "La truscottite \u00e8 un minerale."}
{"id": "437847", "revid": "287204", "url": "https://it.wikipedia.org/wiki?curid=437847", "title": "Orlymanite", "text": "La orlymanite \u00e8 un minerale."}
{"id": "437848", "revid": "1442080", "url": "https://it.wikipedia.org/wiki?curid=437848", "title": "Fedorite", "text": "La fedorite \u00e8 un minerale."}
{"id": "437849", "revid": "2175", "url": "https://it.wikipedia.org/wiki?curid=437849", "title": "Protossido d'azoto", "text": ""}
{"id": "437851", "revid": "767487", "url": "https://it.wikipedia.org/wiki?curid=437851", "title": "Reyerite", "text": "La reyerite \u00e8 un minerale."}
{"id": "437852", "revid": "1442080", "url": "https://it.wikipedia.org/wiki?curid=437852", "title": "Gyrolite", "text": "La gyrolite \u00e8 un minerale."}
{"id": "437854", "revid": "1442080", "url": "https://it.wikipedia.org/wiki?curid=437854", "title": "Tungusite", "text": "La tungusite \u00e8 un minerale."}
{"id": "437856", "revid": "767487", "url": "https://it.wikipedia.org/wiki?curid=437856", "title": "Zeophyllite", "text": "La zeophyllite \u00e8 un minerale."}
{"id": "437858", "revid": "287204", "url": "https://it.wikipedia.org/wiki?curid=437858", "title": "Armstrongite", "text": "L'armstrongite \u00e8 un minerale, un silicato di calcio e zirconio. \u00c8 stata scoperta nel massiccio di Khan-Bogdinskii in Mongolia, il nome \u00e8 stato attribuito in onore dell'astronauta statunitense Neil Armstrong, il primo uomo a mettere piede sulla Luna.\nNon \u00e8 attaccabile n\u00e9 da acido cloridrico (HCl) n\u00e9 da acido nitrico (HNO3) mentre viene decomposta dall'acido fluoridrico (HF).\nMorfologia.\nL'armstrongite \u00e8 stata scoperta sotto forma di cristalli pecilitici fino a 2\u00a0cm e in aggregati fino a 50\u00a0cm.\nOrigine e giacitura.\nL'armstrongite \u00e8 stata trovata nella pegmatite granitica alcalina costituita da quarzo, microclino, albite, egirina ed arfvedsonite, sono presenti anche monazite, synchysite, titanite e titano-silicati."}
{"id": "437860", "revid": "1442080", "url": "https://it.wikipedia.org/wiki?curid=437860", "title": "Jagoite", "text": "La jagoite \u00e8 un minerale."}
{"id": "437861", "revid": "1442080", "url": "https://it.wikipedia.org/wiki?curid=437861", "title": "Hyttsj\u00f6ite", "text": "La hyttsj\u00f6ite \u00e8 un minerale."}
{"id": "437863", "revid": "767487", "url": "https://it.wikipedia.org/wiki?curid=437863", "title": "Maricopaite", "text": "La maricopaite \u00e8 un minerale."}
{"id": "437864", "revid": "287204", "url": "https://it.wikipedia.org/wiki?curid=437864", "title": "Cavansite", "text": "La cavansite \u00e8 un minerale appartenente alla classe dei silicati, sottoclasse dei fillosilicati e cos\u00ec chiamato perch\u00e9 contiene calcio, vanadio e silicio. Ha un colore che varia dal blu intenso al blu-verdastro ed ha formula Ca(VO)Si4O10\u00b74(H2O). Assai raro, \u00e8 usato oggi soprattutto dai collezionisti di minerali.\nMorfologia.\nSi presenta in rosette di cristalli aciculari, di forma prismatica o tabulare, terminanti con forma a \"scalpello\" o \"cacciavite\".\nOrigine e giacitura.\nSi trova come minerale secondario nei basalti, tufi e rocce andesitiche, solitamente associata a varie zeoliti.\nLuoghi di ritrovamento.\nProviene da quattro sole localit\u00e0 in tutto il mondo: da Wagholi, Pune, in India,; da Aranga (Kaipara), Isola del Nord, Nuova Zelanda e da Owyhee in Oregon."}
{"id": "437865", "revid": "1442080", "url": "https://it.wikipedia.org/wiki?curid=437865", "title": "Pentagonite", "text": "La pentagonite \u00e8 un minerale raro non radioattivo, scoperto nel 1973 presso il parco statale del lago Owyhee, nella contea di Malheur in Oregon. Deriva il suo nome dal greco, attualmente si conosce la sua diffusione in India e negli stati occidentali degli Stati Uniti."}
{"id": "437866", "revid": "547034", "url": "https://it.wikipedia.org/wiki?curid=437866", "title": "Weeksite", "text": "La weeksite \u00e8 un minerale.\nIl minerale prende il nome da Mary Dowse Weeks, mineralogista statunitense.\nAbito cristallino.\nAciculare, a placche ed a pale.\nOrigine e giacitura.\nNelle vene di opale negli agglomerati di rioliti, come pure in arenarie e calcari.\nForma in cui si presenta in natura.\nIn aghi, in incrostazioni a placche ed a pale.\nCaratteristiche chimico-fisiche.\nIl peso molecolare \u00e8 1028 grammomolecole.\nLa composizione chimica \u00e8:\nInoltre il minerale \u00e8 composto per il 96,81% di composti dell'ossigeno tra cui:\nIndice fermioni: 0,01\nIndice bosoni: 0,99\nIndici di fotoelettricit\u00e0:\nIndici di radioattivit\u00e0:\nLocalit\u00e0 di ritrovamento.\nTra le varie localit\u00e0 in cui \u00e8 stata trovata la weeksite sono da citare la miniera di Thomas Range nello Utah e la miniera di Yavapaii Co. nell'Arizona (USA) nelle quali \u00e8 stata ritrovata sotto forma di rosette di cristalli aciculari."}
{"id": "437868", "revid": "767487", "url": "https://it.wikipedia.org/wiki?curid=437868", "title": "Coutinhoite", "text": "La coutinhoite \u00e8 un minerale."}
{"id": "437869", "revid": "767487", "url": "https://it.wikipedia.org/wiki?curid=437869", "title": "Monteregianite-(Y)", "text": "La monteregianite-(Y) \u00e8 un minerale."}
{"id": "437871", "revid": "767487", "url": "https://it.wikipedia.org/wiki?curid=437871", "title": "Rhodesite", "text": "La rhodesite \u00e8 un minerale."}
{"id": "437872", "revid": "1442080", "url": "https://it.wikipedia.org/wiki?curid=437872", "title": "Delhayelite", "text": "La delhayelite \u00e8 un minerale."}
{"id": "437873", "revid": "1442080", "url": "https://it.wikipedia.org/wiki?curid=437873", "title": "Hydrodelhayelite", "text": "L'idrodelhayelite \u00e8 un minerale."}
{"id": "437874", "revid": "287204", "url": "https://it.wikipedia.org/wiki?curid=437874", "title": "Macdonaldite", "text": "La macdonaldite \u00e8 un minerale."}
{"id": "437876", "revid": "1442080", "url": "https://it.wikipedia.org/wiki?curid=437876", "title": "Cymrite", "text": "La cymrite \u00e8 un minerale."}
{"id": "437877", "revid": "1442080", "url": "https://it.wikipedia.org/wiki?curid=437877", "title": "Kampfite", "text": "La kampfite \u00e8 un minerale.\nEtimologia.\nIl nome \u00e8 in onore del cristallografo statunitense Anthony Robert Kampf (1948- )."}
{"id": "437879", "revid": "1776051", "url": "https://it.wikipedia.org/wiki?curid=437879", "title": "Lourenswalsite", "text": "La lourenswalsite \u00e8 un minerale."}
{"id": "437880", "revid": "104265", "url": "https://it.wikipedia.org/wiki?curid=437880", "title": "Wickenburgite", "text": "La wickenburgite \u00e8 un minerale."}
{"id": "437882", "revid": "1442080", "url": "https://it.wikipedia.org/wiki?curid=437882", "title": "Silhydrite", "text": "La silhydrite \u00e8 un minerale."}
{"id": "437883", "revid": "767487", "url": "https://it.wikipedia.org/wiki?curid=437883", "title": "Magadiite", "text": "La magadiite \u00e8 un minerale."}
{"id": "437884", "revid": "1442080", "url": "https://it.wikipedia.org/wiki?curid=437884", "title": "Str\u00e4tlingite", "text": "La str\u00e4tlingite \u00e8 un minerale."}
{"id": "437886", "revid": "767487", "url": "https://it.wikipedia.org/wiki?curid=437886", "title": "Vertumnite", "text": "La vertumnite \u00e8 un minerale."}
{"id": "437887", "revid": "767487", "url": "https://it.wikipedia.org/wiki?curid=437887", "title": "Zussmanite", "text": "La zussmanite \u00e8 un minerale."}
{"id": "437888", "revid": "767487", "url": "https://it.wikipedia.org/wiki?curid=437888", "title": "Coombsite", "text": "La coombsite \u00e8 un minerale."}
{"id": "437890", "revid": "1442080", "url": "https://it.wikipedia.org/wiki?curid=437890", "title": "Donbassite", "text": "La donbassite \u00e8 un minerale."}
{"id": "437891", "revid": "1442080", "url": "https://it.wikipedia.org/wiki?curid=437891", "title": "Griffithite", "text": "La griffithite \u00e8 una variet\u00e0 di saponite."}
{"id": "437892", "revid": "1442080", "url": "https://it.wikipedia.org/wiki?curid=437892", "title": "Sokolovaite", "text": "La sokolovaite \u00e8 un minerale appartenente al gruppo delle miche."}
{"id": "437894", "revid": "1442080", "url": "https://it.wikipedia.org/wiki?curid=437894", "title": "Lalondeite", "text": "La lalondeite \u00e8 un minerale."}
{"id": "437896", "revid": "984922", "url": "https://it.wikipedia.org/wiki?curid=437896", "title": "Martinite", "text": "La martinite \u00e8 un minerale."}
{"id": "437897", "revid": "1442080", "url": "https://it.wikipedia.org/wiki?curid=437897", "title": "Sobotkite", "text": "La sobotkite \u00e8 una variet\u00e0 di saponite ricca di alluminio. Fino al 1987 era considerata una specie a s\u00e9."}
{"id": "437900", "revid": "767487", "url": "https://it.wikipedia.org/wiki?curid=437900", "title": "Lisetite", "text": "La lisetite \u00e8 un minerale."}
{"id": "437903", "revid": "767487", "url": "https://it.wikipedia.org/wiki?curid=437903", "title": "Kalsilite", "text": "La kalsilite \u00e8 un minerale appartenente al gruppo della nefelina."}
{"id": "437905", "revid": "1442080", "url": "https://it.wikipedia.org/wiki?curid=437905", "title": "Megakalsilite", "text": "La megakalsilite \u00e8 un minerale appartenente al gruppo della nefelina."}
{"id": "437906", "revid": "1442080", "url": "https://it.wikipedia.org/wiki?curid=437906", "title": "Trikalsilite", "text": "La trikalsilite \u00e8 un minerale appartenente al gruppo della nefelina."}
{"id": "437907", "revid": "1776051", "url": "https://it.wikipedia.org/wiki?curid=437907", "title": "Panunzite", "text": "La panunzite \u00e8 un minerale appartenente al gruppo della nefelina.\nAbito cristallino.\nLa panunzite \u00e8 stata scoperta dal professor Achille Panunzi dell'Universit\u00e0 Federico II di Napoli sul Monte Somma di Napoli."}
{"id": "437910", "revid": "124683063", "url": "https://it.wikipedia.org/wiki?curid=437910", "title": "Kaliophilite", "text": "La kaliophilite \u00e8 un minerale appartenente al gruppo della nefelina."}
{"id": "437911", "revid": "767487", "url": "https://it.wikipedia.org/wiki?curid=437911", "title": "Yoshiokaite", "text": "La yoshiokaite \u00e8 un minerale."}
{"id": "437912", "revid": "1442080", "url": "https://it.wikipedia.org/wiki?curid=437912", "title": "Malinkoite", "text": "La malinkoite \u00e8 un minerale.\nEtimologia.\nIl nome \u00e8 in onore della mineralogista russa Svetlana Vyacheslavovna Malinko (1927-2002), scopritrice e studiosa di vari minerali di boro."}
{"id": "437913", "revid": "120818451", "url": "https://it.wikipedia.org/wiki?curid=437913", "title": "Petalite", "text": "La petalite (o castorite) \u00e8 un minerale.\nAbito cristallino.\nCristallizza in cristalli monoclini irregolari, oppure colonnari o ramificati. Pi\u00f9 frequenti sono le masse compatte, granulari, grossolanamente cristalline.\nOrigine e giacitura.\nAssociata a rocce pegmatitiche, \u00e8 presente in Svezia, in Finlandia, in Namibia, in Australia e in altre localit\u00e0 della Russia, dello Zimbabwe e degli Stati Uniti. In Italia si trova con tormalina, lepidolite, ortoclasio, quarzo, nelle druse del granito dell'Isola d'Elba."}
{"id": "437915", "revid": "1442080", "url": "https://it.wikipedia.org/wiki?curid=437915", "title": "Virgilite", "text": "La virgilite \u00e8 un minerale."}
{"id": "437916", "revid": "1776051", "url": "https://it.wikipedia.org/wiki?curid=437916", "title": "Lisitsynite", "text": "La lisitsynite \u00e8 un minerale appartenente al gruppo delle zeoliti.\nEtimologia.\nIl nome \u00e8 in onore del geologo e mineralogista russo Apollon Evgenievich Lisitsyn (1928-1999), studioso dei giacimenti minerari, prevalentemente di quelli di boro."}
{"id": "437918", "revid": "1776051", "url": "https://it.wikipedia.org/wiki?curid=437918", "title": "Chkalovite", "text": "La chkalovite \u00e8 un minerale."}
{"id": "437919", "revid": "15756", "url": "https://it.wikipedia.org/wiki?curid=437919", "title": "Leucite", "text": "La leucite KAlSi2O6, il cui nome \u00e8 talvolta abbreviato con Lct, \u00e8 un minerale appartenente alla famiglia dei feldspatoidi.\nEtimologia.\nIl termine leucite deriva dal greco \"Leukos\", che significa bianco, colore tipico dei cristalli di leucite.\nAbito cristallino.\nL'habitus \u00e8 icositetraedrico (Leucitoedro). I cristalli sono trapezoedrici con un colore che va dal grigio al bianco, una trasparenza traslucida e una lucentezza da vitrea ad opaca \nOrigine e giacitura.\nIl minerale \u00e8 tipico di rocce magmatiche alcaline potassiche o ultra-potassiche effusive. Comune in rocce dello stesso tipo, ma a giacitura sub-intrusiva, la presenza di cristalli di pseudo-leucite (cristalli dissociati in Nefelina e K-Feldspato). Completamente assente in rocce intrusive. Minerale caratteristico di un magmatismo potassico e ultrapotassico, \u00e8 molto presente nelle rocce vulcaniche effusive della provincia magmatica laziale (Colli Albani, Monti Ernici, Monti Sabatini, Monti Volsinii, Roccamonfina e del Vesuvio)"}
{"id": "437921", "revid": "984922", "url": "https://it.wikipedia.org/wiki?curid=437921", "title": "Ammonioleucite", "text": "La ammonioleucite \u00e8 un minerale.\nAbito cristallino.\nTetragonale.\nOrigine e giacitura.\nZone metamorfiche\nForma in cui si presenta in natura.\nAbito cristallino uguale a quello della leucite."}
{"id": "437922", "revid": "1442080", "url": "https://it.wikipedia.org/wiki?curid=437922", "title": "Buddingtonite", "text": "La buddingtonite \u00e8 un minerale appartenente al gruppo del feldspato."}
{"id": "437923", "revid": "1638611", "url": "https://it.wikipedia.org/wiki?curid=437923", "title": "Anatolikon", "text": "Il Thema Anatolico (, \"Anatolik\u00f2n [thema]\"), pi\u00f9 propriamente noto come Thema degli Anatolici (, \"thema Anatolik\u00f4n\"), fu un thema (circoscrizione militare) dell'Impero bizantino che si estendeva sull'Asia Minore centrale (odierna Turchia). Fin dalla sua istituzione, fu il pi\u00f9 esteso e importante dei themata, con i suoi governatori militari (\"strat\u0113g\u00f2i\") che detenevano tanto potere da spingere alcuni di essi a rivoltarsi nel tentativo di usurpare il trono imperiale. Il thema e il suo esercito rivestirono un ruolo importante nelle guerre arabo-bizantine dei secoli dal VII al X, dopo il quale godette di un periodo di relativa quiete che dur\u00f2 fino alla sua conquista per mano dei Turchi Selgiuchidi verso la fine degli anni settanta dell'XI secolo.\nGeografia e amministrazione.\nNella sua forma \"classica\" nel corso dei secoli VIII e IX, il thema si estendeva sulle regioni antiche di Licaonia, Pisidia, Isauria, nonch\u00e9 su gran parte della Frigia e su parti della Galazia Salutare. Inizialmente il thema Anatolico si estendeva anche sulle sponde occidentali e meridionali dell'Asia Minore, ma entro il 720 circa furono scorporate per formare i themata Tracesiano e dei Cibirreoti. Sotto Teofilo (r. 829\u2013842), le porzioni orientali e sud-orientali, confinanti con la zona di frontiera araba e comprendenti le fortezze a guardia dell'entrata settentrionale alle Porte della Cilicia, furono distaccate per formare due nuovi distretti di frontiera (\"kleisourai\"), quelli di Cappadocia (in origine una divisione, o \"tourma\", degli Anatolici) e Seleucia. Successivamente l'imperatore Leone VI il Saggio (r. 886\u2013912) cedette la regione a ovest del Lago Tuz (le \"banda\" di Eudokias, Hagios Agapetos e Aphrazeia) alla Cappadocia. Il capoluogo del thema fu Amorio, fino al sacco della citt\u00e0 per mano degli Abbasidi nell'838. In seguito al sacco, il capoluogo fu probabilmente trasferito nella fortezza limitrofa di Poliboto.\nSecondo i geografi arabi del X secolo Qudama ibn Ja'far e Ibn al-Faqih, il Thema Anatolico, \"la pi\u00f9 estesa delle province dei Romani\", disponeva di soldati e comprendeva 34 fortezze. Il suo governatore militare, o \"strat\u0113gos\", attestato per la prima volta nel 690, era il pi\u00f9 importante tra i governatori dei themata. Lo \"\"strat\u0113gos\" degli Anatolici\" () era dunque uno degli ufficiali pi\u00f9 importanti e influenti dell'Impero, e si trattava di una delle poche cariche che non potevano essere espressamente ricoperte dagli eunuchi. Lo strategos del thema anatolico percepiva uno stipendio annuale di 40 libbre d'oro, ed \u00e8 attestato detenere i titoli di corte di \"patrikios\", \"anthypatos\" e \"pr\u014dtospatharios\". Inoltre erano gli unici a detenere il grado straordinario di \"monostrategos\" (\"unico generale\"), cio\u00e8 di comandante supremo di tutti i themata di terra asiatici.\nStoria.\nLa data esatta dell'istituzione del thema \u00e8 ignota. Insieme agli altri themata pi\u00f9 antichi, fu creato qualche tempo dopo gli anni quaranta del VII secolo come area di accampamento militare per i resti degli antichi eserciti di campo dell'Impero d'Oriente, costretti al ritiro in Asia Minore a causa delle conquiste islamiche. Il Thema Anatolico prese il nome dall'esercito d'Oriente (in greco: , \"Anatol\u0113\"). Il thema \u00e8 attestato per la prima volta nel 669, mentre l'esercito stesso \u00e8 menzionato, come \"exercitus Orientalis\", in una \"iussio\" di Giustiniano II del 687.\nGuerre con gli Arabi e i Turchi.\nNel corso delle guerre con gli Arabi del VII e VIII secolo, il Thema Anatolico \u2014 soprattutto la Cappadocia, la sua regione pi\u00f9 ad oriente \u2014 fu un costante bersaglio delle invasioni arabe oppure il luogo da dove partivano le controffensive bizantine in territorio arabo, che cominciarono dopo la met\u00e0 dell'VIII secolo.\nIl capoluogo del thema, Amorio, fu anch'esso un bersaglio frequente degli Arabi. Fu attaccato gi\u00e0 nel 644, espugnato nel 646, e occupato per un breve periodo nel 669. Gli Arabi la raggiunsero di nuovo nel 708 e la assediarono invano nel 716, nel corso della loro marcia su Costantinopoli. L'ondata di attacchi arabi declin\u00f2 negli anni quaranta dell'VIII secolo, in seguito alla vittoria bizantina nella Battaglia di Akroinon e ai subbugli della Terza Fitna e della Rivoluzione abbaside, e, sotto l'Imperatore Costantino V (r. 741\u2013775), gli Anatolici furono in prima linea nelle campagne bizantine in territorio arabo. Ci\u00f2 a sua volta provoc\u00f2 la reazione del Califfato abbaside, che nel quarto di secolo successivo al 780 sferr\u00f2 ripetute invasioni dell'Asia Minore bizantina. Di conseguenza gli Anatolici subirono una pesante sconfitta a Kopidnadon nel 788, e Amorio fu di nuovo minacciata nel 797. All'inizio del IX secolo, la Cappadocia divenne il bersaglio principale degli attacchi arabi, che culminarono nella imponente invasione dell'806 condotta dal Califfo H\u0101r\u016bn al-Rash\u012bd (r. 786\u2013809) in persona, che espugn\u00f2 Heraclea Cybistra e diverse altre fortezze.\nIl tessuto urbano tardo-antico fu gravemente danneggiato dagli attacchi ai centri urbani e dal conseguente declino della urbanizzazione, ma gran parte delle citt\u00e0 nell'entroterra del thema, come ad esempio quelle della Frigia e della Pisidia, sopravvissero, seppur in forma ridotta. Tuttavia le citt\u00e0 della Cappadocia orientale (l'ex provincia di Cappadocia Secunda), ai confini con il Califfato, furono distrutte, come anche Antiochia di Pisidia. La fondazione delle nuove \"kleisourai\" lungo la frontiera orientale, soprattutto in Cappadocia, nel IX secolo, comport\u00f2 il fatto che le incursioni arabe fossero ivi arrestate, riuscendo soltanto raramente a raggiungere il territorio del Thema Anatolico. A parte l'invasione imponente del Califfo al-Mu'tasim che saccheggi\u00f2 Amorio nell'838, delle incursioni arabe nel territorio degli Anatolici sono riportate per l'anno 878, quando le truppe del thema difesero con successo Mistheia, e di nuovo nel 888, 894 e 897, sempre nella porzione sud-orientale del thema nella zona di Iconio. Il X secolo fu per gran parte pacifico, se si eccettuano un nuovo sacco di Amorio nel 931 e una incursione che raggiunse Iconio nel 963.\nIl primo attacco turco al thema \u00e8 attestato nel 1069, quando i Turchi attaccarono Iconio. Gran parte della provincia fu occupata dai Turchi in seguito alla Battaglia di Manzikert nel 1071, con Iconio che divenne la capitale del Sultanato di Rum nel XII secolo. L'ultima menzione del Thema Anatolico nelle fonti storiche si ha nel 1077, quando il suo \"strat\u0113gos\", Niceforo Botaniate, si proclam\u00f2 imperatore (Niceforo III, r. 1078\u20131081). I Bizantini riuscirono a recuperare alcune delle porzioni occidentali e settentrionali del thema nei decenni successivi sotto gli imperatori Comneni, ma il Thema Anatolico non fu mai pi\u00f9 ricostituito.\nRivolte.\nDovendo fronteggiare direttamente le armate del Califfato nel corso dei suoi primi secoli di esistenza e godendo del favore degli imperatori isaurici, il Thema Anatolico era il pi\u00f9 potente e prestigioso dei themata. Il suo potere, tuttavia, costituiva una potenziale minaccia per gli stessi imperatori: gi\u00e0 nel 669 le truppe del thema si rivoltarono e costrinsero Costantino IV (r. 668\u2013685) a riconoscere come co-imperatori i suoi fratelli, Eraclio e Tiberio, mentre nel 695 un ex \"strat\u0113gos\", Leonzio (r. 695\u2013698), usurp\u00f2 il trono a Giustiniano II (r. 685\u2013695, 705\u2013711), e nel 717 lo \"strat\u0113gos\", Leone Isaurico, divenne imperatore (Leone III, r. 717\u2013741) dopo aver detronizzato Teodosio III (r. 715\u2013717). Da quel momento in poi gli Anatolici divennero ferventi sostenitori degli imperatori della dinastia isaurica, nonch\u00e9 della loro politica iconoclasta, e nel 742 il figlio e successore di Leone III, Costantino V, riusc\u00ec a sconfiggere l'usurpatore Artavasde grazie al supporto del thema.\nIl Thema Anatolico appoggi\u00f2 ulteriori tentativi di usurpazione anche nei secoli successivi: la fallimentare rivolta di Bardanes Tourkos nel 803 fu seguita dalla vittoriosa proclamazione di Leone V l'Armeno (r. 813\u2013820) da parte delle truppe anatoliche nel 813, e dalla rivolta a larga scala di Tommaso lo Slavo nel 820\u2013823. Nel X secolo, tuttavia, il thema risulta aver avuto un ruolo marginale nelle rivolte del periodo. La successiva e ultima rivolta di uno \"strat\u0113gos\" degli Anatolici fu quella di Niceforo Xiphias nel 1022, contro Basilio II (r. 976\u20131025)."}
{"id": "437925", "revid": "1442080", "url": "https://it.wikipedia.org/wiki?curid=437925", "title": "Kokchetavite", "text": "La kokchetavite \u00e8 un minerale appartenente al gruppo del feldspato."}
{"id": "437926", "revid": "23", "url": "https://it.wikipedia.org/wiki?curid=437926", "title": "Sanidine", "text": ""}
{"id": "437927", "revid": "287204", "url": "https://it.wikipedia.org/wiki?curid=437927", "title": "Microclino", "text": "Il microclino \u00e8 un minerale appartenente al gruppo del feldspato."}
{"id": "437928", "revid": "1543377", "url": "https://it.wikipedia.org/wiki?curid=437928", "title": "Rubicline", "text": "La rubicline \u00e8 un minerale appartenente al gruppo del feldspato.\nEtimologia.\nIl nome si riferisce sia alla composizione chimica che alla struttura: \u00e8 infatti un minerale di rubidio (rubi-) ed ha struttura analoga al microclino (cline)."}
{"id": "437930", "revid": "1745361", "url": "https://it.wikipedia.org/wiki?curid=437930", "title": "Bledric", "text": "Come il suo predecessore, fu ucciso combattendo contro i berniciani. Nel 613 re Aethelfrith invase il Gwynedd per porre un freno a re Iago. Le armate del Gwynedd, del Powys, del Pengwern e della Dumnonia gli si opposero, ma furono sconfitte nella battaglia di Caer-Legion (Chester, nel Ches). Iago del Gwynedd e Selyf Sarffgadau del Powys furono uccisi. Fu probabilmente Bledric, dunque, a guidare gli eserciti britannici nella successiva battaglia di Bangor-is-Coed (Bangor-on-Dee), dove mor\u00ec.\nGeneralmente \u00e8 considerata una figura leggendaria.\nCollegamenti esterni.\n Early British Kingdom"}
{"id": "437931", "revid": "54253", "url": "https://it.wikipedia.org/wiki?curid=437931", "title": "Ortoclasio", "text": "Lortoclasio, il cui nome abbreviato \u00e8 Or, \u00e8 un silicato, minerale appartenente al gruppo dei feldspati.\nSi forma quando un atomo di silicio su quattro viene sostituito dall'alluminio. Essendo il silicio di carica 4+ e l'alluminio 3+, si aggiunge uno ione potassio per neutralizzare la rimanente carica negativa. Uno dei 3 termini estremi della miscela isomorfa dei feldspati potassici, presentante la peculiare morfologia pseudo monoclina, (zonatura), osservabile unicamente a nicol incrociati.\nAbito cristallino.\nL'ortoclasio \u00e8 un Tectosilicato; gli ioni silicato sono, dunque, combinati con ioni metallici a forma di tetraedro.\nMassivo, granulare, prismatico.\nOrigine e giacitura.\nIl minerale si trova in molte rocce intrusive ed effusive (tra cui graniti, sieniti, pegmatiti, rioliti e trachiti) ma anche negli scisti cristallini e gneiss.\nForma in cui si presenta in natura.\nIn cristalli prismatici con sezione quasi perfettamente quadrata (nell'adularia sono pseudorombici). I cristalli geminati sono di diverse forme (compenetrazione o contatto).\nPropriet\u00e0 chimico fisiche.\nLe due sfaldature secondo due piani ortogonali che formano un angolo quasi perfettamente retto \u00e8 una delle peculiarit\u00e0 di questo minerale. Se posto su di un cannello il minerale fonde con difficolt\u00e0. Il minerale mostra una rifrazione di 1,52-1,54 circa.\nUtilizzi.\nNell'industria della porcellana. In gemmologia.\nVariet\u00e0.\nLo ialofane \u00e8 una variet\u00e0 di ortoclasio ricca di bario."}
{"id": "437932", "revid": "287204", "url": "https://it.wikipedia.org/wiki?curid=437932", "title": "Ialofane", "text": "Lo ialofane \u00e8 una variet\u00e0 di ortoclasio ricca di bario."}
{"id": "437934", "revid": "1318658", "url": "https://it.wikipedia.org/wiki?curid=437934", "title": "Celsiana", "text": "La celsiana \u00e8 un minerale appartenente al gruppo del feldspato. Conosciuta anche come Cls.\nMorfologia.\nMonoclino."}
{"id": "437936", "revid": "6923", "url": "https://it.wikipedia.org/wiki?curid=437936", "title": "Paracelsiana", "text": "La paracelsiana \u00e8 un minerale appartenente al gruppo del feldspato.\nCristallografia.\nLa paracelsiana appartiene al sistema monoclino, con il gruppo spaziale \"P\"21/\"a\" e le costante di reticolo \"a\"=9.065\u00c5, \"b\"=9.568\u00c5, \"c\"=8.578\u00c5 e \u03b2=90.01 (se si permuta le costante \"a\" et \"c\", il gruppo spaziale \u00e8 \"P\"21/\"c\")."}
{"id": "437937", "revid": "767487", "url": "https://it.wikipedia.org/wiki?curid=437937", "title": "Slawsonite", "text": "La slawsonite \u00e8 un minerale appartenente al gruppo del feldspato."}
{"id": "437939", "revid": "121347225", "url": "https://it.wikipedia.org/wiki?curid=437939", "title": "Plagioclasio", "text": "Il plagioclasio \u00e8 uno dei feldspati pi\u00f9 importanti della crosta terrestre, ed \u00e8 una specie isomorfa di tectosilicati.\nI due termini estremi di questa specie isomorfa sono: \nLe componenti reali dei plagioclasi sono espresse da diagrammi ternari ove la miscibilit\u00e0 anche a temperature non troppo elevate \u00e8 molto buona; le formule sopra citate sono indicative di termini estremi teorici difficilmente reperibili in natura, ove solitamente si riscontrano per l'appunto sotto forma di miscele isomorfe.\nL'impalcatura tridimensionale consiste di tetraedri (SiO4) ove ogni tetraedro condivide tre ossigeni con la struttura tipica a doppio collo d'oca.\nAbito cristallino.\nL'abito, a seconda del composto, \u00e8 monoclino o triclino, anche se presenta in alcuni casi un abito a zonature, una peculiarit\u00e0 riscontrabile unicamente a nicol incrociati ove si nota la diversa orientazione del reticolo in un medesimo minerale, dovuto al metamorfismo che si instaura al passaggio dall'ordinamento ad alte a quello a basse temperature o pressioni.\nOrigine e giacitura.\nIl plagioclasio si forma a svariate temperature e pressioni; per questo \u00e8 molto comune ed abbondante in svariate rocce magmatiche intrusive, da quelle pi\u00f9 basiche come il gabbro (che contengono in preferenza i membri con pi\u00f9 calcio), a quelle acide come il granito (che invece preferiscono membri con pi\u00f9 sodio, dato che questi ultimi si solidificano a temperature in genere pi\u00f9 basse). L'individuazione corretta del cristallo di plagioclasio \u00e8 quindi spesso fondamentale in petrologia per la ricostruzione della storia di formazione della roccia. Il plagioclasio pu\u00f2 anche essere contenuto in rocce metamorfiche; tuttavia, in genere non si trova in quelle sedimentarie."}
{"id": "437940", "revid": "767487", "url": "https://it.wikipedia.org/wiki?curid=437940", "title": "Anortoclasio", "text": "L'anortoclasio \u00e8 un minerale appartenente al gruppo del feldspato."}
{"id": "437942", "revid": "2091899", "url": "https://it.wikipedia.org/wiki?curid=437942", "title": "Albite", "text": "L'albite \u00e8 un minerale del gruppo dei feldspati. \u00c8 l'elemento della serie del plagioclasio contenente sodio, per definizione deve contenerne almeno il 90%. \u00c8 un tectosilicato.\nLa scoperta \u00e8 avvenuta nel 1815 in Svezia, il nome deriva dalla parola latina \"albus\" che significa \"bianco\" per via del colore tipico.\nAbito cristallino.\nI cristalli di albite hanno forma di parallelepipedo a sezione quadrata con terminazione pinacoidale.\nIn cristalli tabulari o equidimensionali, raramente prismatici, ricchi di facce, spesso poligeminati. Anche compatta, granulare e in aggregati lamellari. I cristalli che sono tabulari sono tabulari secondo {010}.\nOrigine e giacitura.\nComponente essenziale di molte rocce, nonch\u00e9 nei depositi delle vene idrotermali. Pu\u00f2 essere presente anche in rocce metamorfiche: filladi, micascisti e gneiss.\nSi trova anche in rocce effusive, sedimentarie.\nEsemplari si trovano in Italia sull'arco alpino, in particolare Piemonte, Valle d'Aosta e Alto Adige.\nForma in cui si presenta in natura.\nL'albite si presenta in cristalli piatti e tabulari, la variet\u00e0 \"cleavelandite\" presenta cristalli anche di 15\u00a0cm ma spessi solo qualche millimetro.\nL'albite presenta solitamente il fenomeno della geminazione sotto forma di piccole striature parallele sulla faccia del cristallo. Il periclino, per esempio, \u00e8 una variet\u00e0 d'albite presente nelle fessure alpine che forma cristalli prismatici talvolta geminati.\nSpesso compare come segregazioni parallele alternate con microclino rosa nella perthite in seguito all'essoluzione in fase di raffreddamento."}
{"id": "437943", "revid": "984922", "url": "https://it.wikipedia.org/wiki?curid=437943", "title": "Oligoclasio", "text": "L'oligoclasio \u00e8 un minerale della serie dei plagioclasi, termine intermedio fra l'albite e l'anortite con rapporto albite: anortite compreso fra 90:10 e 70:30; essendo un termine intermedio, \u00e8 da considerarsi una variet\u00e0 e non una specie a s\u00e9 stante. Appartiene al gruppo del feldspato. Il nome venne attribuito nel 1826 da August Breithaupt dalle parole greche \"oligos\" (\"poco\") e \"clasein\" (\"sfaldatura\") perch\u00e9 si riteneva che il minerale presentasse una sfaldatura meno perfetta che l'albite. L'oligoclasio era stato precedentemente riconosciuto come specie a s\u00e9 stante da J\u00f6ns Jacob Berzelius nel 1824 con il nome di \"natron-spodumene\" a causa della somiglianza con lo spodumene.\nMorfologia.\nL'oligoclasio si presenta in cristalli euedrali o in forma granulare.\nOrigine e giacitura.\nL'oligoclasio si rinviene nelle rocce magmatiche e pegmatitiche."}
{"id": "437944", "revid": "287204", "url": "https://it.wikipedia.org/wiki?curid=437944", "title": "Andesina", "text": "L'andesina \u00e8 un minerale, del gruppo dei feldspati, della serie del plagioclasio. \u00c8 considerata una variet\u00e0 dell'albite."}
{"id": "437946", "revid": "118811935", "url": "https://it.wikipedia.org/wiki?curid=437946", "title": "Labradorite", "text": "La labradorite \u00e8 una variet\u00e0 di anortite con un ratio di albite/anortite che varia da 30/70 a 50/50. Con formula chimica (Na, Ca)(Al, Si)4O8 con tracce: Fe; K; H2O. Nelle sue forme e colorazioni migliori \u00e8 utilizzata in gioielleria; questi pezzi hanno la particolarit\u00e0 di possedere un gioco di colori dal riflesso metallico normalmente varianti tra il blu e il verde, ma negli esemplari migliori pu\u00f2 mostrare tutto lo spettro dei colori.\nLa labradorite ha una durezza variabile tra 6 e 6,5 sulla scala Mohs, mentre la densit\u00e0 varia tra i 2,68 e i 2,72 g/cm3.\nUtilizzo.\nLa labradorite viene utilizzata per realizzare oggetti ornamentali, ma \u00e8 impiegata specialmente in campo gemmologico, come pietra semi-preziosa in gioielleria, spesso tagliata a cabochon, ma in alcuni casi anche a faccette.\nMorfologia.\nGranulare, sovente in blocchi compatti.\nForma in cui si presenta in natura.\nAlcuni tipi di Labradorite presentano il fenomeno della labradorescenza (simile all'adularescenza) fenomeno ottico che si manifesta con il luccichio differente a seconda di dove proviene l'illuminazione."}
{"id": "437949", "revid": "2212704", "url": "https://it.wikipedia.org/wiki?curid=437949", "title": "Bytownite", "text": "La bytownite \u00e8 un minerale appartenente al gruppo del feldspato facente parte della serie isomorfa dei plagioclasi. Si definisce solitamente come avente una percentuale di anortite compresa fra il 70% e il 90%. Prende il nome dalla citt\u00e0 di Bytown, ora Ottawa, nei pressi della quale era stata trovata.\nOrigine e giacitura.\nLa bytownite \u00e8 un minerale primario delle rocce ignee mafiche come il gabbro e l'anortosite. Si presenta anche come fenocristallo nelle rocce vulcaniche mafiche. \u00c8 rara nelle rocce metamorfiche. Si trova solitamente associata ai pirosseni ed all'olivina.\nForma in cui si presenta in natura.\nLa bytownite, come altri elementi della serie, si presenta sotto forma di cristalli bianchi triclini che spesso presentano la tipica geminazione dei plagioclasi ed una fine striatura."}
{"id": "437950", "revid": "1318658", "url": "https://it.wikipedia.org/wiki?curid=437950", "title": "Anortite", "text": "Lanortite, talvolta identificata con l'abbreviazione An, \u00e8 un silicato di calcio e alluminio, appartenente al gruppo del feldspato, triclino, strutturalmente un tectosilicato. Colore bianco-roseo e lucentezza vitrea.\nMorfologia.\nTectosilicato del tipo Plagioclasio, avente formula CaAl2Si2O8, la sua presenza in una miscela isomorfa di plagioclasi con l'ortoclasio \u00e8 dettata dalla quantit\u00e0 di Al che va a sostituire il silicio nei tetraedri (monomeri di tutti i silicati) creando uno scompenso della carica che viene assorbito dal catione bivalente Ca.\nCristallizzazione nel sistema triclino forma frequentemente geminati di compenetrazione.\nOrigine e giacitura.\nAppartiene alla tipologia di minerali maggiormente diffusi nelle rocce (in generale i feldspati sono all'incirca il 65% della crosta terrestre, e le miscele plagioclasiche sono maggiormente frequenti rispetto a quelle alcaline)."}
{"id": "437951", "revid": "729019", "url": "https://it.wikipedia.org/wiki?curid=437951", "title": "Dmisteinbergite", "text": "La dmisteinbergite \u00e8 un minerale appartenente al gruppo del feldspato che, a differenza degli altri membri del gruppo, ha la struttura di un fillosilicato.\nAbito cristallino.\nCubico 6/mmm."}
{"id": "437953", "revid": "1442080", "url": "https://it.wikipedia.org/wiki?curid=437953", "title": "Svyatoslavite", "text": "La svyatoslavite \u00e8 un minerale appartenente al gruppo del feldspato."}
{"id": "437954", "revid": "1442080", "url": "https://it.wikipedia.org/wiki?curid=437954", "title": "Stronalsite", "text": "La stronalsite \u00e8 un minerale appartenente al gruppo del feldspato."}
{"id": "437956", "revid": "1442080", "url": "https://it.wikipedia.org/wiki?curid=437956", "title": "Banalsite", "text": "La banalsite \u00e8 un minerale appartenente al gruppo del feldspato."}
{"id": "437957", "revid": "984922", "url": "https://it.wikipedia.org/wiki?curid=437957", "title": "Filatovite", "text": "La filatovite \u00e8 un minerale con una struttura analoga a quella dei minerali del gruppo del feldspato.\nEtimologia.\nDeve il suo nome in onore di Stanislav K. Filatov (nato nel 1940) mineralogista statunitense.\nScoperta.\nScoperto nel 2004, \u00e8 il primo arseniato con una struttura tetraedrica di tipo feldspatoide. I felspati sono i minerali pi\u00f9 comuni sulla superficie terrestre e la loro struttura \u00e8 stata studiata diffusamente, ma fino alla scoperta della Filatovite non si riteneva possibile una struttura felspatoide basata su di un elemento pentavalente.\nMorfologia.\nIl minerale, si presenta in cristalli prismatici, fino a 0,3mm, ed \u00e8 associato ad alumokluchevskite, lammerite, johillerite, silvite, ematite e tenorite.\nOrigine e giacitura.\nRisulta il prodotto delle fumarole situate nella parte settentrionale dell'eruzione a fessura (avvenuta nel 1975) all'interno del complesso vulcanico di Tolba\u010dik, nella penisola di Kam\u010datka, Russia."}
{"id": "437958", "revid": "1442080", "url": "https://it.wikipedia.org/wiki?curid=437958", "title": "Reedmergnerite", "text": "La reedmergnerite \u00e8 un minerale appartenente al gruppo del feldspato."}
{"id": "437960", "revid": "287204", "url": "https://it.wikipedia.org/wiki?curid=437960", "title": "Danburite", "text": "La danburite \u00e8 un minerale per lo pi\u00f9 incolore appartenente al gruppo omonimo.\nStoria.\nFu descritta per la prima volta nel 1839 e chiamata cos\u00ec per la localit\u00e0 degli Stati Uniti in cui venne scoperta, Danbury, nei pressi di Fairfield (Connecticut).\nAbito cristallino.\nBipiramidale. Prismatico.\nOrigine e giacitura.\nAll'interno di fessure, dove incrosta sia le pareti, che i minerali preesistenti, in particolare l'albite.\nForma in cui si presenta in natura.\nI prismi sono simili al topazio, spesso con molte faccette e con striature verticali. I prismi spesso sono appuntiti o a cuneo o, a volte, piatti. Rare sono le forme massive o granulari.\nPropriet\u00e0 chimico-fisiche.\nAl cannello si fonde abbastanza facilmente colorando di verde la fiamma per via della presenza di boro.\nBibliografia.\nGavin Linsell, \"Die Welt der Edelsteine\", Juwelo Deutschland GmbH, Berlin 2014"}
{"id": "437961", "revid": "15756", "url": "https://it.wikipedia.org/wiki?curid=437961", "title": "Leo Tindemans", "text": "\u00c8 stato Primo ministro del Belgio dal 25 aprile 1974 al 20 ottobre 1978 quando si dimise da capo del governo a seguito delle divergenze sulla riforma federale denominata Patto Egmont. Esponente prima del Partito Popolare Cristiano, ne divenne presidente nel 1979, mantenendo l'incarico fino al 1981; a livello europeo guid\u00f2 il Partito Popolare Europeo dal 1976 al 1985, mentre, dal luglio 1977 al dicembre 1977, ricopr\u00ec la carica di Presidente del Consiglio europeo.\nNel 1961 \u00e8 eletto alla Camera dei rappresentanti dove sieder\u00e0 fino al 1989 e poi al Parlamento fiammingo.\nHa ottenuto il maggior numero di voti preferenziali nella storia belga alle elezioni europee del 1979. Ci\u00f2 gli ha valso il soprannome di \"uomo da 1 milione di voti\".\nFederalista convinto, \u00e8 famoso per la sua relazione dell'Unione politica dell'Europa del 1975.\nBiografia.\nStudi.\nTindemans svolse negli anni della Seconda guerra mondiale studi commerciali ad Anversa alle Facolt\u00e0 universitarie Sint-Ignatius Anversa ed economia nel dopoguerra presso l'Universit\u00e0 di Gand. Ha ottenuto la laurea in scienze commerciali e consolari, in economia e in scienze politiche e sociali. \u00c8 stato membro del parlamento, quando si \u00e8 laureato in scienze politiche a Lovanio.\nAttivit\u00e0 professionale.\nNel 1946 divenne attivo come giornalista, dopo di che ha lavorato come direttore degli accordi commerciali presso il Ministero dell'Agricoltura dal 1949 al 1953. Successivamente, dal 1953 al 1958, fu segretario di CEPESS, il servizio di studio del CVP. Dal 1976 al 1987 \u00e8 stato anche professore di economia e diritto sociale presso la Katholieke Universiteit Leuven e dal 1954 al 1962 docente di tecnologia d'ufficio presso l'Accademia sociale cattolica di Anversa.\nCarriera politica.\nInizi.\nTindemans si \u00e8 unito al Partito Popolare Cristiano e ne fu segretario nazionale del partito dal 1958 al 1966. Nel 1961, divenne membro della Camera dei rappresentanti per conto del partito per il distretto di Anversa, succedendo al defunto Frans Van Cauwelaert, un mandato che mantenne fino al 1989. Nel periodo del dicembre 1971-ottobre 1980 risiedeva come conseguenza dell'allora doppio mandato esistente anche al Consiglio Culturale della Comunit\u00e0 Culturale olandese, che \u00e8 stato stabilito il 7 dicembre 1971. Dal 21 ottobre 1980 al luglio 1989 \u00e8 stato membro del Consiglio fiammingo, il successore del Consiglio culturale e il predecessore dell'attuale Parlamento fiammingo. Fu anche consigliere municipale di Edegem dal 1964 al 1979, dove fu sindaco dal 1964 al 1968.\nPrimo ministro (1974-1978).\nTindemans ha presieduto due governi, dal 25 aprile 1974 al 20 ottobre 1978. Il primo governo fu di minoranza e formato dai cristiano-democratici e liberali. Quando il suo primo governo cadde nel 1977, Tindemans vinse per un attimo le elezioni generali con 983.000 voti, ottenendo ancora un record per qualsiasi elezioni svoltesi in Belgio. Questo gli permise di formare un secondo governo con i cristiano-democratici, socialisti e nazionalisti fiamminghi. Il secondo governo (1977-1978) perse risonanza a causa della controversia che circond\u00f2 il patto Egmont.\nNel 1976 ha ricevuto il Premio Carlo Magno\nNotoriet\u00e0.\n\u00c8 stato stretto collaboratore dei leader del CVP Th\u00e9o Lef\u00e8vre, Paul Vanden Boeynants e Robert Houben da cui da tempo Tindemans fu coinvolto nel processo politico e nei problemi fiammingo-vallone nel 1968, quando era ministro delle relazioni comunitarie. In quella posizione avvenne la base della creazione delle comunit\u00e0 e delle regioni, il Belgio prese il congedo dallo Stato unitario. La sua notoriet\u00e0 aument\u00f2 rapidamente portandolo ad ottenere un gran numero di voti di preferenza, arrivando alla richiesta di formare un governo nel 1974, insieme ad uno di minoranza di democristiani e liberali. Pochi mesi dopo, il governo \u00e8 stato completato dalla Rappresentanza vallona. Nel 1977 il governo Tindemans dopo delle elezioni anticipate form\u00f2 un governo di cristiani democratici, socialisti e regionalisti. L'Unione Popolare e il DFF ottennero per la prima volta la responsabilit\u00e0 di membri del governo, nel tentativo di trovare una soluzione alle differenze fiamminghe-vallone all'interno del Belgio. Le parti sapevano dopo lunghe trattative di raggiungere un accordo su una riforma costituzionale, chiamata Patto Egmont. Sul fronte fiammingo, tuttavia, venne definito con molta resistenza, non solo per l'Unione Popolare, ma anche da Tindemans e proprio dal CVP. Un punto dolente fu presente negli elettori nella periferia di Bruxelles che mostrarono la strada giusta per i francofoni di Bruxelles, in cambio della divisione del distretto elettorale di Bruxelles-Halle-Vilvoorde. Il Consiglio di Stato gioc\u00f2 un ruolo fondamentale nel dare un parere d'urgenza sulla costituzionalit\u00e0 di un certo numero di accordi complessi e completi. Si ritorn\u00f2 di nuovo alla negoziazione dei presidenti di partito fiammingo, mentre i francofoni la rifiutarono risolutamente. L'11 ottobre 1978 Tindemans annunci\u00f2 con senso del dramma e inaspettato le dimissioni del governo alla Camera dei rappresentanti con parole leggendarie:\nNon si comport\u00f2 in tal modo perch\u00e9 i presidenti di partito (Martens-Van Miert-Cools- Nothomb-Schiltz), furono contro il parere del Consiglio di Stato, ma per imporre il patto Egmont.\nNel 1981 gli \u00e8 stato affidato il portafoglio degli Affari Esteri. Nel 1989 ha lasciato la politica nazionale e ha optato per il Parlamento europeo. Nel periodo dal dicembre 1971 all'ottobre 1980 ha ricoperto la carica a causa del doppio mandato allora esistente anche in seno al Consiglio culturale per la Comunit\u00e0 culturale olandese, che \u00e8 stato stabilito il 7 dicembre 1971. A partire dal 21 ottobre 1980 fino al luglio 1989 \u00e8 stato membro del Consiglio fiammingo, il successore del Consiglio culturale e il precursore del corrente Parlamento fiammingo.\nTindemans ha lasciato la politica attiva nel 1999. Nel 2003 ha trasferito parte del suo archivio personale alla Documentazione Cattolica e della Ricerca.\nRapporto Tindemans.\nA conclusione del vertice di Parigi nel 1974, Tindemans \u00e8 stato incaricato di elaborare un rapporto per definire cosa si intende con\nil termine 'Unione europea.' La Consulenza non fu solo per le relazioni elaborate dal Parlamento europeo,\ndalla Commissione europea e dalla Corte europea di giustizia, Tindemans ha anche cercato di farsi consigliare dai membri dei\ngoverni europei e dalle \"altre forze potenti nei vari Stati membri.\"\nTindemans ha deliberatamente cercato di evitare di usare il termine costituzione, e ha invece indicato le sue proposte come \"una nuova fase nella storia dell'unificazione dell'Europa, che pu\u00f2 essere raggiunta solo con un processo continuo in \"quattro aree principali illustrate nella relazione: la politica estera europea, le politiche economiche e sociali europee, i diritti dei cittadini europei, e il rafforzamento delle istituzioni europee esistenti.\nPer quanto riguarda una politica estera comune, Tindemans sostiene che l'Europa deve presentarsi unita verso l'esterno, non solo nella sicurezza, nelle tariffe e sul commercio, ma anche in senso economico.\nHa sostenuto la creazione di un unico centro decisionale per gestire questi problemi, e rendere la cooperazione politica estera tra gli Stati membri un obbligo di legge -. Tindemans ha ritenuto che questo ruolo in gran parte si trova all'interno di un Consiglio rafforzato. Egli ha sostenuto l'immissione dell'interesse di un'azione comune al di sopra degli interessi propri di ciascun paese, e ha sostenuto l'immissione di un delegato incaricato di rappresentare le decisioni di una Europa collettiva.\nInoltre, Tindemans ha posto una particolare enfasi sul rafforzamento delle relazioni Europa-Stati Uniti, proponendo un delegato assegnato a rappresentare l'Unione europea e gli Stati Uniti.\nInfine sul fronte della politica estera, Tindemans ha sostenuto l'eventuale creazione di una politica di difesa comune.\nSul fronte della politica economica e sociale, Tindemans ha sostenuto il riaccendersi delle discussioni su una politica\neconomica e monetaria comune, che era in fase di stallo in Europa nei primi anni 1970 della recessione.\nCome parte di questa rinascita dei colloqui, ha anche sostenuto il consolidamento e la modifica del serpente monetario. Ha proposto l'estensione del campo della politica monetaria attraverso la definizione di una politica interna monetaria, una politica di bilancio, e dei piani per il controllo dell'inflazione.\nTindemans ha sostenuto l'abolizione degli ultimi ostacoli al libero scambio di capitale che esisteva all'interno della Comunit\u00e0 Economica Europea. Infine, Tindemans ha auspicato per un'Europa dei cittadini; ha sostenuto i diritti civili europei, i diritti dei consumatori e la tutela dell'ambiente. Egli ha anche auspicato per un passaporto europeo, e la creazione di sistemi educativi integrati. Infine, Tindemans ha incoraggiato ad un'ampia riforma istituzionale, accelerando per un aumento dei poteri del Parlamento europeo, e la riforma complessiva del Consiglio europeo, il Consiglio dei Ministri, e la Commissione europea.\nA causa delle condizioni economiche, al momento, il rapporto Tindemans non \u00e8 riuscito ad avere un impatto immediato.\nNonostante ci\u00f2 il rapporto ha generato una richiesta del Consiglio dei Ministri degli Esteri e della Commissione nel creare una relazione annuale sui progressi dell'Unione europea. Inoltre, anche se abbastanza ottimista e di portata federalista, diversi elementi che Tindemans ha sostenuto si sono trovati all'interno dell'Unione europea, come ad esempio una politica economica e estera comune, cos\u00ec come i simboli per l'Unione Europea.\nCarriera successiva.\nNel 1976, durante il Congresso di fondazione del Partito Popolare Europeo a Bruxelles, fu eletto primo presidente del nuovo partito, un ruolo che gli confer\u00ec l'importante compito di armonizzare e guidare il partito durante le prime elezioni dirette al Parlamento europeo nel 1979.\nTindemans ha ricevuto un dottorato onorario dalla Heriot-Watt University nel 1978.\nTindemans \u00e8 stato eletto al Parlamento europeo con un numero record di voti (983.000 voti, che \u00e8 stato un record per qualsiasi elezione in Belgio) ed \u00e8 stato membro di quel parlamento dal 1979 al 1981 (durante il quale \u00e8 stato presidente del CVP). Con le elezioni generali del 1981, Tindemans ritorn\u00f2 alla politica belga e divenne ministro degli affari esteri (1981-1989). Con le elezioni europee del 1989 Tindemans torn\u00f2 al Parlamento europeo dove prest\u00f2 servizio due volte fino alla pensione nel 1999. Durante il 1994-1995 \u00e8 stato presidente del Gruppo Tindemans.\nMorte.\nTindemans \u00e8 morto il 26 dicembre 2014 a Edegem, all'et\u00e0 di 92 anni. Gli \u00e8 stato riservato il funerale di stato nella Basilica di Edegem.\nArchivio.\nNel 2005 Leo Tindemans ha donato il suo archivio personale (oltre il periodo 1945-2008) presso il KADOC (centro di documentazione e ricerca per la religione, la cultura e la societ\u00e0), KU Leuven.\nL'inventario fu pronto nel novembre 2011 ed \u00e8 stato reso disponibile online. Ci\u00f2 \u00e8 stato annunciato durante la sessione accademica che si \u00e8 tenuta l'8 novembre 2011 presso il Parlamento europeo a Bruxelles."}
{"id": "437962", "revid": "1442080", "url": "https://it.wikipedia.org/wiki?curid=437962", "title": "Pekovite", "text": "La pekovite \u00e8 un minerale appartenente al gruppo della danburite."}
{"id": "437963", "revid": "1442080", "url": "https://it.wikipedia.org/wiki?curid=437963", "title": "Maleevite", "text": "La maleevite \u00e8 un minerale appartenente al gruppo della danburite."}
{"id": "437964", "revid": "1442080", "url": "https://it.wikipedia.org/wiki?curid=437964", "title": "Hydroxycancrinite", "text": "L'hydroxycancrinite \u00e8 un minerale appartenente al gruppo della cancrinite-sodalite."}
{"id": "437966", "revid": "266175", "url": "https://it.wikipedia.org/wiki?curid=437966", "title": "Cancrinite", "text": "La cancrinite \u00e8 un minerale appartenente al gruppo della cancrinite-sodalite.\nOrigine e giacitura.\nLa Cancrinite \u00e8 un minerale originario del Tunkinsk Mountains, a ovest di Irkutsk in Siberia. Il minerale prende il nome dal ministro russo, Georg von Cancrin (1774-1845)."}
{"id": "437967", "revid": "767487", "url": "https://it.wikipedia.org/wiki?curid=437967", "title": "Cancrisilite", "text": "La cancrisilite \u00e8 un minerale appartenente al gruppo della cancrinite-sodalite."}
{"id": "437968", "revid": "1442080", "url": "https://it.wikipedia.org/wiki?curid=437968", "title": "Davyna", "text": "La davyna o davyne \u00e8 un minerale appartenente al gruppo della cancrinite-sodalite."}
{"id": "437970", "revid": "1442080", "url": "https://it.wikipedia.org/wiki?curid=437970", "title": "Quadridavyne", "text": "La quadridavyne \u00e8 un minerale appartenente al gruppo della cancrinite-sodalite."}
{"id": "437971", "revid": "1442080", "url": "https://it.wikipedia.org/wiki?curid=437971", "title": "Microsommite", "text": "La microsommite \u00e8 un minerale appartenente al gruppo della cancrinite-sodalite."}
{"id": "437973", "revid": "11684", "url": "https://it.wikipedia.org/wiki?curid=437973", "title": "Le Figar\u00f2", "text": ""}
{"id": "437974", "revid": "729019", "url": "https://it.wikipedia.org/wiki?curid=437974", "title": "Giuseppettite", "text": "La giuseppettite \u00e8 un minerale appartenente al gruppo della cancrinite-sodalite scoperta nel 1981 nel territorio di Sacrofano nella zona di Valle Biachella."}
{"id": "437976", "revid": "1442080", "url": "https://it.wikipedia.org/wiki?curid=437976", "title": "Bystrite", "text": "La bystrite \u00e8 un minerale appartenente al gruppo della cancrinite-sodalite."}
{"id": "437977", "revid": "287204", "url": "https://it.wikipedia.org/wiki?curid=437977", "title": "Afghanite", "text": "Lafghanite \u00e8 un minerale della classe dei tettosilicati, appartenente al gruppo della cancrinite-sodalite e descritto, per la prima volta, nel 1968 presso le miniere di lazurite di Sar-i Sang in Afghanistan (da cui il nome).\nAbito cristallino.\nL'afghanite \u00e8 un tettosilicato ad elevato contenuto di alluminio, senza H2O zeolitica e con anioni addizionali, che cristallizza nel sistema esagonale. Il minerale \u00e8 un feldspatoide del gruppo della cancrinite e si presenta, in natura, sotto forma di masse lamellari, granuli arrotondati o venule sottili in cristalli di lazurite (come in Afghanistan; nella foto: masse lamellari di afghanite, in associazione con pirite, su calcite) o all'interno di xenoliti di calcare selcifero in pomice (come nelle cave di Pitigliano, in Italia).\nOrigine e giacitura.\nGeneralmente associato ai minerali del gruppo della sodalite, si rinviene in paragenesi con lazurite, nefelina, sodalite, vesuvianite, pirite, flogopite, olivina, diopside e calcite."}
{"id": "437978", "revid": "465036", "url": "https://it.wikipedia.org/wiki?curid=437978", "title": "Carmelitane Scalze", "text": ""}
{"id": "437980", "revid": "256896", "url": "https://it.wikipedia.org/wiki?curid=437980", "title": "Tounkite", "text": "La tounkite \u00e8 un minerale appartenente al gruppo della cancrinite-sodalite, scoperto nei depositi di lazurite della depressione di Tunka (a cui deve il nome) nella regione del lago Baikal.\nSi tratta di un feldspatoide avente il rapporto Si:Al = 1, appartenente al gruppo della cancrinite. La struttura si caratterizza per essere costituita da strati di anelli, formati sei tetraedri (AlO6 e SiO6), dove gli ioni Al e Si si alternano regolarmente nei siti tetraedrici della struttura, secondo la regola di Loewenstein.\nLe cavit\u00e0 della struttura contengono sia cationi alcalini ed alcalini-terrosi sia molecole d'acqua.\nAbito cristallino.\nAbito colonnare, con cristalli che raggiungono il centimetro di lunghezza.\nOrigine e giacitura.\nPresente nelle rocce contenenti diopside e lazurite, generalmente sostituisce la lazurite. \nSi rinviene in associazione con calcite, diopside, afghanite e lazurite."}
{"id": "437981", "revid": "1442080", "url": "https://it.wikipedia.org/wiki?curid=437981", "title": "Sacrofanite", "text": "La sacrofanite \u00e8 un minerale appartenente al gruppo della cancrinite-sodalite scoperta nel 1980 nel territorio di Sacrofano nella zona di Valle Biachella."}
{"id": "437982", "revid": "767487", "url": "https://it.wikipedia.org/wiki?curid=437982", "title": "Pitiglianoite", "text": "La pitiglianoite \u00e8 un minerale appartenente al gruppo della cancrinite-sodalite."}
{"id": "437983", "revid": "1442080", "url": "https://it.wikipedia.org/wiki?curid=437983", "title": "Vishnevite", "text": "La vishnevite \u00e8 un minerale appartenente al gruppo della cancrinite-sodalite."}
{"id": "437985", "revid": "1442080", "url": "https://it.wikipedia.org/wiki?curid=437985", "title": "Franzinite", "text": "La franzinite \u00e8 un minerale appartenente al gruppo della cancrinite-sodalite."}
{"id": "437986", "revid": "6923", "url": "https://it.wikipedia.org/wiki?curid=437986", "title": "Liottite", "text": "La liottite \u00e8 un minerale appartenente al gruppo della cancrinite-sodalite."}
{"id": "437988", "revid": "1442080", "url": "https://it.wikipedia.org/wiki?curid=437988", "title": "Wenkite", "text": "La wenkite \u00e8 un minerale."}
{"id": "437989", "revid": "1005847", "url": "https://it.wikipedia.org/wiki?curid=437989", "title": "Edmond Leburton", "text": "\u00c8 stato Primo ministro del Belgio dal 26 gennaio 1973 al 25 aprile 1974.\nBiografia.\nNel 1946 divenne membro socialista della Camera dei Rappresentanti per Huy-Waremme. \u00c8 stato Ministro della Sanit\u00e0 e della Famiglia dal 1954 al 1958, Ministro della previdenza sociale dal 1961 al 1965 e Vice-Ministro-Presidente incaricato del coordinamento della politica delle infrastrutture dal 1965 al 1966. \nDopo la morte di Joseph Merlot nel 1969, gli succedette come ministro degli affari economici.\nPercorso.\nEdmond Leburton era presente al Congresso nazionale vallone nel 1945 e si schiera dalla parte dei sostenitori del federalismo nel Congresso socialista vallone del 1959 e il suo sostegno al movimento vallone divenne discreto e diviene un avversario del movimento popolare vallone e del federalismo.\nEdmond Leburton \u00e8 stato nominato ministro di Stato nel 1971. Edmond Leburton si dimise da ministro quando fu eletto presidente del Partito socialista belga (1971-1973).\nIl 26 gennaio 1973 Edmond Leburton \u00e8 chiamato come primo ministro dopo la caduta del governo Eyskens-Cools causata dalla crisi di Fourons. Il suo governo tripartito (PSB-PSC-CVP-PVV-PLP) aveva 22 ministri e 14 segretari di Stato. \n\u00c8 stato soprannominato dalla stampa \u00ab les trente-six chandelles. \u00bb La sua ambizione per finalizzare la riforma costituzionale (aree di formazione), non ebbe successo, perch\u00e9 la sua azione venne ostacolata dallo sciopero portuale di Gand e Anversa, degli studenti, l'opposizione alla riforma dell'esercito le manifestazioni contro il patto di riforma della scuola, l'aborto, la crisi petrolifera, il caso RTT (un segretario di stato del PS si dovette dimettere) e, infine, il caso Ibramco. Questo \u00e8 stato decisivo nella caduta del governo: una societ\u00e0 belga-iraniana intendeva stabilire una raffineria nella regione di Liegi, ma alla fine abbandon\u00f2 il progetto dopo la procrastinazione del governo (a causa del contrasto tra il PS e il CVP).\nInoltre, Leburton \u00e8 stato fortemente criticato da alcuni fiamminghi per la sua mancanza di conoscenza del olandese.\nIl 25 aprile 1974 lasci\u00f2 la carica di primo ministro. Edmond Leburton \u00e8 stato l'ultimo vallone ad esercitare il mandato di primo ministro ed \u00e8 stato l'unico primo ministro vallone socialista, fino all'occupazione della carica da parte di Elio Di Rupo nel 2011.\nIl 7 giugno 1977 \u00e8 stato eletto Presidente della Camera dei rappresentanti, carica che ha mantenuto fino al 1981.\nRiposa a Waremme."}
{"id": "437990", "revid": "984922", "url": "https://it.wikipedia.org/wiki?curid=437990", "title": "Leifite", "text": "La leifite \u00e8 un minerale appartenente al gruppo dei tettosilicati.\nOrigine e giacitura.\nIl minerale \u00e8 stato scoperto nel 1915 e prende il nome dall'esploratore Leif Ericson, esploratore che visse verso l'anno 1000 e probabilmente raggiunse il Nord America (500 anni prima di Cristoforo Colombo).\nIl minerale \u00e8 ammirabile nella Groenlandia, Russia, Norvegia e a Mont Saint-Hilaire in Canada.\nSono inoltre presenti campioni di leifite alla Universit\u00e0 di Copenaghen e al Museo Nazionale di Storia Naturale a Washington D.C.\nAbito cristallino con cui si presenta in natura.\nCome tutti i tectosilicati, presenta una struttura con al centro tetraedri di silicio e alluminio e con ai vertici atomi di ossigeno.\nForma e propriet\u00e0 ottiche.\nIl minerale \u00e8 in genere bianco o incolore con una striscia bianca e una vitrea o setosa lastra.\nLa leifite \u00e8 un minerale duro (grado n.6 di durezza nella Scala di Mohs) con un peso specifico di 2,6 g .\nEsso \u00e8 fragile e in caso di frattura il minerale si presenta in schegge uniformi.\nEsso \u00e8 monoassiale (+) e non luminescente\nCuriosit\u00e0.\nEsiste un minerale appartenente ai tectosilicati scoperto nel 2001 chiamato eirikite che prende il nome dall'esploratore Eirik Raude detto \"Il Rosso\", scopritore della Groenlandia nonch\u00e9 padre di Leif Ericson"}
{"id": "437991", "revid": "1442080", "url": "https://it.wikipedia.org/wiki?curid=437991", "title": "Telyushenkoite", "text": "La telyushenkoite \u00e8 un minerale."}
{"id": "437993", "revid": "1442080", "url": "https://it.wikipedia.org/wiki?curid=437993", "title": "Tsaregorodtsevite", "text": "La tsaregorodtsevite \u00e8 un minerale appartenente al gruppo della cancrinite-sodalite."}
{"id": "437994", "revid": "117058847", "url": "https://it.wikipedia.org/wiki?curid=437994", "title": "Sodalite", "text": "La sodalite \u00e8 un minerale appartenente al gruppo della cancrinite-sodalite.\nComposizione.\nPietra di colore blu grigio con screziature bianche di feldspato, \u00e8 facilmente distinguibile dai lapislazzuli proprio per la sua tonalit\u00e0 di blu che tende al grigio, l'assenza di pirite ed il valore decisamente inferiore. La sodalite \u00e8 un silicato di sodio (da cui il nome) ed \u00e8 molto impiegata per lavorazioni ad intarsio, oggettistica e pietre tagliate a cabochon, venne anche chiamata \u201dPrincess Blue\u201d dai canadesi in onore di una visita dei reali di Gran Bretagna in Canada. \u00c8 una pietra solitamente opaca, anche se esistono rare eccezioni, ed \u00e8 estremamente raro trovarlo sotto forma cristallina.\nOrigine e giacitura.\nIn passato confusa spesso con il lapislazzuli.\nI giacimenti pi\u00f9 grandi si trovano in Brasile, Stati uniti, India, Africa."}
{"id": "437995", "revid": "287204", "url": "https://it.wikipedia.org/wiki?curid=437995", "title": "Nosean", "text": "La nosean \u00e8 un minerale appartenente al gruppo della cancrinite-sodalite."}
{"id": "437997", "revid": "299040", "url": "https://it.wikipedia.org/wiki?curid=437997", "title": "Ha\u00fcyne", "text": "Lha\u00fcyne o ha\u00fcyna o ancora ha\u00fcynite \u00e8 un minerale appartenente al gruppo della cancrinite-sodalite.\nEtimologia.\nPrende il nome da Ren\u00e9 Just Ha\u00fcy (1743-1822), mineralogista francese e fondatore della moderna cristallografia mineralogica. Il nome \u00e8 stato attribuito da T\u00f6nnes Christian Bruun-Neergaard (1776-1824), mineralogista danese, che pubblic\u00f2 nel \"Journal des Mines\" (1807) i risultati delle analisi chimiche effettuate su un campione di ha\u00fcyne donatogli da Carlo Giuseppe Gismondi (1762-1824), mineralogista, che aveva gi\u00e0 nel 1802 rinvenuto il nuovo minerale nei dintorni del lago di Nemi (Roma). Il Gismondi aveva gi\u00e0 analizzato il minerale e descritto i risultati nella relazione letta il 2 giugno 1803 all'Accademia dei Lincei di Roma.\nAbito cristallino.\nL'ha\u00fcyne si rinviene in cristalli rombododecaedrici e pseudo-ottaedrici, pi\u00f9 frequentemente in granuli irregolari, masse informi di colore blu, blu chiaro, celeste tendente al verde e bianco, raramente trasparenti, rarissimamente da taglio a gemma.\nOrigine e giacitura.\nL'origine del minerale \u00e8 vulcanica, l'ambiente di formazione \u00e8 costituito da rocce plutoniche e laviche sottosature (nefelin-sieniti, fonoliti).\nForma in cui si presenta in natura.\nBei cristalli di ha\u00fcyne si possono rinvenire nei proietti dei Vulcani del Lazio (Nemi, Albano, Sacrofano, Gradoli), sul Monte Somma-Vesuvio e sul Monte Vulture (suggestivo affioramento di ha\u00fcynofiri presso l'abitato di Melfi), nella regione di Eifel (Germania), a Winnett (Montana, Stati Uniti). Il ritrovamento della ha\u00fcyne nei Campi Flegrei costituisce una eccezionalit\u00e0, pertanto ci sono scarsissime probabilit\u00e0 di rinvenire esemplari anche a Torregaveta (Napoli)."}
{"id": "437998", "revid": "121898094", "url": "https://it.wikipedia.org/wiki?curid=437998", "title": "Lazurite", "text": "La lazurite \u00e8 un minerale appartenente al gruppo della cancrinite-sodalite.\nSebbene in alcuni casi si tenda ad identificare la lazurite come una variet\u00e0 di lapislazzuli o a confonderla con la lazulite, in realt\u00e0 la lazurite \u00e8 solamente la componente principale di detta pietra ornamentale.\nStoria.\nAnticamente veniva utilizzata come gemma di pregio, oggi come pietra ornamentale.\nAbito cristallino.\nMassivo, granulare.\nOrigine e giacitura.\nIn rocce metamorfiche di contatto calcaree.\nIl minerale \u00e8 il componente principale del Lapislazzuli.\nForma in cui si presenta in natura.\nLa Lazurite si presenta in natura prevalentemente in cristalli di colore blu violaceo intenso."}
{"id": "437999", "revid": "228587", "url": "https://it.wikipedia.org/wiki?curid=437999", "title": "Tugtupite", "text": "La tugtupite \u00e8 un minerale appartenente al gruppo della cancrinite-sodalite; \u00e8 un silicato di alluminio e berillio. Contiene anche sodio e cloro e possiede formula Na4AlBeSi4O12Cl. La tugtupite, secondo la classificazione DANA \u00e8 un membro del gruppo minerale chiamato feldspatoide, tipicamente carente di silice. Si trova in rocce intrusive ignee ad alto contenuto di alcali. A partire dal 2001 nella nona edizione della classificazione Nickel-Strunz, la tugtupite viene classificata nei tettosilicati con anioni aggiuntivi (9.FB.10)\nAbito cristallino.\nLa tugtupite \u00e8 composta da cristalli tetragonali; il suo gruppo spaziale \u00e8 I4 (gruppo n\u00b082) con costanti di reticolo a = 8,64 \u00c5 e c = 8,87 \u00c5; \u00e8 tenebrescente, condividendo gran parte della sua struttura cristallina con la sodalite. I due minerali si trovano occasionalmente insieme nello stesso campione.\nOrigine e giacitura.\nGli inuit conoscevano gi\u00e0 questa pietra da secoli e alla quale avevano dato il nome \"tuttu\", che nella loro lingua significa \"sangue di renna\". In epoca moderna, fu trovata per la prima volta nel 1962 nel complesso intrusivo di Tugtup agtak\u00f4rfia Ilimaussaq nel sud-ovest della Groenlandia, che le ha dato il nome ufficiale; \u00e8 stata anche trovata a Mont-Saint-Hilaire in Qu\u00e9bec e nel massiccio del Lovozero della penisola di Kola in Russia.\nL'U.S. Geological Survey riferisce che in Nepal, la tugtupite (oltre al diaspro e alla nefrite) \u00e8 stata trovata estensivamente nella maggior parte dei fiumi dal Bardia al Dang. Di solito si trova sotto forma di aggregati minerali da granulari a massicci fino a circa 10 cm di dimensione.\n\u00c8 usato come una pietra preziosa. Le pietre traslucide o trasparenti, rosso intenso (alla luce del giorno) della regione di Kvanefjeld (Groenlandia) vengono trasformate in pietre preziose (anelli, ciondoli, ecc.). Gli artisti Inuit frantumano e lucidano le pietre grezze che poi rivendono. Le buone tugtupiti sono relativamente traslucide e senza altre inclusioni visibili di minerali estranei. Le pietre migliori sono quasi trasparenti, di colore rosso intenso e molto ricercate dagli appassionati di pietre preziose. Tuttavia, si deve prendere in considerazione la bassa durezza di Mohs: la tugtupite non deve quindi essere usato per anelli di uso quotidiano. La Groenlandia \u00e8 il principale fornitore internazionale di tugtupiti pregiate per il mercato dei monili.\nForma in cui si presenta in natura.\nLa tugtupite si presenta sotto forma di masse vetrose, trasparenti o traslucide composte da cristalli tetragonali; a causa della rifrazione multipla della luce dovuta a errori di costruzione del reticolo o alla formazione policristallina, pu\u00f2 anche apparire bianco. La si pu\u00f2 trovare comunemente nei colori bianco, rosa, cremisi Colore dovute alla presenza di piccole quantit\u00e0 di zolfo) e persino blu e verde. Ha una durezza Mohs di 4 e un peso specifico di 2,36; emette fluorescenza cremisi sotto la radiazione ultravioletta, che pu\u00f2 durare settimane dopo l'esposizione.\nIn particolare, sotto la luce UV a onde corte, il minerale si illumina di rosso ciliegia, sotto la luce UV a onde pi\u00f9 lunghe assume una colorazione arancione. La tugtupite rosso scuro dell'area di Kvanefjeld mostra la reazione pi\u00f9 forte alla luce UV; questa tugtupite non mostra fosforescenza. La tugtupite rosa pallido dell'area di Taseq mostra una diversa reazione alla luce ultravioletta : un rosso pi\u00f9 debole sotto UV a onde corte, arancione salmone sotto UV a onde lunghe e viola rosa sotto UV a onde medie; questa tugtupite mostra una forte fosforescenza biancastra. Le pietre di altri siti del complesso di Il\u00edmaussaq reagiscono in modo diverso: assumono un colore arancione rosa-sotto UV a onde corte, un bianco molto brillante sotto UV a onde medie e arancione sotto UV a onde lunghe, tra l'altro anche fosforescente.\nLa tugtupite ha anche propriet\u00e0 piezoelettriche."}
{"id": "438001", "revid": "1442080", "url": "https://it.wikipedia.org/wiki?curid=438001", "title": "Kamaishilite", "text": "La kamaishilite \u00e8 un minerale appartenente al gruppo della cancrinite-sodalite."}
{"id": "438002", "revid": "1442080", "url": "https://it.wikipedia.org/wiki?curid=438002", "title": "Bicchulite", "text": "La bicchulite \u00e8 un minerale appartenente al gruppo della cancrinite-sodalite."}
{"id": "438004", "revid": "1543377", "url": "https://it.wikipedia.org/wiki?curid=438004", "title": "Wadalite", "text": "La wadalite \u00e8 un minerale appartenente all'omonimo gruppo descritto per la prima volta nel 1993 in base ad un ritrovamento avvenuto a K\u014driyama, prefettura di Fukushima, Giappone.\nL'aspetto \u00e8 molto simile a quello dell'idrogrossularia alla quale \u00e8 spesso intimamente associata.\nQuesto minerale \u00e8 stato anche prodotto artificialmente.\nMorfologia.\nLa wadalite \u00e8 stata trovata sotto forma di grani cristallini fino a 200\u00a0\u00b5m\nOrigine e giacitura.\nLa wadalite \u00e8 stata trovata in una xenolite di skarn nell'andesite e nello skarn formato da intrusioni di diorite nel calcare. La wadalite \u00e8 associata a idrogrossularia, andradite, calcite, magnetite, rustumite e spurrite."}
{"id": "438006", "revid": "287204", "url": "https://it.wikipedia.org/wiki?curid=438006", "title": "Danalite", "text": "La danalite \u00e8 un minerale appartenente al gruppo della cancrinite-sodalite."}
{"id": "438008", "revid": "287204", "url": "https://it.wikipedia.org/wiki?curid=438008", "title": "Helvine", "text": "Lhelvine o helvite \u00e8 un minerale appartenente al gruppo della cancrinite-sodalite."}
{"id": "438009", "revid": "1442080", "url": "https://it.wikipedia.org/wiki?curid=438009", "title": "Genthelvite", "text": "La genthelvite \u00e8 un minerale appartenente al gruppo della cancrinite-sodalite."}
{"id": "438011", "revid": "287204", "url": "https://it.wikipedia.org/wiki?curid=438011", "title": "Scapolite", "text": "Il termine scapolite identifica una serie isomorfa di minerali di composizione chimica variabile, compresa tra i termini estremi sodico (Na, marialite) e calcico (Ca, meionite).\nAbito cristallino.\nLa scapolite cristallizza nel sistema tetragonale in prismi allungati. Il nome stesso del minerale \u00e8 di origine latina (\"scapus:\" fusto, asta) e fa riferimento al tipico abito prismatico dei cristalli. Molto meno frequenti sono gli aggregati fibrosi o i granuli. La lucentezza dei cristalli \u00e8 vitrea e la colorazione \u00e8 variabile: incolore, giallo pallido, bianco, grigio, verde, rosa o violetto.\nOrigine e giacitura.\n\u00c8 un minerale caratteristico di diversi tipi di rocce metamorfiche quali marmi, skarn, granuliti e gneiss. Pi\u00f9 raramente \u00e8 presente in rocce magmatiche come prodotto di alterazione dei plagioclasi o nei filoni idrotermali di tipo alpino.\nLocalit\u00e0 importanti per il ritrovamento di esemplari di qualit\u00e0 gemma si trovano in Brasile, Africa orientale (Tanzania, Kenya, Mozambico e Madagascar), Afghanistan, Ontario. A livello europeo \u00e8 nota l\u2019occorrenza di straordinari cristalli slanciati di qualit\u00e0 gemma al lago del Tremorgio in Ticino.\nGruppo della scapolite.\nIl gruppo della scapolite \u00e8 un gruppo di minerali qui sotto elencati.\nBibliografia.\nGavin Linsell, \"Die Welt der Edelsteine\", Juwelo GmbH Deutschland, Berlino, 2014."}
{"id": "438013", "revid": "729019", "url": "https://it.wikipedia.org/wiki?curid=438013", "title": "Marialite", "text": "La marialite \u00e8 un minerale.\nOrigine e giacitura.\nLa marialite ha origine nei proietti calcarei pi\u00f9 o meno metamorfosati, essendo una rara variet\u00e0 di scapolite.\nPiccole quantit\u00e0 di marialite si possono rinvenire nella zona di Soccavo e Pianura (Napoli), ma anche nei proietti del Vesuvio."}
{"id": "438014", "revid": "1442080", "url": "https://it.wikipedia.org/wiki?curid=438014", "title": "Meionite", "text": "La meionite \u00e8 un minerale."}
{"id": "438015", "revid": "1442080", "url": "https://it.wikipedia.org/wiki?curid=438015", "title": "Silvialite", "text": "La silvialite \u00e8 un minerale appartenente al gruppo della scapolite, affine alla meionite ed alla marialite.\nEtimologia.\nIl nome \u00e8 in onore di Silvia Hillebrand, figlia del mineralogista austriaco Gustav Tschermak von Seysenegg (1836-1927) che fu il primo, nel 1914, a suggerire l'ipotetica esistenza di un SO4 analogo della meionite."}
{"id": "438017", "revid": "729019", "url": "https://it.wikipedia.org/wiki?curid=438017", "title": "Sarcolite", "text": "La sarcolite \u00e8 un minerale."}
{"id": "438018", "revid": "1442080", "url": "https://it.wikipedia.org/wiki?curid=438018", "title": "Kalborsite", "text": "La kalborsite \u00e8 un minerale."}
{"id": "438020", "revid": "1442080", "url": "https://it.wikipedia.org/wiki?curid=438020", "title": "Ussingite", "text": "La ussingite \u00e8 un minerale."}
{"id": "438021", "revid": "767487", "url": "https://it.wikipedia.org/wiki?curid=438021", "title": "Bikitaite", "text": "La bikitaite \u00e8 un minerale."}
{"id": "438024", "revid": "122203564", "url": "https://it.wikipedia.org/wiki?curid=438024", "title": "Hsianghualite", "text": "La hsianghualite \u00e8 un minerale."}
{"id": "438025", "revid": "1442080", "url": "https://it.wikipedia.org/wiki?curid=438025", "title": "Nabesite", "text": "La nabesite \u00e8 un minerale."}
{"id": "438027", "revid": "1442080", "url": "https://it.wikipedia.org/wiki?curid=438027", "title": "Lovdarite", "text": "La lovdarite \u00e8 un minerale."}
{"id": "438028", "revid": "1442080", "url": "https://it.wikipedia.org/wiki?curid=438028", "title": "Gaultite", "text": "La gaultite \u00e8 un minerale."}
{"id": "438030", "revid": "1442080", "url": "https://it.wikipedia.org/wiki?curid=438030", "title": "Parth\u00e9ite", "text": "La parth\u00e9ite \u00e8 un minerale."}
{"id": "438031", "revid": "31886", "url": "https://it.wikipedia.org/wiki?curid=438031", "title": "Roggianite", "text": "La roggianite \u00e8 un alluminosilicato di calcio e berillio, minerale scoperto in Val Vigezzo, provincia del Verbano-Cusio-Ossola in Italia dal professor Aldo Roggiani.\nMorfologia.\nDi aspetto traslucido e semitrasparente e colori dal bianco al giallo tenue cristallizza tetragonalmente.\nOrigine e giacitura.\n\u00c8 di norma associata a thomsonite, molibdenite e crisoberillo."}
{"id": "438034", "revid": "276491", "url": "https://it.wikipedia.org/wiki?curid=438034", "title": "Perhamite", "text": "La perhamite \u00e8 un minerale."}
{"id": "438035", "revid": "109010698", "url": "https://it.wikipedia.org/wiki?curid=438035", "title": "Vis\u00e9ite", "text": "La viseite \u00e8 una variet\u00e0 di crandallite ricca di silicio."}
{"id": "438036", "revid": "15756", "url": "https://it.wikipedia.org/wiki?curid=438036", "title": "Gaston Eyskens", "text": "Professore all'Universit\u00e0 Cattolica di Lovanio (1931), ha iniziato la sua carriera politica come deputato cattolico per il distretto di Lovanio nel 1939. Ministro delle finanze nel 1945, 1947 e 1965 (sotto i governi di Achille van Acker, Paul-Henri Spaak e Pierre Harmel), \u00e8 stato nominato Ministro di Stato nel 1963. \u00c8 stato Primo Ministro: dall'11 agosto 1949 all'8 giugno 1950, dal 6 novembre 1958 al 25 aprile 1961 e dal 17 giugno 1968 al 26 gennaio 1973.\nSuo figlio Mark Eyskens \u00e8 stato anch'esso Primo Ministro.\nDurante i suoi incarichi, Eyskens si \u00e8 confrontato con grandi conflitti ideologici e linguistici in Belgio tra cui la Questione reale nel 1950, la Guerra della scuola nel 1958, l'Indipendenza del Congo belga nel 1960 e la scissione dell'Universit\u00e0 di Lovanio nel 1970.\nHa curato i primi passi verso il federalismo del Belgio (riforma costituzionale del 1970).\nRe Baldovino gli confer\u00ec il titolo di visconte (trasmissibile per ordine di primogenitura) il 13 novembre 1973.\nBiografia.\nFamiglia.\nGaston Eyskens \u00e8 figlio di Antonius Frans Eyskens (1875-1948), rappresentante di vendita nell'impresa di famiglia per l'industria tessile, e Maria Voeten (1872-1960). Nel 1931 spos\u00f2 Gilberte De Petter (1902-1981) con la quale ha avuto due figli: Mark Eyskens, che \u00e8 stato primo ministro del Belgio dal 6 aprile 1981 al 17 dicembre 1981 ed Erik Eyskens nato a Lovanio il 20 luglio 1935 e morto nel 2008.\nStudi e coinvolgimento politico.\nHa ricevuto l'istruzione secondaria presso il Koninklijk Atheneum di Lovanio.\nNel 1923 ha superato il concorso per intraprendere gli studi di commercio e scienze consolari presso l'Universit\u00e0 Cattolica di Lovanio.\nHa anche preso parte a corsi presso la Facolt\u00e0 di Scienze Politiche e sociali.\nNel 1926 Gaston Eyskens \u00e8 stato selezionato per ulteriori studi negli Stati Uniti, dove ha conseguito il titolo di Master of Science presso la Columbia University di New York.\nTornato a Lovanio, ha continuato i suoi studi in economia e ha ottenuto il titolo di dottore di ricerca in commercio nel 1930.\nUn anno dopo, ottiene anche il titolo di Dottore in Scienze Politiche e Sociali. Lo stesso anno, divenne assistente presso l'Istituto per l'Economia e finisce come professore all'Universit\u00e0 Cattolica di Lovanio nel 1934, dove ha insegnato fino al 1957.\nCome studente presso l'universit\u00e0, si \u00e8 unito alla Lega cattolica degli studenti fiamminghi senza di aderire al nazionalismo fiammingo.\nIn qualit\u00e0 di membro del Circolo di Studi Sociali degli studenti fiamminghi entra in contatto con il Movimento Cristiano dei Lavoratori.\nNel 1930 \u00e8 stato anche docente presso la Scuola di operatori sociali cristiani, che finalizza sua integrazione all'interno del Movimento Cristiano dei Lavoratori.\nEgli si sarebbe unito al Partito Sociale Cristiano.\nCarriera politica.\nPrimo ministro.\nL'11 agosto 1949, il Primo Ministro del Belgio Mark Eyskens form\u00f2 una coalizione (Eyskens I) tra cristiani-democratici e liberali. Il suo governo \u00e8 caduto nel giugno 1950 per la crisi costituzionale causata dalle azioni di re Leopoldo III durante la seconda guerra mondiale. Nel breve governo di Jean Duvieusart (giugno-agosto 1950) Eyskens fu ministro degli affari economici.\nTra il 26 giugno e il 6 novembre 1958, Eyskens ha guidato un governo di minoranza che \u00e8 stato il governo pi\u00f9 recente del Belgio (Eyskens II) a non essere un governo di coalizione. Il 6 novembre, Eyskens forma un governo di coalizione con i liberali (Eyskens III), che rimase al potere fino al 3 settembre 1960. Il 3 settembre 1960 ha formato il suo terzo governo (Eyskens IV), di nuovo una coalizione con il partito liberale. Questo governo \u00e8 caduto il 25 aprile 1961 sul diritto unitario (che ha sollevato la pressione fiscale di 7 trilioni di franchi belgi, tagliare le spese in materia di istruzione e l'esercito, e riformare i sussidi di disoccupazione e le pensioni del governo) questo aveva provocato scioperi su larga scala. Durante questi anni ha dovuto fare i conti con la \"guerra scolastica\" e l'indipendenza del Congo belga.\nQuestione del bilinguismo nelle Universit\u00e0 e federalismo.\nIl suoi due governi sono stati afflitti da problemi linguistici, per quanto riguarda la scissione della vecchia Universit\u00e0 Cattolica di Lovanio bilingue in un'universit\u00e0 di lingua olandese (Katholieke Universiteit Leuven), che rimase a Lovanio e un'universit\u00e0 di lingua francese che si trasferisce a Louvain-la-Neuve che \u00e8 l'Universit\u00e9 catholique de Louvain e l'inizio del processo di trasformazione del Belgio da uno stato unitario in una federazione con la creazione delle comunit\u00e0. Ritiratosi dalla politica muorir\u00e0 a Lovanio il 3 gennaio 1988.\nElezione al Senato.\nNelle elezioni generali del 1965 Eyskens fu eletto al Senato belga (rieletto nel 1968 e nel 1971). Nel governo guidato da Pierre Harmel (1965-1966) ricopr\u00ec il ruolo di ministro delle finanze. Le agitazioni degli studenti e le domande di discriminazione nei confronti della popolazione etnica fiamminga fece cadere il governo belga, nel mese di febbraio 1968. Il 17 giugno 1968, Gaston Eyskens form\u00f2 il suo quinto governo (Eyskens V); questa volta una coalizione di centrosinistra tra i democristiani e i socialisti. Il 20 gennaio 1973, form\u00f2 il suo sesto ed ultimo governo (Eyskens VI), di nuovo una coalizione con i socialisti.\nOmaggio.\nGaston Eyskens era un importante politico in Belgio. Ha attraversato periodi di grande agitazione: la Seconda guerra mondiale, la Questione reale, i grandi scioperi invernali, l'indipendenza del Congo belga, la federalizzazione dello stato belga e cos\u00ec via.\nDopo la sua morte, molte persone e istituzioni hanno iniziato a mostrare interesse per i suoi archivi e la sua documentazione. Gaston Eyskens ha lasciato una lettera a suo figlio chiedendo che i suoi scritti fossero raggruppati insieme. Ecco come sono venute alla luce le sue memorie.\nLeo Tindemans, Herman Van der Wee, Robert Vandeputte e Pierre Harmel hanno reso omaggio ad Eyskens mentre viaggiava attraverso la sua vita politica, i suoi cinquant'anni di storia economica e la riorganizzazione monetaria postbellica in una conferenza tributo organizzata il 22 giugno 1985 a Bruxelles.\nPer la sua efficacia politica, re Baldovino gli confer\u00ec il titolo di visconte.\nNel 1963 fu nominato Ministro di Stato."}
{"id": "438037", "revid": "1543377", "url": "https://it.wikipedia.org/wiki?curid=438037", "title": "Tsch\u00f6rtnerite", "text": "La tsch\u00f6rtnerite \u00e8 un minerale appartenente al gruppo delle zeoliti.\nEtimologia.\nIl nome \u00e8 in onore del collezionista e farmacista tedesco Jochen Tsch\u00f6rtner (1941- )."}
{"id": "438038", "revid": "174925", "url": "https://it.wikipedia.org/wiki?curid=438038", "title": "Natrolite", "text": "La natrolite \u00e8 un minerale appartenente al gruppo delle zeoliti che sono dei tettosilicati con struttura molecolare caratterizzata da impalcature tridimensionali di tetraedri molto aperte che lasciano all'interno ampie cavit\u00e0 intercomunicanti attraverso canali che contengono sodio o acqua.\nMorfologia.\nSi presenta comunemente in cristalli ben formati, spesso prismatici fino ad aciculari o in aggregati raggiati, fibrosi o granulari.\nOrigine e giacitura.\nSi rinviene in rocce vulcaniche, come i basalti, entro vacuoli (geodi) formatisi durante la solidificazione della lava.\nLuoghi di ritrovamento.\nGruppi particolarmente belli di cristalli si trovano in diverse localit\u00e0 della Boemia (Rep. Ceca), mentre dalla penisola di Kola (Russia) provengono cristalli lunghi fino a 30\u00a0cm."}
{"id": "438039", "revid": "1442080", "url": "https://it.wikipedia.org/wiki?curid=438039", "title": "Paranatrolite", "text": "La paranatrolite \u00e8 un minerale."}
{"id": "438040", "revid": "1318658", "url": "https://it.wikipedia.org/wiki?curid=438040", "title": "Tetranatrolite", "text": "La tetranatrolite \u00e8 un minerale discreditato dall'IMA nel 1999 perch\u00e9 considerata identica alla gonnardite."}
{"id": "438041", "revid": "1442080", "url": "https://it.wikipedia.org/wiki?curid=438041", "title": "Gonnardite", "text": "La gonnardite \u00e8 un minerale. La tetranatrolite, considerata una specie a s\u00e9, da successive analisi \u00e8 risultata identica alla gonnardite."}
{"id": "438043", "revid": "701660", "url": "https://it.wikipedia.org/wiki?curid=438043", "title": "Mesolite", "text": "La mesolite \u00e8 un minerale descritto per la prima volta nel 1816 in base ad un ritrovamento avvenuto sulle isole Ciclopi nei pressi di Catania. Il nome deriva dal termine greco \"mesos\" che significa \"in mezzo\" per via della sua composizione chimica intermedia fra quella della natrolite e quella della scolecite."}
{"id": "438044", "revid": "287204", "url": "https://it.wikipedia.org/wiki?curid=438044", "title": "Scolecite", "text": "La scolecite \u00e8 un minerale, silicato di calcio e alluminio idrato.\nMorfologia.\nStruttura cristallina monoclina, caratterizzata da un solo asse binario e da un piano di simmetria. La scolecite ha una densit\u00e0 di 2,3 e una durezza di 5 su scala di Mohs. Essa ha una buona sfaldatura e una frattura irregolare.\nOrigine e giacitura.\nLa scolecite ha origine idrotermale in cavit\u00e0 di rocce vulcaniche e lungo litoclasi alpine, associata a calcite e zeoliti. Cristalli prismatici chiari lunghi fino a 200\u00a0mm provengono da cavit\u00e0 basaltiche presso Nasik, India. Si ritrovano cristalli anche a Teigarhorn, Islanda e Suderoe, isole Faeroe."}
{"id": "438045", "revid": "1442080", "url": "https://it.wikipedia.org/wiki?curid=438045", "title": "Thomsonite-Ca", "text": "La thomsonite-Ca \u00e8 un minerale."}
{"id": "438046", "revid": "111743852", "url": "https://it.wikipedia.org/wiki?curid=438046", "title": "Thomsonite-Sr", "text": "La thomsonite-Sr \u00e8 un minerale.\nAbito cristallino.\n\u00c8 una zeolite di colore arancione."}
{"id": "438047", "revid": "767487", "url": "https://it.wikipedia.org/wiki?curid=438047", "title": "Ferrierite-Na", "text": "La ferrierite-Na \u00e8 un minerale.\nEtimologia.\nIl nome \u00e8 in onore dell'ingegnere minerario e geologo canadese Walter Frederick Ferrier (1865-1950)."}
{"id": "438048", "revid": "1543377", "url": "https://it.wikipedia.org/wiki?curid=438048", "title": "Ferrierite-K", "text": "La ferrierite-K \u00e8 un minerale.\nEtimologia.\nIl nome \u00e8 in onore dell'ingegnere minerario e geologo canadese Walter Frederick Ferrier (1865-1950)."}
{"id": "438049", "revid": "1543377", "url": "https://it.wikipedia.org/wiki?curid=438049", "title": "Ferrierite-Mg", "text": "La ferrierite-Mg \u00e8 un minerale.\nEtimologia.\nIl nome \u00e8 in onore dell'ingegnere minerario e geologo canadese Walter Frederick Ferrier (1865-1950)."}
{"id": "438050", "revid": "1543377", "url": "https://it.wikipedia.org/wiki?curid=438050", "title": "Mutinaite", "text": "La mutinaite \u00e8 un minerale appartenente al gruppo delle zeoliti.\nEtimologia.\nIl nome richiama Mutina, la denominazione latina della citt\u00e0 di Modena, fra i luoghi pi\u00f9 rilevanti della ricerca sulle zeoliti."}
{"id": "438052", "revid": "1543377", "url": "https://it.wikipedia.org/wiki?curid=438052", "title": "Terranovaite", "text": "La terranovaite \u00e8 un minerale appartenente al gruppo delle zeoliti.\nEtimologia.\nIl nome richiama la zona di rinvenimento degli esemplari: la baia di Terranova, in Antartide, nei pressi della Stazione Mario Zucchelli, base italiana."}
{"id": "438053", "revid": "1442080", "url": "https://it.wikipedia.org/wiki?curid=438053", "title": "Gottardiite", "text": "La gottardiite \u00e8 un minerale."}
{"id": "438054", "revid": "767487", "url": "https://it.wikipedia.org/wiki?curid=438054", "title": "Boggsite", "text": "La boggsite \u00e8 uno zeolite naturale composto da sodio, calcio, alluminio, silicio, idrogeno e ossigeno. \u00c8 abbastanza simile alla zeolite sintetica ZSM-5, anche se differente. Sembra mostrare ottime funzioni catalitiche ma gli studi non sono ancora abbastanza approfonditi.\nOrigine e giacitura.\nLa boggsite \u00e8 attualmente conosciuta come proveniente solo da una localit\u00e0 e nella forma di frammenti di cristalli estremamente piccoli. \u00c8 improbabile che essa sia rinvenuta sulla Terra in quantit\u00e0 sufficienti da essere commercialmente importanti."}
{"id": "438055", "revid": "1543377", "url": "https://it.wikipedia.org/wiki?curid=438055", "title": "Dachiardite-Na", "text": "La dachiardite-Na \u00e8 un minerale.\nEtimologia.\nIl nome \u00e8 in onore del professore di mineralogia all'Universit\u00e0 di Pisa Antonio D'Achiardi (1839-1902), primo descrittore del minerale."}
{"id": "438056", "revid": "1543377", "url": "https://it.wikipedia.org/wiki?curid=438056", "title": "Dachiardite-Ca", "text": "La dachiardite-Ca \u00e8 un minerale.\nEtimologia.\nIl nome \u00e8 in onore del professore di mineralogia all'Universit\u00e0 di Pisa Antonio D'Achiardi (1839-1902), primo descrittore del minerale."}
{"id": "438057", "revid": "81195", "url": "https://it.wikipedia.org/wiki?curid=438057", "title": "Th\u00e9odore Lef\u00e8vre", "text": "\u00c8 stato Primo ministro dal 25 aprile 1961 al 28 luglio 1965 e presidente del Partito Popolare Cristiano dal 1950 al 1961.\nBiografia.\nFamiglia.\nTheo Lef\u00e8vre era il figlio di un avvocato di Gand, Etienne Lef\u00e8vre e Maria Rogman. Aveva un fratello minore, Etienne Lef\u00e8vre. Il padre apparteneva all'ala cristiano-democratico del partito cattolico. Ha trascorso tutta la guerra dal 1914 al 1918 al fronte ed \u00e8 tornato molto martoriato, segnato dagli effetti di un attacco di gas.\nNel mese di agosto 1944, Theo Lef\u00e8vre ha sposato Marie-Jos\u00e9 Billiaert (1918-1998). I due hanno avuto tre figli.\nVita.\nLef\u00e8vre era dottore in legge e avvocato presso Gand. Durante la guerra egli apparteneva al gruppo di resistenza intorno a Tony Herbert. Nel 1946 \u00e8 stato co-fondatore del Partito popolare cristiano, \u00e8 stato eletto membro del Parlamento (CVP) per il distretto Gand-Eeklo e si sedette in Parlamento fino al 1971. Ha poi seduto in Senato fino alla sua morte.\nNel settembre 1950, sulla scia della Questione Reale, il cui esito aveva battuto ferite profonde all'interno del CVP, \u00e8 stato eletto presidente del partito. Rimase fino al maggio 1961. Era una personalit\u00e0 importante nella lotta della scuola in cui ha guidato la resistenza contro le leggi Collard, come capo del Comitato Nazionale per la Libert\u00e0 e la Democrazia. La sua popolarit\u00e0 raggiunse il suo picco.\nIl 25 dicembre 1958, \u00e8 stato nominato Ministro di Stato da parte del governo Eyskens III.\nPrimo ministro.\nDal 25 aprile 1961 al 28 luglio 1965 \u00e8 stato primo ministro a capo di una coalizione CVP-BSP. Questa \u00e8 stata tutt'altro che una coalizione naturale, perch\u00e9 poco prima il paese era rimasto ai margini di una guerra civile a causa dell'opposizione socialista alle cosiddette \"unit\u00e0\" del governo Eyskens. Uno sciopero nazionale, sostenuto dal BSP, aveva reso tutta la vita economica in frantumi e paralizzato anche l'inverno 1960-1961.\nDurante il suo governo, stava preparando una terza revisione della costituzione, la divisione della Katholieke Universiteit Leuven fu regolata a livello comunitario e stabil\u00ec la barriera linguistica.\nUna profonda modifica della legge sulle malattie mantenne le affascinanti settimane di campagna dalle gravi reazioni a causa di alcuni medici. Solo dopo lunghe discussioni e compromessi fu reso possibile raggiungere un accordo.\nI cambiamenti nella legislazione fiscale e l'introduzione dell'IVA (imposta sul valore aggiunto) causarono meno problemi.\nNel 1964, ebbe luogo la principale azione estera. Il governo decise di volare con le truppe para in Congo e Stanleyville per condurre un'azione militare che doveva salvare un migliaio di connazionali dalle mani dei ribelli congolesi."}
{"id": "438058", "revid": "109097271", "url": "https://it.wikipedia.org/wiki?curid=438058", "title": "Mordenite", "text": "La mordenite \u00e8 un minerale.\nStoria ed etimologia.\nIl minerale fu scoperto, nella seconda met\u00e0 del XIX secolo, in mezzo a rocce basaltiche in una spiaggia presso Morden, da cui prende il nome, in Nuova Scozia.\nAbito cristallino.\nPrismatico.\nOrigine e giacitura.\nQuesto minerale si pu\u00f2 trovare specialmente in rocce vulcaniche molto ricche di silice ad esempio le roliti e le andesiti in cui \u00e8 associata ad epistilbite, ferrierite, analcime, heulandite, quarzo ed opale.\nForma in cui si presenta in natura.\nIn cristalli prismatici molto sottili striati o in masse di cristalli aghiformi o in masse cotonose o in masse compatte simil-porcellana."}
{"id": "438059", "revid": "287204", "url": "https://it.wikipedia.org/wiki?curid=438059", "title": "Edingtonite", "text": "La edingtonite \u00e8 un minerale."}
{"id": "438060", "revid": "2184720", "url": "https://it.wikipedia.org/wiki?curid=438060", "title": "Laumontite", "text": "La laumontite \u00e8 un minerale."}
{"id": "438061", "revid": "1543377", "url": "https://it.wikipedia.org/wiki?curid=438061", "title": "Heulandite-Na", "text": "La heulandite-Na \u00e8 un minerale.\nEtimologia.\nIl nome \u00e8 in onore del collezionista britannico John Henry Heuland (1778-1856)."}
{"id": "438062", "revid": "1543377", "url": "https://it.wikipedia.org/wiki?curid=438062", "title": "Heulandite-K", "text": "La heulandite-K \u00e8 un minerale.\nEtimologia.\nIl nome \u00e8 in onore del collezionista britannico John Henry Heuland (1778-1856)."}
{"id": "438063", "revid": "767487", "url": "https://it.wikipedia.org/wiki?curid=438063", "title": "Heulandite-Ca", "text": "La heulandite-Ca \u00e8 un minerale.\nEtimologia.\nIl nome \u00e8 in onore del collezionista britannico John Henry Heuland (1778-1856)."}
{"id": "438064", "revid": "1543377", "url": "https://it.wikipedia.org/wiki?curid=438064", "title": "Heulandite-Sr", "text": "La heulandite-Sr \u00e8 un minerale.\nEtimologia.\nIl nome \u00e8 in onore del collezionista britannico John Henry Heuland (1778-1856)."}
{"id": "438065", "revid": "1543377", "url": "https://it.wikipedia.org/wiki?curid=438065", "title": "Clinoptilolite-Na", "text": "La clinoptilolite-Na \u00e8 un minerale.\nEtimologia.\nPrende il nome dalla struttura, infatti cristallizza nel sistema monoclino, e dal greco \u03c0\u03c4\u03af\u03bb\u03bf\u03bd, \"pt\u00eclon\", cio\u00e8 \"piuma, foglia\" per la sua facile sfaldabilit\u00e0, e \u03bb\u03af\u03b8\u03bf\u03c2, \"l\u00ecthos\" che significa \"pietra, minerale\"."}
{"id": "438066", "revid": "1543377", "url": "https://it.wikipedia.org/wiki?curid=438066", "title": "Clinoptilolite-K", "text": "La clinoptilolite-K \u00e8 un minerale.\nEtimologia.\nPrende il nome dalla struttura, infatti cristallizza nel sistema monoclino, e dal greco \u03c0\u03c4\u03af\u03bb\u03bf\u03bd, \"pt\u00eclon\", cio\u00e8 \"piuma, foglia\" per la sua facile sfaldabilit\u00e0, e \u03bb\u03af\u03b8\u03bf\u03c2, \"l\u00ecthos\" che significa \"pietra, minerale\".."}
{"id": "438068", "revid": "1543377", "url": "https://it.wikipedia.org/wiki?curid=438068", "title": "Clinoptilolite-Ca", "text": "La clinoptilolite-Ca \u00e8 un minerale.\nEtimologia.\nPrende il nome dalla struttura, infatti cristallizza nel sistema monoclino, e dal greco \u03c0\u03c4\u03af\u03bb\u03bf\u03bd, \"pt\u00eclon\", cio\u00e8 \"piuma, foglia\" per la sua facile sfaldabilit\u00e0, e \u03bb\u03af\u03b8\u03bf\u03c2, \"l\u00ecthos\" che significa \"pietra, minerale\".."}
{"id": "438069", "revid": "1543377", "url": "https://it.wikipedia.org/wiki?curid=438069", "title": "Stilbite-Na", "text": "La stilbite-Na \u00e8 un minerale.\nEtimologia.\nIl nome deriva dal greco \u03c3\u03c4\u03af\u03bb\u03b2\u03b5\u03b9\u03bd, \"st\u00eclbein\", che significa \"scintillare, luccicare\", in riferimento alla lucentezza vitrea e perlacea degli esemplari.\nMorfologia.\nLa stilbite si presenta sotto molteplici forme e aspetti: aggregati radiali di cristalli che formano una sorta di cuscinetti spinosi o geminati a forma di croce. I pi\u00f9 apprezzati sono quelli che si presentano come covoni di grano, dove i cristalli si associano gli uni agli altri in strutture larghe all'esterno e strette al centro. I cristalli individuali, invece, sono generalmente prismi schiacciati con caratteristiche che appartengono solo ai cristalli di un altro minerale del gruppo delle zeoliti, la stellerite. I cristalli possono essere trasparenti o traslucidi, e la tonalit\u00e0 varia dal bianco al rosa, anche se a volte possono adottarne di giallognole o rossastre, rendendoli ancora pi\u00f9 belli.\nOrigine e giacitura.\nLa stilbite si forma nelle vescicole che si trovano dentro alcune masse di lava vulcanica, soprattutto se questa ha subito un processo di metamorfismo di basso grado."}
{"id": "438070", "revid": "1543377", "url": "https://it.wikipedia.org/wiki?curid=438070", "title": "Stilbite-Ca", "text": "La stilbite-Ca \u00e8 un minerale, un alluminosilicato idrato di sodio e calcio.\nEtimologia.\nIl nome deriva dal greco \u03c3\u03c4\u03af\u03bb\u03b2\u03b5\u03b9\u03bd, \"st\u00eclbein\", che significa \"scintillare, luccicare\", in riferimento alla lucentezza vitrea e perlacea degli esemplari."}
{"id": "438071", "revid": "287204", "url": "https://it.wikipedia.org/wiki?curid=438071", "title": "Barrerite", "text": "La barrerite \u00e8 un minerale del gruppo delle zeoliti scoperto nel 1974 a Capo di Pula in Sardegna. Il nome \u00e8 stato attribuito in onore del chimico neozelandese Richard Maling Barrer (1910-1996).\nMorfologia.\nLa barrerite ha la stessa struttura topologica della stilbite e della stellerite. Si presenta in cristalli piatti e tabulari.\nOrigine e giacitura.\nLa barrerite \u00e8 stata trovata sulle pareti di grandi fratture profondamente alterate di lava andesitica e riolitica."}
{"id": "438072", "revid": "1005847", "url": "https://it.wikipedia.org/wiki?curid=438072", "title": "Pierre Harmel", "text": "\u00c8 stato Primo ministro dal 28 luglio 1965 al 19 marzo 1966 e presidente del Senato del Belgio da 19 ottobre 1973 al 7 giugno 1977.\nBiografia.\nFormazione e mobilitazione nella Seconda guerra mondiale.\nNato a Uccle, era figlio di Charles Harmel e di Eusibie Andr\u00e9. Dottore in diritto, licenziato in scienze sociali e notariato, aggregato dell'insegnamento superiore e diritto fiscale. Prima della guerra, era presidente nazionale dell'Azione cattolica della giovent\u00f9 belga [ACJB]. Mobilitato, fu un partecipante nella campagna dei 18 giorni. \u00c8 stato prigioniero di guerra.\nDopo la guerra, \u00e8 stato professore presso l'Universit\u00e0 statale di Liegi. Divenne membro e vice-presidente di \"La Rel\u00e8ve\", un gruppo di riflessione e di discussione politico all'interno del PSC che ha avuto un ruolo nella formazione dell'importante CVP.\nAttivit\u00e0 politica.\nDeputato, ministro e Primo ministro.\nPierre Harmel \u00e8 eletto deputato social-cristiano alla Camera dei rappresentanti nel 1946. Il suo disegno di legge chiede l'istituzione di un centro di ricerca per la soluzione nazionale dei problemi sociali e legali della regione vallone e fiamminga, che fu adattato nel 1947. Il Centro Harmel pubblic\u00f2 il posticipo delle sue riflessioni nel 1958.\nRappresent\u00f2 il Belgio alla 4\u00aa sessione dell'Assemblea generale delle Nazioni Unite nel 1949. Fu Ministro della Pubblica Istruzione dal 1950 al 1954. In questa occasione, adotter\u00e0 nuove leggi scolastiche, favorevoli all'istruzione gratuita confessionale, che sar\u00e0 all'origine della nuova \"guerra scolastica\" in Belgio. Sar\u00e0 ministro della Giustizia dal giugno 1958 al novembre 1958, degli Affari Culturali dal 1958 al 1960 e della Funzione pubblica dal 1960 al 1961. \u00c8 stato Primo ministro di 28 luglio 1965 al 19 marzo 1966 tra un governo social-cristiano e socialista, poi ministro degli affari esteri dal 1966 al 1972. Ha invocato una difesa forte, unita a relazioni stabili con l'Europa dell'Est (dottrina Harmel che ispir\u00f2 la NATO). Fu nominato Ministro di Stato nel 1973 e in quell'anno divenne presidente del Senato, carica che ricopr\u00ec per quattro anni. Nel 1991, re Baldovino, conferir\u00e0 il titolo di conte per lui e tutti i suoi discendenti.\nVita privata.\nHarmel era sposato con Marie-Claire Van Gehuchten dal 22 maggio 1946. Insieme avevano 6 figli, quattro figli e due figlie. Harmel \u00e8 deceduto il 15 novembre 2009 all'et\u00e0 di 98 anni."}
{"id": "438073", "revid": "1126209", "url": "https://it.wikipedia.org/wiki?curid=438073", "title": "Stellerite", "text": "La stellerite \u00e8 un minerale dei silicati."}
{"id": "438074", "revid": "1442080", "url": "https://it.wikipedia.org/wiki?curid=438074", "title": "Goosecreekite", "text": "La goosecreekite \u00e8 un minerale."}
{"id": "438075", "revid": "287204", "url": "https://it.wikipedia.org/wiki?curid=438075", "title": "Epistilbite", "text": "La epistilbite \u00e8 un minerale."}
{"id": "438076", "revid": "1543377", "url": "https://it.wikipedia.org/wiki?curid=438076", "title": "Brewsterite-Sr", "text": "La brewsterite-Sr \u00e8 un minerale.\nEtimologia.\nIl nome \u00e8 in onore del fisico scozzese sir David Brewster (1781-1868), studioso delle propriet\u00e0 ottiche dei cristalli."}
{"id": "438077", "revid": "1543377", "url": "https://it.wikipedia.org/wiki?curid=438077", "title": "Brewsterite-Ba", "text": "La brewsterite-Ba \u00e8 un minerale.\nEtimologia.\nIl nome \u00e8 in onore del fisico scozzese sir David Brewster (1781-1868), studioso delle propriet\u00e0 ottiche dei cristalli."}
{"id": "438078", "revid": "1442080", "url": "https://it.wikipedia.org/wiki?curid=438078", "title": "Cowlesite", "text": "La cowlesite \u00e8 un minerale."}
{"id": "438079", "revid": "125699501", "url": "https://it.wikipedia.org/wiki?curid=438079", "title": "Amicite", "text": "La amicite \u00e8 un minerale. Che fa bene alle ossa"}
{"id": "438080", "revid": "729019", "url": "https://it.wikipedia.org/wiki?curid=438080", "title": "Gismondina", "text": "La gismondina \u00e8 un minerale appartenente al gruppo delle zeoliti."}
{"id": "438081", "revid": "767487", "url": "https://it.wikipedia.org/wiki?curid=438081", "title": "Gobbinsite", "text": "La gobbinsite \u00e8 un minerale."}
{"id": "438082", "revid": "1442080", "url": "https://it.wikipedia.org/wiki?curid=438082", "title": "Garronite", "text": "La garronite \u00e8 un minerale."}
{"id": "438083", "revid": "767487", "url": "https://it.wikipedia.org/wiki?curid=438083", "title": "Phillipsite-Na", "text": "La phillipsite-Na \u00e8 un minerale.\nEtimologia.\nIl nome \u00e8 in onore del mineralogista e geologo inglese William Phillips (1775-1828)."}
{"id": "438084", "revid": "1543377", "url": "https://it.wikipedia.org/wiki?curid=438084", "title": "Phillipsite-K", "text": "La phillipsite-K \u00e8 un minerale appartenente alla famiglia delle zeoliti (tectosilicato).\nEtimologia.\nIl nome \u00e8 in onore del mineralogista e geologo inglese William Phillips (1775-1828)."}
{"id": "438085", "revid": "2519", "url": "https://it.wikipedia.org/wiki?curid=438085", "title": "Bl\u00e5bjerg", "text": ""}
{"id": "438086", "revid": "1543377", "url": "https://it.wikipedia.org/wiki?curid=438086", "title": "Phillipsite-Ca", "text": "La phillipsite-Ca \u00e8 un minerale.\nEtimologia.\nIl nome \u00e8 in onore del mineralogista e geologo inglese William Phillips (1775-1828)."}
{"id": "438087", "revid": "287204", "url": "https://it.wikipedia.org/wiki?curid=438087", "title": "Armotomo", "text": "L'armotomo \u00e8 un minerale."}
{"id": "438088", "revid": "120745758", "url": "https://it.wikipedia.org/wiki?curid=438088", "title": "Montesommaite", "text": "La montesommaite \u00e8 un minerale."}
{"id": "438090", "revid": "767487", "url": "https://it.wikipedia.org/wiki?curid=438090", "title": "Merlinoite", "text": "La merlinoite \u00e8 un minerale."}
{"id": "438091", "revid": "767487", "url": "https://it.wikipedia.org/wiki?curid=438091", "title": "Yugawaralite", "text": "La yugawaralite \u00e8 un minerale."}
{"id": "438092", "revid": "1442080", "url": "https://it.wikipedia.org/wiki?curid=438092", "title": "Willhendersonite", "text": "La willhendersonite \u00e8 un minerale."}
{"id": "438093", "revid": "1543377", "url": "https://it.wikipedia.org/wiki?curid=438093", "title": "Cabasite-Na", "text": "La cabasite-Na \u00e8 un minerale. Fino al 1997 era conosciuta come herschelite per poi essere rinominata nell'ambito della classificazione delle zeoliti da parte dell'IMA.\nEtimologia.\nIl nome di questo minerale \u00e8 stato inizialmente trascritto come chabasie nel Journal d'Histoire, vol.II, p.\u00a0181 da \"Bosc d'Antic\" (1780) e fatto derivare dall'autore dal greco \u03c7\u03b1\u03b2\u03ac\u03b6\u03b9\u03bf\u03c2, \"chab\u00e0zios\", una delle 20 pietre nominate nella poesia orfica \"Lithik\u00e0\", verso 758. Il nome che effettivamente \u00e8 presente nei manoscritti della poesia \u00e8 \u03c7\u03b1\u03bb\u03ac\u03b6\u03b9\u03bf\u03c2, \"chal\u00e0zios\", per cui il minerale avrebbe dovuto essere ridenominato in \"chalazite\" o \"chalasite\", ma si \u00e8 preferito mantenere il nome originale chabazite che, nelle pubblicazioni in lingua italiana, \u00e8 divenuto cabasite."}
{"id": "438094", "revid": "1543377", "url": "https://it.wikipedia.org/wiki?curid=438094", "title": "Cabasite-K", "text": "La cabasite-K \u00e8 un minerale.\nEtimologia.\nIl nome di questo minerale \u00e8 stato inizialmente trascritto come chabasie nel Journal d'Histoire, vol.II, p.\u00a0181 da \"Bosc d'Antic\" (1780) e fatto derivare dall'autore dal greco \u03c7\u03b1\u03b2\u03ac\u03b6\u03b9\u03bf\u03c2, \"chab\u00e0zios\", una delle 20 pietre nominate nella poesia orfica \"Lithik\u00e0\", verso 758. Il nome che effettivamente \u00e8 presente nei manoscritti della poesia \u00e8 \u03c7\u03b1\u03bb\u03ac\u03b6\u03b9\u03bf\u03c2, \"chal\u00e0zios\", per cui il minerale avrebbe dovuto essere ridenominato in \"chalazite\" o \"chalasite\", ma si \u00e8 preferito mantenere il nome originale chabazite che, nelle pubblicazioni in lingua italiana, \u00e8 divenuto cabasite."}
{"id": "438095", "revid": "110215110", "url": "https://it.wikipedia.org/wiki?curid=438095", "title": "Cabasite-Ca", "text": "La cabasite-Ca \u00e8 un minerale tectosilicato appartenente al gruppo delle zeoliti.\nEtimologia.\nIl nome di questo minerale \u00e8 stato inizialmente trascritto come chabasie nel Journal d'Histoire, vol.II, p.\u00a0181 da \"Bosc d'Antic\" (1780) e fatto derivare dall'autore dal greco \u03c7\u03b1\u03b2\u03ac\u03b6\u03b9\u03bf\u03c2, \"chab\u00e0zios\", una delle 20 pietre nominate nella poesia orfica \"Lithik\u00e0\", verso 758. Il nome che effettivamente \u00e8 presente nei manoscritti della poesia \u00e8 \u03c7\u03b1\u03bb\u03ac\u03b6\u03b9\u03bf\u03c2, \"chal\u00e0zios\", per cui il minerale avrebbe dovuto essere ridenominato in \"chalazite\" o \"chalasite\", ma si \u00e8 preferito mantenere il nome originale chabazite che, nelle pubblicazioni in lingua italiana, \u00e8 divenuto cabasite.\nForma in cui si presenta in natura.\nIn cristalli singoli romboedrici o pseudocubici\nLocalit\u00e0 di ritrovamento.\nIn Italia al Col del Lares, in Val di Fassa. Nell'isola di Vi\u00f0oy, nell'arcipelago delle Isole F\u00e6r \u00d8er, alle pendici del monte Malinsfjall."}
{"id": "438096", "revid": "767487", "url": "https://it.wikipedia.org/wiki?curid=438096", "title": "Cabasite-Sr", "text": "La cabasite-Sr \u00e8 un minerale.\nEtimologia.\nIl nome di questo minerale \u00e8 stato inizialmente trascritto come chabasie nel Journal d'Histoire, vol.II, p.\u00a0181 da \"Bosc d'Antic\" (1780) e fatto derivare dall'autore dal greco \u03c7\u03b1\u03b2\u03ac\u03b6\u03b9\u03bf\u03c2, \"chab\u00e0zios\", una delle 20 pietre nominate nella poesia orfica \"Lithik\u00e0\", verso 758. Il nome che effettivamente \u00e8 presente nei manoscritti della poesia \u00e8 \u03c7\u03b1\u03bb\u03ac\u03b6\u03b9\u03bf\u03c2, \"chal\u00e0zios\", per cui il minerale avrebbe dovuto essere ridenominato in \"chalazite\" o \"chalasite\", ma si \u00e8 preferito mantenere il nome originale chabazite che, nelle pubblicazioni in lingua italiana, \u00e8 divenuto cabasite."}
{"id": "438097", "revid": "1442080", "url": "https://it.wikipedia.org/wiki?curid=438097", "title": "Tschernichite", "text": "La tschernichite \u00e8 un minerale."}
{"id": "438098", "revid": "1543377", "url": "https://it.wikipedia.org/wiki?curid=438098", "title": "Gmelinite-Na", "text": "La gmelinite-Na \u00e8 un minerale.\nEtimologia.\nIl nome \u00e8 in onore del chimico tedesco Christian Gottlob Gmelin (1792-1860)."}
{"id": "438099", "revid": "1543377", "url": "https://it.wikipedia.org/wiki?curid=438099", "title": "Gmelinite-K", "text": "La gmelinite-K \u00e8 un minerale.\nEtimologia.\nIl nome \u00e8 in onore del chimico tedesco Christian Gottlob Gmelin (1792-1860)."}
{"id": "438100", "revid": "1543377", "url": "https://it.wikipedia.org/wiki?curid=438100", "title": "Gmelinite-Ca", "text": "La gmelinite-Ca \u00e8 un minerale.\nEtimologia.\nIl nome \u00e8 in onore del chimico tedesco Christian Gottlob Gmelin (1792-1860)."}
{"id": "438101", "revid": "1543377", "url": "https://it.wikipedia.org/wiki?curid=438101", "title": "L\u00e9vyne-Na", "text": "La l\u00e9vyne-Na \u00e8 un minerale.\nEtimologia.\nIl nome \u00e8 in onore del matematico e cristallografo servo di Dio francese Abailard L\u00e9vy (1795-1841)."}
{"id": "438102", "revid": "1543377", "url": "https://it.wikipedia.org/wiki?curid=438102", "title": "L\u00e9vyne-Ca", "text": "La l\u00e9vyne-Ca \u00e8 un minerale.\nEtimologia.\nIl nome \u00e8 in onore del matematico e cristallografo servo di Dio francese Abailard L\u00e9vy (1795-1841)."}
{"id": "438103", "revid": "1442080", "url": "https://it.wikipedia.org/wiki?curid=438103", "title": "Offretite", "text": "La offretite \u00e8 un minerale."}
{"id": "438104", "revid": "2519", "url": "https://it.wikipedia.org/wiki?curid=438104", "title": "\u00c5skov", "text": ""}
{"id": "438105", "revid": "1442080", "url": "https://it.wikipedia.org/wiki?curid=438105", "title": "Mazzite-Mg", "text": "La mazzite \u00e8 un minerale."}
{"id": "438106", "revid": "1543377", "url": "https://it.wikipedia.org/wiki?curid=438106", "title": "Erionite-Na", "text": "La erionite-Na \u00e8 un minerale.\nEtimologia.\nIl nome deriva dal greco \u1f15\u03c1\u03b9\u03bf\u03bd, \"\u00e8rion\", cio\u00e8 \"lana\", sia per il colore bianco che per l'aspetto arricciato e lanoso dei cristalli."}
{"id": "438107", "revid": "1543377", "url": "https://it.wikipedia.org/wiki?curid=438107", "title": "Erionite-K", "text": "La erionite-K \u00e8 un minerale.\nEtimologia.\nIl nome deriva dal greco \u1f15\u03c1\u03b9\u03bf\u03bd, \"\u00e8rion\", cio\u00e8 \"lana\", sia per il colore bianco che per l'aspetto arricciato e lanoso dei cristalli."}
{"id": "438108", "revid": "1543377", "url": "https://it.wikipedia.org/wiki?curid=438108", "title": "Clemen", "text": "Cynegils, re del Wessex, invase nel 614 la Dumnonia, approfittando della morte di re Bledric.\nSembra che i suoi eserciti abbiano ucciso 2.065 uomini nella battaglia di Beandun (Bindon, nel Devon). Il figlio di Bledric, Clemen, fu sconfitto e costretto a ritirarsi di nuovo a Caer-Uisc (nell'Exeter). In seguito fu assediato l\u00e0 da re Penda della Mercia, ma il sovrano supremo\nCadwallon giunse per sconfiggerlo. I tre strinsero un'alleanza e marciarono contro gli eserciti della Northumbria, che avevano invaso il Gwynedd. Il nome Clemen potrebbe infatti essere una corruzione di Glywys e quindi potrebbe trattarsi di re Glwys Cernyw.\nGeneralmente \u00e8 considerato leggendario."}
{"id": "438109", "revid": "729019", "url": "https://it.wikipedia.org/wiki?curid=438109", "title": "Erionite-Ca", "text": "La erionite-Ca \u00e8 un minerale. \u00c8 cancerogeno di Gruppo 1 (Classificazione IARC).\nEtimologia.\nIl nome deriva dal greco \u1f15\u03c1\u03b9\u03bf\u03bd, \"\u00e8rion\", cio\u00e8 \"lana\", sia per il colore bianco che per l'aspetto arricciato e lanoso dei cristalli."}
{"id": "438110", "revid": "767487", "url": "https://it.wikipedia.org/wiki?curid=438110", "title": "Bellbergite", "text": "La bellbergite \u00e8 un minerale del gruppo delle zeoliti scoperto nel 1993 presso il vulcano Bellberg vicino a Mayen nella regione dell'Eifel in Germania dalla quale ha preso il nome.\nMorfologia.\nLa bellbergite si rinviene in aggregati subparalleli intercresciuti o pi\u00f9 raramente in piccoli cristalli a forma di bipiramide esagonale.\nOrigine e giacitura.\nLa bellbergite si \u00e8 formata nelle zone di contatto ibridizzate fra le xenoliti ricche di calcio e la leucite tefritica. Le cavit\u00e0 nella zona ibridizzata sono foderate di cristalli di sanidino, clinopirosseno e pirrotite alterata sulla quale si sono depositate la bellbergite e sfere di thomsonite seguite da ciuffi di ettringite."}
{"id": "438111", "revid": "1442080", "url": "https://it.wikipedia.org/wiki?curid=438111", "title": "Perlialite", "text": "La perlialite \u00e8 un minerale."}
{"id": "438112", "revid": "84604", "url": "https://it.wikipedia.org/wiki?curid=438112", "title": "Analcime", "text": "L'analcime o anche \"analcite\" \u00e8 un minerale feldspatoide, un silicato alluminifero idrato di sodio, appartenente al genere dei tectosilicati. Abbastanza comune, ha colore chiaro con sfumature rosa o verdi. Cristallizza nella classe esacisottaedrica del sistema monometrico.\nEtimologia.\nIl suo nome deriva dal greco e significa \"debole, senza forza\", con evidente allusione alla scarsa capacit\u00e0 del minerale di caricarsi di energia dopo uno strofinamento.\nMorfologia.\nSi trova in forma di cristalli che rivestono le cavit\u00e0 presenti nelle rocce magmatiche. I cristalli possono raggiungere dimensioni decimetriche, ed essere incolori o variamente colorati dal bianco, al rosato, al giallo pallido.\nI cristalli sono pseudomonometrici ed otticamente anomali come quelli della leucite.\nOrigine e giacitura.\nIl minerale si trova in vari tipi di rocce (magmatiche, sedimentarie, metamorfiche). Normalmente si trova nelle rocce eruttive tipo i basalti amigdaloide e le andesiti. Si trova anche in rocce effusive."}
{"id": "438113", "revid": "438678", "url": "https://it.wikipedia.org/wiki?curid=438113", "title": "\u00c9mile Reuter", "text": "\u00c8 stato primo ministro dal 28 settembre 1918 al 20 marzo 1925."}
{"id": "438114", "revid": "287204", "url": "https://it.wikipedia.org/wiki?curid=438114", "title": "Pollucite", "text": "La pollucite \u00e8 un minerale appartenente alle zeoliti, avente formula bruta (Cs,Na)2Al2Si4O12\u00b7(H2O). Ha un valore di gravit\u00e0 specifica di 2,9.\n\u00c8 stata descritta per la prima volta nel 1846, anno in cui fu trovata nell'isola d'Elba. Il suo nome deriva dal fatto che \u00e8 spesso associata alla \"castorite\" (altro nome della petalite).\nDalla pollucite vengono ricavati il cesio (che \u00e8 contenuto in essa in percentuali vicino al 20% in massa) e talvolta il rubidio."}
{"id": "438116", "revid": "1442080", "url": "https://it.wikipedia.org/wiki?curid=438116", "title": "Wairakite", "text": "La wairakite \u00e8 un minerale."}
{"id": "438117", "revid": "1543377", "url": "https://it.wikipedia.org/wiki?curid=438117", "title": "Faujasite-Na", "text": "La faujasite-Na \u00e8 un minerale.\nEtimologia.\nIl nome \u00e8 in onore del geologo francese Barth\u00e9lemy Faujas de Saint-Fond (1741-1819)."}
{"id": "438118", "revid": "1543377", "url": "https://it.wikipedia.org/wiki?curid=438118", "title": "Faujasite-Mg", "text": "La faujasite-Mg \u00e8 un minerale.\nEtimologia.\nIl nome \u00e8 in onore del geologo francese Barth\u00e9lemy Faujas de Saint-Fond (1741-1819)."}
{"id": "438119", "revid": "1543377", "url": "https://it.wikipedia.org/wiki?curid=438119", "title": "Faujasite-Ca", "text": "La faujasite-Ca \u00e8 un minerale.\nEtimologia.\nIl nome \u00e8 in onore del geologo francese Barth\u00e9lemy Faujas de Saint-Fond (1741-1819)."}
{"id": "438120", "revid": "1543377", "url": "https://it.wikipedia.org/wiki?curid=438120", "title": "Paulingite-K", "text": "La paulingite-K \u00e8 un minerale.\nEtimologia.\nIl nome \u00e8 in onore del chimico e fisico statunitense Linus Pauling (1901-1994)."}
{"id": "438121", "revid": "1543377", "url": "https://it.wikipedia.org/wiki?curid=438121", "title": "Paulingite-Ca", "text": "La paulingite-Ca \u00e8 un minerale.\nEtimologia.\nIl nome \u00e8 in onore del chimico e fisico statunitense Linus Pauling (1901-1994)."}
{"id": "438123", "revid": "767487", "url": "https://it.wikipedia.org/wiki?curid=438123", "title": "Marinellite", "text": "La marinellite \u00e8 un minerale appartenente al gruppo della cancrinite-sodalite."}
{"id": "438124", "revid": "1543377", "url": "https://it.wikipedia.org/wiki?curid=438124", "title": "Heulandite-Ba", "text": "La heulandite-Ba \u00e8 un minerale.\nEtimologia.\nIl nome \u00e8 in onore del collezionista britannico John Henry Heuland (1778-1856)."}
{"id": "438125", "revid": "1442080", "url": "https://it.wikipedia.org/wiki?curid=438125", "title": "Seifertite", "text": "La seifertite \u00e8 un minerale."}
{"id": "438126", "revid": "23", "url": "https://it.wikipedia.org/wiki?curid=438126", "title": "Lutecite", "text": ""}
{"id": "438127", "revid": "23", "url": "https://it.wikipedia.org/wiki?curid=438127", "title": "Herschelite", "text": ""}
{"id": "438128", "revid": "1442080", "url": "https://it.wikipedia.org/wiki?curid=438128", "title": "Mazzite-Na", "text": "La mazzite-Na \u00e8 un minerale."}
{"id": "438130", "revid": "1543377", "url": "https://it.wikipedia.org/wiki?curid=438130", "title": "Paulingite-Na", "text": "La paulingite-Na \u00e8 un minerale non approvato dall'IMA.\nEtimologia.\nIl nome \u00e8 in onore del chimico e fisico statunitense Linus Pauling (1901-1994)."}
{"id": "438131", "revid": "6066", "url": "https://it.wikipedia.org/wiki?curid=438131", "title": "Karl Wilhelm Scheele", "text": ""}
{"id": "438132", "revid": "119656340", "url": "https://it.wikipedia.org/wiki?curid=438132", "title": "Tage Erlander", "text": "\u00c8 stato leader del Partito Socialdemocratico Svedese.\n\u00c8 stato Primo ministro della Svezia dal 6 ottobre 1946 al 14 ottobre 1969. Salendo al governo di coalizione della seconda guerra mondiale nel 1944, Erlander \u00e8 salito inaspettatamente alla leadership dopo la morte del primo ministro Per Albin Hansson nel mese dell'ottobre 1946. Il mantenimento della posizione del partito socialdemocratico come il partito dominante in campagna. Noto per la sua moderazione, pragmatismo e autoironia, Erlander ha contrastato la richiesta dell'approvazione da parte dell'opposizione liberal-conservatore per le sue politiche, di fatto, lasciando cadere tutte le pretese di larga scala nazionale pur introducendo riforme come le assicurazioni sanitarie, integrazioni delle pensioni universali e un pubblico sempre pi\u00f9 di settore a corto di aumentare i livelli fiscali al di sopra dei livelli medi dell'OCSE. Fino al 1960, le imposte sul reddito sono state inferiori in Svezia rispetto a quelle negli Stati Uniti.\nPer la maggior parte del suo tempo al potere, Erlander ha avuto un governo di minoranza dei socialdemocratici. Dal 1951 al 1957, invece correva con una coalizione con la Lega degli agricoltori nel 1960. I socialdemocratici hanno ottenuto un voto di maggioranza dei seggi nella camera alta per la maggior parte di questo tempo e questo ha permesso a Erlander di rimanere al potere dopo le elezioni politiche 1956, quando i partiti di destra hanno vinto un voto di maggioranza. Le elezioni anticipate nel 1958 hanno poi invertito questo risultato.\nIn politica estera, inizialmente ha cercato un'alleanza dei paesi nordici, ma senza successo, invece del mantenimento di stretta neutralit\u00e0. La Svezia ebbe le forze armate pi\u00f9 impressionanti al mondo (superata solo dagli Stati Uniti, l'Unione Sovietica e l'Israele in termini di spesa), rendendo la Svenska flygvapnet la terza pi\u00f9 grande del mondo, mentre in ultima analisi, respinse la capacit\u00e0 nucleare, con la firma del trattato di non proliferazione nucleare nel 1968. Il mandato di Erlander coincise con l'espansione economica svedese dopo la seconda guerra mondiale in Svezia, nota come gli anni record, in cui la Svezia ha visto la sua economia crescere come uno dei dieci paesi pi\u00f9 forti al mondo, e successivamente entrare nel G10.\nNelle elezioni generali del 1968, ha vinto la sua settima vittoria e il maggior successo, con i socialdemocratici vincendo un voto a maggioranza assoluta del voto popolare e dei posti a sedere nella camera inferiore. Erlander si dimise l'anno successivo durante un processo di grande riforma costituzionale e gli successe il suo protetto di lunga data e amico Olof Palme.\nBiografia.\nNato a Rans\u00e4ter, Contea di V\u00e4rmland, era figlio del maestro di scuola Erik Gustaf Erlander (1859-1936). Il padre aveva inizialmente avuto il cognome di Andersson, ma aveva cambiato in quello \"Erlander\", dopo che suo padre, aveva avuto il nome di \"Erland\". Sua madre era Alma, nata Nilsson (1869-1961). Da pate di sua nonna, Erlander ebbe discendenza dai \"Finlandesi della Foresta\", che hanno migrato a V\u00e4rmland dalla provincia finlandese di Savo nel XVII secolo. Come studente all'Universit\u00e0 di Lund \u00e8 stato fortemente coinvolto nella politica studentesca e ha incontrato molti studenti radicali. Si \u00e8 laureato in scienze politiche ed economia nel 1928. Dal 1928 al 1929 ha completato il servizio militare obbligatorio nei Corpi di Segnale ed ha continuato fino a diventare un tenente di Riserva. Erlander era membro della redazione dell'enciclopedia \"Svensk Upplagsbok\" dal 1929 al 1938.\nErlander \u00e8 stato eletto al Consiglio Comunale di Lund nel 1930 e divenne un membro del parlamento nel 1932, ed \u00e8 stato nominato segretario di Stato nel ministero per la salute e degli affari sociali nel 1938. in qualit\u00e0 di Segretario di Stato presso il Ministero degli affari sociali, Erlander \u00e8 stato uno dei funzionari pi\u00f9 anziani responsabile dello stabilimento dei campi di internamento in Svezia durante la seconda guerra mondiale. Durante la seconda guerra mondiale nei campi, vennero tenuti segreti al pubblico svedese, le persone provenienti da varie minoranze etniche e dissidenti politici che sono stati internati, soprattutto comunisti e simpatizzanti dell'Unione Sovietica. \nNel 1942, il segretario di Stato Erlander, insieme con l'allora Ministro degli affari sociali Gustav Moller ha avviato una registrazione a livello nazionale dei Romanis\u00e6l, un ramo del popolo rom che \u00e8 stato residente in Svezia per 500 anni. In Norvegia, elenchi analoghi sono stati stabiliti e sono stati consegnati ai nazisti durante la occupazione tedesca della Norvegia. \nPremiership.\nErlander sal\u00ec al governo nel 1944 come Ministro senza portafoglio, incarico che mantenne fino all'anno successivo, quando divenne ministro dell'istruzione. Quando il primo ministro Per Albin Hansson mor\u00ec improvvisamente nel 1946, inaspettatamente Erlander fu scelto come successore e successivamente divenne il leader del partito.\nMantenendo la posizione dei socialdemocratici ad una potente opposizione del liberale Bertil Ohlin nella sua prima elezione, ha poi formato una coalizione con la Lega degli agricoltori tra il 1951 e il 1957. La sua collaborazione con il leader del partito, Gunnar Hedlund (Ministro dell'interno nel governo di coalizione), \u00e8 conosciuto per essere stato buono.\nDurante il Governo Erlander, tra il 1946 e il 1947 sono stati emanati i pilastri centrali dello stato sociale svedese, un periodo noto come \"Harvest Time\". Nel 1946 e 1947 sono state emanate le tre grandi riforme che hanno introdotto una pensione di base, assegni familiari e prestazioni in denaro di malattia. \u00c8 stato istituito il Consiglio abitativo, autorit\u00e0 centrale nel fornire prestiti agevolati e nella regolamentazione delle locazioni, mentre il Consiglio nazionale del mercato del lavoro fu istituito per coordinare gli uffici di collocamento locali e supervisionare i fondi di assicurazione e disoccupazione, sovvenzionati e controllati dallo stato. Nel 1947 \u00e8 stata effettuata una riforma fiscale: riduzione delle imposte sui redditi minori, introduzione della tassa di successione, e aumento dell'aliquota fiscale marginale per le fasce di reddito superiori.\nNel 1948 fu destinato un assegno a chi avesse almeno un figlio di et\u00e0 inferiore ai 16 anni. Nel 1947 vennero introdotti gli assegni di alloggio per le famiglie con bambini; nel 1954, gli assegni di alloggio per i pensionati. Nel 1960 \u00e8 stato abolito l'esame dei redditi per la pensione dei bambini. Nel 1950, \u00e8 stato stabilito un periodo sperimentale di dieci anni in cui realizzare un ciclo scolastico obbligatorio di nove anni."}
{"id": "438133", "revid": "92723", "url": "https://it.wikipedia.org/wiki?curid=438133", "title": "Superfamiglia (linguistica)", "text": "In linguistica storica, una superfamiglia (o macrofamiglia) \u00e8 un'ipotetica unit\u00e0 filetica raggruppante differenti famiglie linguistiche (anche isolate) correlate per genesi.\nIl termine \u00e8 generalmente utilizzato per descrivere associazioni teoriche tra famiglie linguistiche accettate (ad esempio tra lingue turche, lingue mongole e lingue tunguse, nel caso dell'Altaico) e, in quanto tale, ha la connotazione di ipotesi controversa ed \u00e8 perci\u00f2 di rado applicata ai raggruppamenti comunemente accettati in linguistica quali l'Indoeuropeo. In poche parole \u00e8 un raggruppamento di famiglie linguistiche. Le famiglie linguistiche sono un gruppo di lingue che discendono da una lingua originaria.\nUtilizzo del termine con raggruppamenti ipotetici di famiglie.\nIl termine \u00e8 generalmente utilizzato anche per raggruppamenti ipotetici di famiglie, andando dai pi\u00f9 recentemente ipotizzati, quali Macro-J\u00ea, Macro-Waikur\u00faan, Macro-Maya, Macro-Siouan, Penuti, Na-Dene o Congo-sahariano (Niger-sahariano), a quelli di pi\u00f9 vecchia formulazione, quali Nostratico, Austrico, Denecaucasico, Uralo-altaico e, infine, Proto-mondiale. \nPi\u00f9 raramente, il termine \u00e8 stato applicato anche a una famiglia linguistica eccezionalmente vasta, quale l'Afro-asiatico.\nLyle Campbell ritiene che il termine \"superfamiglia\" sia superfluo, preferendo la dicitura \"famiglia linguistica\" per la classificazione dei gruppi per cui si ha consenso e la dicitura \"relazione genetica distante\" per quei gruppi le cui relazioni non sono o non sono ancora generalmente accettate, sia per mancanza di documentazione o di studi delle lingue costituenti, o per un'antichit\u00e0 stimata ritenuta da molti linguisti eccessiva perch\u00e9 si possa procedere a una ricostruzione."}
{"id": "438134", "revid": "6066", "url": "https://it.wikipedia.org/wiki?curid=438134", "title": "Berzelius", "text": ""}
{"id": "438135", "revid": "1573940", "url": "https://it.wikipedia.org/wiki?curid=438135", "title": "Per Albin Hansson", "text": "Leader del Partito Socialdemocratico dei Lavoratori di Svezia, \u00e8 stato Primo ministro della Svezia dal 24 settembre 1932 al 19 giugno 1936 e dal 28 settembre 1936 al 6 ottobre 1946."}
{"id": "438136", "revid": "486946", "url": "https://it.wikipedia.org/wiki?curid=438136", "title": "Carmelitani Scalzi", "text": ""}
{"id": "438148", "revid": "188116", "url": "https://it.wikipedia.org/wiki?curid=438148", "title": "Arsenale della Pace", "text": ""}
{"id": "438149", "revid": "1543377", "url": "https://it.wikipedia.org/wiki?curid=438149", "title": "Petroc Baladrddellt", "text": "Compare nel mondo arturiano e la leggenda dice che fu uno dei pochi sopravvissuti alla battaglia di Camlann (sebbene sarebbe vissuto un po' dopo). \nSecondo le \"Genealogie dei santi\", Petroc fu un uomo santo. Tuttavia, se \u00e8 davvero esistito, \u00e8 stato confuso con san Petroc di Bodmin, patrono della Cornovaglia. Petroc Baladrddellt sarebbe morto a Y Ferwig, nel Ceredigion. \nGeneralmente \u00e8 considerato una figura leggendaria.\nCollegamenti esterni.\nEarly British Kingdom"}
{"id": "438151", "revid": "2519", "url": "https://it.wikipedia.org/wiki?curid=438151", "title": "\u00c5lestrup", "text": ""}
{"id": "438154", "revid": "1745361", "url": "https://it.wikipedia.org/wiki?curid=438154", "title": "Costantino Corneu", "text": "Il suo nome significa \"Costantino di Cornovaglia\". Secondo alcuni sarebbe stato il padre di Uther Pendragon, re-supremo della Britannia e a sua volta padre di re Art\u00f9. Questa identificazione nasce probabilmente dalla confusione tra varie figure denominate \"Costantino\" nella storia leggendaria della Britannia. Secondo Goffredo di Monmouth, tuttavia, Uther Pendragon e Ambrosio Aureliano sarebbero stati figli di Flavio Claudio Costantino, usurpatore dell'Impero romano d'Occidente e per breve tempo re di Britannia. Costantino Corneu viene anche talvolta identificato con Costantino di Britannia, che sarebbe invece, secondo le genealogie, un suo discendente. \nAlla sua morte, il suo regno fu diviso tra i suoi due figli, Erbin e Merion."}
{"id": "438156", "revid": "1494169", "url": "https://it.wikipedia.org/wiki?curid=438156", "title": "Superfamiglia", "text": ""}
{"id": "438158", "revid": "968255", "url": "https://it.wikipedia.org/wiki?curid=438158", "title": "Riciclaggio di denaro", "text": "Il riciclaggio di denaro \u00e8 quell'insieme di operazioni mirate a dare una parvenza lecita a capitali la cui provenienza \u00e8 in realt\u00e0 illecita, rendendone cos\u00ec pi\u00f9 difficile l'identificazione e il successivo eventuale recupero.\nIn questo senso \u00e8 d'uso comune la locuzione di riciclaggio di \"denaro sporco\". Esso \u00e8 uno dei fenomeni su cui si appoggia la cosiddetta economia sommersa e costituisce dunque un reato per cui vale l'incriminazione per riciclaggio.\nL'incriminazione del riciclaggio \u00e8 considerato uno strumento nella lotta alla criminalit\u00e0 organizzata, la cui attivit\u00e0 \u00e8 caratterizzata da due momenti principali: quello dell'acquisizione di ricchezze mediante atti delittuosi e quello successivo della \"pulitura\", consistente nel far apparire leciti i profitti di provenienza delittuosa.\nTale reato \u00e8 economico, politico e statale.\nDescrizione.\nCaratteristiche del fenomeno.\nIl riciclaggio costituisce un \"ponte\" tra la criminalit\u00e0 e la societ\u00e0 civile; si stima che i flussi di denaro illecito in Italia siano mediamente superiori al 10 per cento del prodotto interno lordo (P.I.L.), per cui sono suscettibili di generare gravi distorsioni all'economia legale, alterando le condizioni di concorrenza e i meccanismi di allocazione delle risorse.\nTutelare il sistema economico significa, in primo luogo, impedire il reinvestimento nel processo produttivo delle ingenti somme di capitali \"sporchi\" prodotti dalla criminalit\u00e0 organizzata, intercettandoli nel momento del loro contatto con il sistema bancario e finanziario. Da qui deriva l'importanza strategica della lotta al riciclaggio dei proventi criminali, specialmente nell'attuale momento storico in cui la crisi finanziaria internazionale ha portato la criminalit\u00e0 ad affinare la propria attitudine ad infiltrarsi nel tessuto economico legale, per acquisire a basso prezzo imprese in difficolt\u00e0 economica e rendere sempre pi\u00f9 pervasiva la sua presenza sul territorio.\nFasi del riciclaggio.\nIn pratica, riciclare denaro sporco \u00e8 l'azione dell'investire i capitali illeciti in attivit\u00e0 lecite. Tale operazione si divide sostanzialmente in tre fasi:\nEffetti del riciclaggio.\nIl riciclaggio \u00e8 in genere vietato dagli ordinamenti giuridici. Infatti, oltre alla deprecabilit\u00e0 delle condotte criminose a monte e il tentativo di mascherarle, esso genera anche inaccettabili distorsioni nel ciclo economico, alterando i normali meccanismi di accumulo della ricchezza e di approvvigionamento delle fonti di finanziamento.\nIn particolare, il riciclaggio genera fenomeni imprenditoriali che, a causa della facilit\u00e0 di reperimento dei capitali, sono pi\u00f9 competitivi della concorrenza. Operando, spesso, nel commercio al dettaglio (settore pi\u00f9 idoneo allo scopo criminoso, perch\u00e9 fa largo uso di moneta contante), il riciclatore di denaro riesce a rilevare o comunque mantenere sul mercato attivit\u00e0 poco o per nulla remunerative, il cui unico scopo \u00e8 restare aperte nonostante il passivo finanziario accumulato.\nIn questo modo egli riesce a praticare condizioni pi\u00f9 vantaggiose, oppure a rimanere sul mercato nonostante situazioni di sovraffollamento del settore di riferimento, o ancora a garantire trattamenti lavorativi pi\u00f9 appetibili e vantaggiosi.\nIn tal modo, da un lato la criminalit\u00e0 falsa i naturali meccanismi di concorrenza del mercato tenendo bassi i prezzi e provocando disoccupazione, e dall'altro si garantisce un certo consenso sociale che pu\u00f2 sfruttare per perseverare nelle finalit\u00e0 illecite pi\u00f9 disparate.\nInfine tali attivit\u00e0, poich\u00e9 illegali, sono anche intrinsecamente instabili e precarie, a tutto discapito anche delle garanzie economiche di coloro che vi prestano la loro attivit\u00e0 lavorativa.\nIl reato di riciclaggio nell'ordinamento italiano.\nRiciclaggio.\nL'articolo 648-bis del codice penale, introdotto dal decreto-legge 59/1978, incrimina chiunque \u00abfuori dai casi del concorso nel reato, \"sostituisce o trasferisce\" denaro, beni o altre utilit\u00e0 provenienti da delitto non colposo, ovvero compie in relazione ad essi operazioni, in modo da ostacolare l'identificazione della loro provenienza delittuosa\u00bb. Tale condotta \u00e8 punita con la reclusione da quattro a dodici anni e con la multa da 5\u00a0000 a 25\u00a0000 euro.\nLa pena \u00e8 aumentata quando il fatto \u00e8 commesso nell'esercizio di un'attivit\u00e0 professionale.\nLa pena \u00e8 diminuita se il denaro, i beni o le altre utilit\u00e0 provengono da delitto per il quale \u00e8 stabilita le pena della reclusione inferiore nel massimo a 5 anni.\nAi fini dell'integrazione della condotta criminosa \u00e8 quindi essenziale che il riciclatore sia estraneo al fatto illecito il cui frutto \u00e8 il denaro o il bene riciclato e conosca la provenienza delittuosa di ci\u00f2 che sostituisce o trasferisce.\nIl reimpiego.\nUlteriore fattispecie rispetto al riciclaggio \u00e8 quella prevista dall'articolo 648-ter del codice penale, introdotto dalla legge 55/1990. Tale norma punisce \u00abchiunque, fuori dei casi di concorso nel reato e dei casi previsti dagli articoli 648 e 648 bis, \"impiega in attivit\u00e0 economiche o finanziarie\" denaro, beni o altre utilit\u00e0 provenienti da delitto\u00bb. La sanzione penale \u00e8 la medesima del riciclaggio: reclusione da quattro a dodici anni e multa da 5\u00a0000 a 25\u00a0000 euro. Anche qui come per l'art 648 bis la multa prevista \u00e8 stata depenalizzata: \u00e8 ora prevista la multa da 1032 euro a 15493. A dimostrare l'insidiosit\u00e0 delle condotte appena descritte, si evidenzia come entrambe siano aggravate dalla circostanza della commissione nell'esercizio di un'attivit\u00e0 professionale.\nCon il termine \"collaterale\" si indicano operazioni di ricapitalizzazione che servono a effettuare aumenti di capitale sociale a costo zero, senza alcun acquisto e deposito di garanzie reali a tutela degli azionisti. Periti compiacenti certificano il deposito di garanzie a fronte dell'aumento di capitale e a tutela degli azionisti, che in realt\u00e0 sono prive di valore legale, quali titoli di debito scaduti o azioni di societ\u00e0 inesistenti, o che hanno terminato la loro attivit\u00e0. Chi intende riciclare denaro di provenienza illecita, sottoscrive azioni prive di garanzie, ottenendo il versamento su conti correnti bancari delle societ\u00e0 quotate degli aumenti di capitale e dell'eventuale sovrapprezzo raccolto.\nIl sovrapprezzo \u00e8 rilevante ad esempio nel caso di \"scalate\" di una societ\u00e0 quotata o di una cordata di investitori su un'altra societ\u00e0, oppure nei casi di privatizzazione di societ\u00e0 pubbliche, pu\u00f2 arrivare ad essere una maggiorazione del 30% rispetto al valore di mercato del titolo, e in questo senso un'ulteriore opportunit\u00e0 di riciclaggio.\nEntrando di diritto nella gestione aziendale in proporzione alle azioni sottoscritte, si assicurano di poter investire tali somme di denaro, come fossero depositate in conti correnti propri. La societ\u00e0 ottiene la pubblicazione del bilancio, di coprire delle grosse perdite societarie, o un pi\u00f9 agevole accesso al credito, beneficiando di migliori indicatori di bilancio (solvibilit\u00e0 e solidit\u00e0 finanziaria) attraverso un pi\u00f9 alto rapporto fra capitale proprio e di terzi.\nAutoriciclaggio.\nL'autoriciclaggio \u00e8 il riciclaggio di denaro di provenienza illecita, compiuto dalla stessa persona che ha ottenuto tale denaro in maniera illecita.\nL'articolo 648-ter.1, introdotto dalla legge 186/2014, incrimina chiunque \"avendo commesso o concorso a commettere un delitto non colposo, impiega, sostituisce, trasferisce, in attivit\u00e0 economiche, finanziarie, imprenditoriali o speculative, il denaro, i beni o le altre utilit\u00e0 provenienti dalla commissione di tale delitto, in modo da ostacolare concretamente l'identificazione della loro provenienza delittuosa.\" Tale condotta \u00e8 punita con la reclusione da 2 a 8 anni e la multa da 5\u00a0000 a 25\u00a0000 euro.\nNei casi in cui il denaro, i beni o le altre utilit\u00e0 provengono dalla commissione di un delitto non colposo punito con la reclusione inferiore nel massimo a 5 anni, la pena \u00e8 la reclusione da 1 a 4 anni e la multa da 2\u00a0500 a 12\u00a0500 euro.\nNon sono punibili le condotte per cui il denaro, i beni o le altre utilit\u00e0 ottenute con il crimine vengono destinate alla mera utilizzazione o al godimento personale, purch\u00e9 non ci sia stata l'intenzione in tal modo di occultare i frutti del reato.\nLa pena \u00e8 aumentata quando i fatti sono commessi nell'esercizio di un'attivit\u00e0 bancaria o finanziaria o di altra attivit\u00e0 professionale.\nLa pena \u00e8 diminuita fino alla met\u00e0 per chi si sia efficacemente adoperato per evitare che le condotte siano portate a conseguenze ulteriori o per assicurare le prove del reato e l'individuazione dei beni, del denaro e delle altre utilit\u00e0 provenienti dal delitto.\nConfisca.\nL'articolo 648-quater del codice penale, introdotto dal decreto legislativo 231/2007, dispone che in caso di condanna o patteggiamento i beni che costituiscono il prodotto o il profitto dei reati di riciclaggio, reimpiego e autoriciclaggio siano sempre sottoposti a confisca su ordine del giudice.\nIl Pubblico Ministero pu\u00f2 compiere ogni attivit\u00e0 di indagine che si renda necessaria circa i beni, il denaro o le altre utilit\u00e0 da sottoporre a confisca.\nIl Registro unico informatico.\nLa normativa italiana relativa all'antiriciclaggio (D.Lgs. n. 56 del 20 febbraio 2004 e decreto n. 141 del 3 febbraio 2006) prevede, tra l'altro, che i dottori commercialisti, i revisori contabili, societ\u00e0 di revisione, consulenti del lavoro, ragionieri e periti commerciali, avvocati, notai che forniscono prestazioni professionali avente a oggetto mezzi di pagamento, beni o utilit\u00e0 di valore superiore a \u20ac 12.500 debbano conservare un \"Archivio Unico Informatico\" antiriciclaggio (D.M. n. 141), nel quale registrare le anagrafiche dei clienti e dei soggetti nei confronti dei quali effettuano le prestazioni previste dalla legge antiriciclaggio. Le modalit\u00e0 operative per la tenuta del registro antiriciclaggio e i vari adempienti consequenziali sono state definite con il provvedimento Uic del 24 febbraio 2006.\nInoltre la legge prevede che gli operatori che si occupano di recupero di crediti per conto terzi, custodia e trasporto di denaro contante, di titoli o valori a mezzo di guardie particolari giurate, trasporto di denaro contante e di titoli o valori senza l'impiego di guardie particolari giurate, agenzia di affari in mediazione immobiliare, commercio di cose antiche, esercizio di case d'asta o gallerie d'arte, attivit\u00e0 di commercio, comprese l'esportazione e l'importazione, di oro per finalit\u00e0 industriali o di investimento, fabbricazione, mediazione e commercio, comprese l'esportazione e l'importazione, di oggetti preziosi, gestione di case da gioco, fabbricazione di oggetti preziosi da parte di imprese artigiane, mediazione creditizia, agenzie in attivit\u00e0 finanziaria che forniscono prestazioni professionali avente a oggetto mezzi di pagamento, beni o utilit\u00e0 di valore superiore a \u20ac 12.500 sono tenuti a registrare le anagrafiche dei clienti e dei soggetti nei confronti dei quali effettuano le prestazioni previste dalla legge antiriciclaggio nel suddetto Archivio Unico Informatico (DM n. 143). Le modalit\u00e0 operative per la tenuta del registro antiriciclaggio e i vari adempienti consequenziali, sono state definite con il provvedimento Uic del 24 febbraio 2006.\nLa normativa europea antiriciclaggio.\nUn'importante azione contro il riciclaggio \u00e8 stata svolta dall'Unione europea, da ultimo con la direttiva 2005/60/CE tradotta nel decreto legislativo 231/2007 del 16 novembre 2007. Tale norma, oltre ad importanti aspetti definitori, conferma la tendenza a limitare l'uso del contante come strumento essenziale nella lotta al riciclaggio, aumentando il numero dei soggetti obbligati ad adempimenti e comunicazioni alle autorit\u00e0 in caso di operazioni sospette.\nDati nel mondo.\nItalia.\nAl 2017 un fenomeno articolato e diffuso legato indissolubilmente all'evasione fiscale, difficile da contrastare perch\u00e9 spesso supera i confini dell'Italia. Le stime oscillano tra l'1,7% e il 12% del PIL secondo Pier Carlo Padoan. Il 75% deriva dall'evasione di imposte e accise a dimostrazione che evasione e riciclaggio sono legate."}
{"id": "438160", "revid": "118834", "url": "https://it.wikipedia.org/wiki?curid=438160", "title": "Tunnel sotto la Manica", "text": ""}
{"id": "438161", "revid": "78273", "url": "https://it.wikipedia.org/wiki?curid=438161", "title": "S.S. Paganese", "text": ""}
{"id": "438162", "revid": "880848", "url": "https://it.wikipedia.org/wiki?curid=438162", "title": "Superfamiglia (tassonomia)", "text": "Nella classificazione scientifica delle forme viventi, una superfamiglia \u00e8 una categoria tassonomica del regno animale e vegetale che raggruppa pi\u00f9 famiglie all'interno di uno stesso infraordine."}
{"id": "438164", "revid": "767487", "url": "https://it.wikipedia.org/wiki?curid=438164", "title": "Randy Castillo", "text": "Biografia.\nGli inizi.\nRandolph Frank Castillo nacque ad Albuquerque, Nuovo Messico il 18 dicembre 1950, da una famiglia di nativi americani. Suo padre era un chitarrista mariachi e anche Randy decise di intraprendere la professione musicale. Inizi\u00f2 a suonare la tromba, che lasci\u00f2 a 14 anni per la pratica batteristica, dopo aver ascoltato Charlie Watts dei Rolling Stones (la sua maggiore influenza musicale) e Keith Moon degli Who. Ebbe anche una grande passione per il jazz e ammirava Buddy Rich e Art Blakey.\nNel 1966 entr\u00f2 giovanissimo in una band rhythm and blues, \"The Shelton's\", ma questa prima esperienza termin\u00f2 dopo nemmeno un mese a causa del ritorno del precedente batterista del gruppo. Successivamente fece parte dei gruppi \"Doc Ran And The Purple Blues\", \"Tabbs\", \"Wumblies\" e \"Mudd\", che non riuscirono mai a raggiungere una buona popolarit\u00e0.\nNel 1978, per poter entrare nel grande giro della musica, Randy si trasfer\u00ec a Los Angeles, dove condusse una vita difficile, dato che non aveva denaro ed era costretto a vivere in una zona malfamata e criminosa della periferia. Fortunatamente, conobbe Glenn Sherba, con il quale fond\u00f2 il gruppo degli Offenders, la prima vera e propria band di Castillo: nel 1980 venne inciso il primo disco, con lo stesso nome del gruppo, grazie al quale Randy inizi\u00f2 a farsi notare e, quindi, farsi una vita migliore.\nLita Ford.\nNel 1983, grazie al manager del gruppo, Dave McKay, conobbe Nikki Sixx dei M\u00f6tley Cr\u00fce che, a sua volta, lo present\u00f2 alla sua fidanzata, la cantante Lita Ford, la quale cercava un batterista per il suo gruppo. Castillo accett\u00f2 e incise con loro Dancin' on the Edge (1984). Il genere era heavy metal, molto seguito negli anni ottanta, dove Castillo mostrava uno stile semplice, limitandosi a portare il tempo con qualche sprazzo di tecnica. Mentre con Lita e gli altri del gruppo entra in sintonia, rapporti con il management non furono buoni: per motivi ignoti, Castillo non venne pagato e abbandon\u00f2 il gruppo, trattenendo come risarcimento la batteria e il service. Nel 1984 Castillo, dopo aver abbandonato la band della Ford, passer\u00e0 una breve esperienza come turnista negli Stone Fury di Lenny Wolf, in futuro noto frontman dei Kingdom Come.\nOzzy Osbourne.\nIl suo lavoro con Lita venne apprezzato da Tommy Lee, batterista dei M\u00f6tley Cr\u00fce, il quale lo segnal\u00f2 a Ozzy Osbourne. Ozzy aveva, da poco, terminato la collaborazione con Carmine Appice e audizion\u00f2 Randy, il quale suon\u00f2 una jam session con il chitarrista Jake E.Lee. Tutto si rivel\u00f2 positivo per il batterista e inizi\u00f2 la sua avventura con il singer di Birmingham. Con il \"Madman\", Randy incise The Ultimate Sin, un album dalle sonorit\u00e0 prettamente hair metal, che non ottenne lo stesso successo di lavori precedenti come Blizzard of Ozz e Diary of a Madman ma raggiunse tuttavia un grande numero di vendite. Nel 1988 il gruppo registr\u00f2 il ben recensito \"No Rest for the Wicked\", nel quale il giovanissimo chitarrista Zakk Wylde aveva sostituito l'uscente Jake E. Lee.\n\"No More Tears\" (1991) fu un successo strepitoso ed \u00e8 considerato fra i migliori lavori di Ozzy solista. Il gruppo vinse 4 dischi di platino negli U.S.A. e un Grammy per il brano \"I Don't Want to Change the World\". Quest'album abbandona le influenze glam, ritornando alle sonorit\u00e0 classiche di Blizzard of Ozz ma con un sound pi\u00f9 robusto, senza trascurare la melodia. Le canzoni erano state scritte dalla band di Ozzy (Castillo partecip\u00f2 molto alla composizione dei brani) in collaborazione con Lemmy Kilmister, leader storico dei Mot\u00f6rhead. Da ascoltare la sopracitata \"I Don't Want To Change The World\", \"Desire\", \"Hellraiser\" e la ballad \"Road To Nowhere\" per comprendere la musicalit\u00e0 di questo batterista, senza arrivare a un uso smodato di tecnica.\nLa formazione part\u00ec quindi per un tour, registrato nel disco dal vivo \"Live &amp; Loud\" (1993) dove il batterista d\u00e0 uno sfoggio di tecnica con un ottimo assolo (non contenuto, per\u00f2, nella versione DVD). Dopo ben 8 anni lasci\u00f2 la Ozzy Osbourne band ed \u00e8 un'esperienza che lui porter\u00e0 sempre nel cuore, ringraziando Ozzy per averlo reso un musicista noto.\nDopo Ozzy Osbourne.\nCon il chitarrista John 5 (gi\u00e0 nel gruppo di Marilyn Manson e ora con Rob Zombie) form\u00f2 il gruppo dei Red Square Black. Nel 1994 fu pubblicato un album con lo stesso nome del gruppo.\nNel 1999 partecip\u00f2 ai dischi tributo di Def Leppard, Aerosmith, Metallica e Alice Cooper e nel 2000 sostitu\u00ec Tommy Lee nei M\u00f6tley Cr\u00fce (uscito per disintossicarsi dalle droghe e per divergenze con Vince Neil), da anni suoi grandi amici, con i quali incise New Tattoo, un album che si avvicina alle loro sonorit\u00e0 degli esordi. Esso venne in parte apprezzato e in parte criticato ma la vendita fu buona. Randy compose anche una canzone intitolata \"Punched In The Teeth By Love\". Il gruppo dovette partire per il tour ma Randy fu costretto ad abbandonarlo, a causa di una grave malattia; a sostituirlo venne chiamata Samantha Maloney, ex batterista delle Hole.\nGli venne diagnosticato un melanoma (pi\u00f9 precisamente un carcinoma a cellule squamose) e, dopo un anno di battaglia contro la malattia, mor\u00ec il 26 marzo 2002. Tanti resero omaggio alla sua memoria, tra cui, Ozzy Osbourne, M\u00f6tley Cr\u00fce, Bret Michaels, Carmine Appice, Billy Sheehan, Lita Ford, Slash, Skid Row, Ratt, Velvet Revolver e Chuck Billy, il cantante dei Testament, anche lui di origini indiane e amico fraterno di Castillo. Slash racconta nella sua autobiografia che al concerto in memoria di Castillo abbia rincontrato Duff McKagan e Matt Sorum, suoi vecchi compagni nei Guns N' Roses, e che insieme abbiano deciso di riformare un gruppo. Da quell'idea sono poi nati i Velvet Revolver."}
{"id": "438166", "revid": "767487", "url": "https://it.wikipedia.org/wiki?curid=438166", "title": "Max-Morlock-Stadion", "text": "Il Max-Morlock-Stadion, noto fino al 14 marzo 2006 come Frankenstadion, \u00e8 il principale stadio calcistico di Norimberga, citt\u00e0 della Baviera, in Germania. Ospita le partite casalinghe dell'.\nInaugurato nel 1928, nel 1991 ha assunto la denominazione attuale: in precedenza era conosciuto semplicemente come lo \"Stadio Urbano\". Si trova vicino allo Zeppelinfeld e alla nuova Arena Nuernberg. Il Frankenstadion ha ospitato cinque partite dei Mondiali di calcio Germania 2006. Il 14 marzo 2006 lo stadio \u00e8 stato ribattezzato per un periodo di cinque anni in easyCredit-Stadion, per pubblicizzare un prodotto finanziario della banca tedesca Norisbank AG.\nLa struttura.\nLo stadio contiene due spogliatoi per i giocatori pi\u00f9 spogliatoi per allenatori e arbitri. Sono disponibili anche delle stanze per le cure mediche. Una sala stampa di 300\u00a0m\u00b2 e tre studi televisivi, lo rendono uno stadio veramente moderno. L'area VIP di 1.200\u00a0m\u00b2 pu\u00f2 contenere 800 ospiti. Data la gran quantit\u00e0 di posti a sedere lo stadio \u00e8 dotato di 15.000 posti auto di cui 205 per i VIP. Lo stadio \u00e8 dotato anche di una pista per l'atletica leggera omologata per le competizioni internazionali. Un sistema di irrigazione provvede a bagnare il campo con acqua piovana. Il campo di gioco \u00e8 anche riscaldato e dotato di un sistema di illuminazione a giorno. Ci sono due maxi-schermo da 60\u00a0m\u00b2 per la proiezione delle immagini. Oltre a un sistema di generatori diesel in caso di mancanza di elettricit\u00e0.\nStoria.\nFin dal 1933 il Partito Nazista inizi\u00f2 ad usare lo stadio come luogo per i raduni della Giovent\u00f9 Hitleriana. A partire dal 1963 lo stadio \u00e8 stato adeguato diverse volte per poter soddisfare i requisiti della federazione calcio tedesca.\nRistrutturazioni.\nIl Frankenstadion \u00e8 stato rinnovato tre volte, nel 1988 e nel 1991, e infine nel 2002 per prepararlo ai mondiali del 2006. Il costo del rinnovamento del 2002 \u00e8 stato di 56,2 milioni di Euro, diviso tra la citt\u00e0 di Norimberga, lo Stato della Baviera e la societ\u00e0 costruttrice che gestisce lo stadio. La capienza \u00e8 stata portata a 48.000 posti. Questo \u00e8 stato ottenuto estendendo le tribune sud-ovest e nord-est. Il campo di gioco \u00e8 stato abbassato di 1,30\u00a0m per poter fornire a tutti i posti una visione illimitata del campo.\nCollegamenti.\nIl Frankenstadion \u00e8 servito dalle linee U1 e S2 della metro e dalla linea 55 dell'autobus."}
{"id": "438168", "revid": "1305772", "url": "https://it.wikipedia.org/wiki?curid=438168", "title": "XScale", "text": "XScale \u00e8 una famiglia di microprocessori sviluppata da Intel a partire dalla quinta generazione di processori ARM. La famiglia XScale \u00e8 divisa nelle sottofamiglie IXP, IXC, IOP e PXA. Nel giugno del 2006 la famiglia PXA \u00e8 stata venduta alla Marvell Technology Group.\nDescrizione.\nL'architettura XScale si basa sul set di istruzioni ARM v5TE con l'aggiunta di istruzioni in virgola mobile. XScale utilizza un'architettura RISC a pipeline con 7 stadi per gli interi e 8 per la memoria. I processori sono i successori degli StrongARM che Intel acquis\u00ec dalla DEC quando, per porre fine a una causa legale che DEC aveva intentato verso la societ\u00e0, Intel acquist\u00f2 l'intera divisione dedicata allo sviluppo dei semiconduttori. Intel utilizz\u00f2 lo StrongARM per rimpiazzare le sue precedenti linee di processori RISC i860 e i960.\nLa pipeline dei processori XScale a differenza della maggior parte dei processori RISC \u00e8 una singola pipeline che dopo aver decodificato l'istruzione si divide in tre sotto pipeline differenti. Le istruzioni a seconda della loro tipologia vengono eseguite da una delle tre pipeline. Le tre pipeline possono eseguire le istruzioni in parallelo dato che non sono bloccanti; questo implica che il processore esegua le istruzioni fuori ordine.\nTutte le generazioni di XScale sono processori a 32 bit ARM v5TE prodotti con un processo produttivo a 0,18\u00a0\u00b5m e dotati di 32 KiB di cache dati e 32 KiB di cache istruzioni. Questi inoltre hanno una mini cache di 2KiB.\nPossibile variante per cellulari.\nAd aprile 2006 Intel aveva dichiarato di essere al lavoro su una nuova piattaforma per cellulari che avrebbe fatto gola ad un mercato pi\u00f9 ampio di quelli degli smartphone.\nSi sarebbe dovuto trattare di una soluzione che comprendeva un processore per cellulari (Xscale PXA900) e un processore separato (Xscale PXA270 con core Bulverde), uniti in un singolo chip dal nome in codice Tavor.\nL'abbandono del progetto XScale.\nIl 5 giugno 2006 Intel ha dichiarato di aver interrotto lo sviluppo di tutti i progetti appartenenti alla famiglia XScale. Malgrado la validit\u00e0 del progetto infatti, Intel non \u00e8 mai riuscita a \"sfondare\" anche in questo settore tuttora dominato dalle soluzioni di Texas Instruments, forse anche a causa della incompatibilit\u00e0 con il mondo x86. Di conseguenza, per aderire alla recente politica di ristrutturazione interna dell'azienda portata avanti dal CEO di Intel Pat Gelsinger tagliando gli investimenti sui settori meno redditizi, si \u00e8 reso necessario l'interruzione dello sviluppo anche dei progetti Tavor e Monahans, prossimo step previsto per i processori XScale.\nUn mese dopo l'intera divisione XScale della Intel \u00e8 stata venduta ad uno dei suoi partner, la Marvell Technology Group per 600 milioni di dollari, che ha dichiarato di voler continuare lo sviluppo di questa famiglia di processori ed ha annunciato, a novembre 2006, la disponibilit\u00e0 dei processori basati sul core Monahans per l'inizio del 2007 con il nome commerciale di \"PXA3xx\".\nLa vendita della divisione XScale consente inoltre ad Intel di disporre di una consistente quantit\u00e0 di fondi da reinvestire nei principali settori, ovvero quello dei processori e nelle soluzioni hardware per tecnologie Wi-Fi e WiMAX."}
{"id": "438169", "revid": "36426", "url": "https://it.wikipedia.org/wiki?curid=438169", "title": "Museo dell'Accademia", "text": ""}
{"id": "438171", "revid": "2180477", "url": "https://it.wikipedia.org/wiki?curid=438171", "title": "Cavia porcellus", "text": "La cavia domestica (Cavia porcellus Pallas, 1776) o porcellino d'India, \u00e8 un roditore originario del Sudamerica. \nUsata inizialmente da Robert Koch e altri batteriologi, la cavia \u00e8 diventata un sinonimo di \"animale di laboratorio\". Nel lessico comune, infatti, si indica per estensione come \"cavia\" un qualsiasi essere, anche umano, da esperimento. In ogni caso, nonostante questa comune accezione, nel XXI secolo la cavia \u00e8 utilizzata in ricerca molto meno di altri roditori, quali topi e ratti, nei loro innumerevoli ceppi e modificazioni genetiche esistenti, per quanto essa resti un importante organismo modello, almeno dal punto di vista storico e per alcuni settori della ricerca attuale.\nAttualmente la cavia svolge un ruolo sia di animale da compagnia, venduta come tale in numerosi paesi prevalentemente occidentali come USA, Francia, Regno Unito e Italia, sia come cibo, servito al forno, fritto o alla griglia, in altrettanti paesi, principalmente sud-americani come Per\u00f9, Bolivia, Ecuador e Colombia.\nStoria.\nLa cavia \u00e8 stata addomesticata per la prima volta intorno al 5000 a.C. da pastori delle trib\u00f9 che vivevano sulle Ande, pi\u00f9 o meno negli odierni Ecuador, Per\u00f9 e Bolivia. Per le popolazioni locali, che si nutrivano prevalentemente di vegetali, essa rappresentava da una parte un animale domestico e dall'altra una fonte di cibo. Inoltre, si riteneva che le cavie avessero il potere di fare uscire gli spiriti maligni dalle persone malate, nel corso di tradizionali rituali di guarigione. A tutt'oggi l'allevamento delle cavie \u00e8 molto diffuso tra le popolazioni rurali dei Paesi andini. Le cavie furono chiamate \"quwi\" nella Lingue quechua e \"cuy\" (plurale \"cuyes\") in spagnolo, in entrambi i casi richiamando in modo onomatopeico il loro verso pi\u00f9 frequente (un \"cuiii\" prolungato). I commercianti olandesi e inglesi portarono le cavie in Europa, dove divennero rapidamente popolari come animali domestici \"esotici\".\nNome.\nL'origine del nome \"porcellino\" non \u00e8 molto chiara. Alcuni credono che ci\u00f2 sia dovuto al verso che le cavie fanno, molto simile a quello dei maiali. Si pu\u00f2 anche pensare che il nome derivi dalla loro costituzione fisica, che li rende simili a dei maiali in miniatura: una testa molto grande in relazione al resto del corpo, un collo robusto, l'assenza di coda e la grande voracit\u00e0. Nell'America Latina esse vengono anche servite come pietanza, proprio come avviene per i maiali. Indipendentemente dall'effettiva somiglianza con un piccolo maiale, tale suggestione mostra i suoi effetti nei termini comunemente usati in numerose lingue europee.\nCome per l'italiano \"porcellino d'India\", infatti, esistono corrispettivi in francese (\"Cochon d'Inde\", che letteralmente significa \"maiale d'India\"), portoghese (\"porquinho da \u00cdndia\") e greco (\"indika choiridia\" o \"\u03b9\u03bd\u03b4\u03b9\u03ba\u03ac \u03c7\u03bf\u03b9\u03c1\u03af\u03b4\u03b9\u03b1\"). Si pu\u00f2 supporre che l'indicazione geografica contenuta nel nome sia correlata all'errata idea che le regioni da cui gli animali provenissero appartenessero all'India e non ad un continente completamente diverso. Anche la nomenclatura binomiale della specie pi\u00f9 comune di cavia richiama alla mente il maiale, dal momento che \"porcellus\", in latino, significa \"piccolo maiale\".\nLa cavia in lingua tedesca \u00e8 \"Meerschweinchen\" (lett. \"piccolo maiale di mare\"), probabilmente legato all'utilizzo da parte dei marinai come fonte di carne fresca durante i viaggi dal Nuovo Mondo. In russo e in polacco si usano termini equivalenti, rispettivamente \"morskaya svinka\" (\u041c\u043e\u0440\u0441\u043a\u0430\u044f \u0441\u0432\u0438\u043d\u043a\u0430) e \"\u015bwinka morska\" (che significano, ancora una volta, \"piccoli maiali di mare\"). Nei paesi scandinavi si usa il termine \"marsvin\", combinazione del latino \"mare\" e del germanico \"svin\" (\"maiale\").\nIl termine comune nella lingua inglese \u00e8 \"Guinea pig\" (letteralmente, \"maiale della Guinea\"), ripreso anche dal corrispettivo in lingua olandese \"guinees biggetje\". L'origine del termine \"Guinea\" non \u00e8 facilmente spiegabile. Una teoria lo associa a un'ipotetica tappa del processo di trasporto degli animali presso l'attuale Guinea, in Africa. Altri ritengono che non sia altro che la storpiatura della Guiana, presunta area di origine delle cavie. Un'ultima idea, certamente da escludere, sostiene che il termine derivi dalla \"ghinea\" (in inglese \"Guinea\"), un'antica moneta inglese del valore di 21 scellini, che corrisponderebbe al prezzo medio di ogni animale: tale ipotesi \u00e8 da scartare, dal momento che la \"ghinea\" sarebbe stata messa in circolazione solo nel 1663, oltre un secolo dopo la prima descrizione delle cavie da parte del naturalista svizzero Conrad Gessner, avvenuta nel 1554.\nTra le lingue europee, in ogni caso, figurano anche termini che non si richiamano al maiale: in spagnolo si usa ad esempio il termine \"conejillo de Indias\", letteralmente \"coniglietto delle Indie\".\nAspetto fisico e ambiente.\nLe cavie sono animali di media taglia nell'ordine dei roditori, dal momento che i maschi arrivano ad un peso 1250 g e misurano 20\u00a0cm circa si pongono a met\u00e0 tra i pochi grammi dei pi\u00f9 minuti, come il topolino delle risaie e i 70\u00a0kg del capibara. Vivono in media tra i quattro e gli otto anni. Secondo il Guinness dei primati, la cavia pi\u00f9 longeva ha vissuto per ben 15 anni. Si tratta di animali sociali, che vivono in piccoli gruppi composti di femmine, maschi e piccoli.\nNel loro stato selvatico, le cavie vivono in regioni pianeggianti ricche d'erba, occupando una nicchia ecologica molto simile a quella del comune bestiame. Si muovono in piccoli gruppi, nutrendosi di erba e di altri piccoli arbusti. Sono animali che prediligono il crepuscolo: le maggiori ore di attivit\u00e0, infatti, corrispondono all'alba ed al tramonto, quando cala il rischio di essere individuati dai predatori. Se si trovano in pericolo, sono in grado di correre a velocit\u00e0 sorprendenti. Le cavie domestiche, invece, hanno sviluppato diversi ritmi di vita: hanno lunghi periodi di attivit\u00e0 durante tutte le 24 ore del giorno, intervallati da periodi pi\u00f9 brevi di sonno.\nA differenza di altri roditori come i topi, i ratti o gli scoiattoli, le cavie non sono comunque molto atletiche. Il loro habitat originario, infatti, non ha richiesto particolari abilit\u00e0 motorie come l'arrampicarsi sugli alberi o il salto nel vuoto tipici degli scoiattoli. In ogni caso le cavie possono saltare piccoli ostacoli con facilit\u00e0. Quando sono eccitate, le cavie sono poi solite fare piccoli salti in alto ripetuti: tale atteggiamento, accompagnato anche da un verso molto forte, \u00e8 stato definito \"popcorning\", con riferimento allo scoppiettare tipico dei popcorn.\nGestazione e nascita.\nLa gestazione dura tra i 63 e i 72 giorni, che \u00e8 un periodo relativamente lungo per un animale cos\u00ec piccolo I cuccioli, d'altra parte, nascono gi\u00e0 ben formati (con pelo, denti, artigli e vista sviluppata). La cucciolata \u00e8 composta tipicamente di due o tre piccoli, anche se pu\u00f2 contare anche oltre otto cuccioli. Le cucciolate pi\u00f9 ristrette possono generare alcuni problemi durante il parto, dal momento che i feti, pochi, sono molto pi\u00f9 grandi del normale. Spesso quasi la met\u00e0 degli animali nati da cucciolate numerose possono andare incontro a morte precoce, poich\u00e9 la madre non \u00e8 in grado di prestare a tutti i cuccioli le cure necessarie in tempo utile. Anche quando ne sopravvive un grande numero, in ogni caso, nei giorni successivi sono destinati a morire uno o due dei cuccioli pi\u00f9 deboli, poich\u00e9 la madre non \u00e8 in grado di prendersi cura di tutta la cucciolata.\nI cuccioli hanno buone capacit\u00e0 motorie sin dalla nascita e, dopo circa una settimana, iniziano ad esplorare l'ambiente esterno. Dopo un paio di giorni, i cuccioli iniziano a nutrirsi di alimenti solidi, pur continuando ad alimentarsi anche con latte materno. I maschi iniziano a mostrare interesse per le femmine (attraverso versi specifici) intorno alla seconda o terza settimana di vita, ma sono fertili a circa due mesi.\nLe femmine diventano fertili gi\u00e0 a partire dalla terza settimana di vita.\nUso della cavia nella ricerca scientifica.\nLa \"cavia\" \u00e8 nell'immaginario collettivo di alcune lingue l'animale di laboratorio per antonomasia. Questa idea persiste nonostante oggi l'utilizzo della cavia nelle moderne ricerche scientifiche sia molto ridotto. Nel passato, infatti, le cavie sono state usate per isolare numerosi batteri, ma nei laboratori moderni sono state sostituite da topi e ratti, che hanno diverse qualit\u00e0 relative all'efficienza, tra cui ciclo vitale, tempi di gestazione e maturazione pi\u00f9 brevi, e relative alla maggiore e pi\u00f9 diffusa esperienza nell'ingegnerizzazione genetica degli organismi.\nRimane tuttavia ancora di una certa utilit\u00e0 come organismo modello perch\u00e9, dal punto di vista metabolico \u00e8 uno dei pochi animali che, come l'uomo, non \u00e8 in grado di sintetizzare vitamina C, ma deve assumerla attraverso la dieta.\nRazze nelle cavie da compagnia.\nLe pelo corto, abissina, peruviana e sheltie (silkie) sono le razze pi\u00f9 spesso usate come animali da compagnia. Oltre alla loro forma standard, quasi tutte le razze sono disponibili in una variante \"satin\", di aspetto caratteristico a causa del fusto pilifero cavo. Una sintetica lista delle cavie, nel loro utilizzo come animale da compagnia, comprende:\nColori.\nLe cavie si trovano in molti colori, ma solo tre colori diversi possono apparire su ogni cavia, uno della serie nera, uno della serie rossa e / o bianco. La serie nera comprende nero, cioccolato, lilla e beige. La serie rossa comprende rosso, arancio, camoscio, crema e bianco.\nUso alimentare.\nIn Per\u00f9 \u00e8 uno dei piatti nazionali, chiamato cuy."}
{"id": "438172", "revid": "10873", "url": "https://it.wikipedia.org/wiki?curid=438172", "title": "Tavor (hardware)", "text": "Tavor \u00e8 il nome in codice di un progetto presentato da Intel ad aprile 2006 per una nuova piattaforma per cellulari.\nSi sarebbe dovuto trattare di una soluzione che avrebbe compreso un processore per cellulari (XScale PXA900) e un processore separato (XScale PXA270 con core Bulverde), uniti in un singolo chip.\nGrazie al design in un unico circuito integrato e alla transizione al processo produttivo a 65 nm, l'hardware principale all'interno dei telefonini sarebbe quindi stato ridotto di un terzo e i costi di produzione avrebbero visto, nelle intenzioni di Intel, una riduzione sostanziale. Le fonti indicavano che una soluzione basata su Tavor sarebbe costata all'incirca 40 $, con processore, memoria flash, chip RF e un'unit\u00e0 di alimentazione inclusi.\nTavor non si sarebbe comunque rivolto alla fascia pi\u00f9 bassa dei telefoni cellulari, ma era pensato per entrare nei mercati dei telefonini CDMA mainstream o 3G WCDMA. Intel infatti non sembrava intenzionata ad offrire Tavor per i dispositivi GSM.\nL'abbandono dell'intero progetto XScale.\nIl 5 giugno 2006 Intel ha dichiarato, per voce del CTO (\"Chief Technology Officer\") Pat Gelsinger, di aver interrotto lo sviluppo di tutti i progetti appartenenti alla famiglia XScale per aderire alla recente politica di ristrutturazione interna dell'azienda, mirante al taglio degli investimenti nei settori meno redditizi. Malgrado la validit\u00e0 del progetto infatti, Intel non \u00e8 mai riuscita a \"sfondare\" anche in questo settore tuttora dominato dalle soluzioni di Texas Instruments, forse anche a causa della incompatibilit\u00e0 con il mondo x86."}
{"id": "438174", "revid": "23", "url": "https://it.wikipedia.org/wiki?curid=438174", "title": "Aegirine-augite", "text": ""}
{"id": "438177", "revid": "23", "url": "https://it.wikipedia.org/wiki?curid=438177", "title": "Aenigmatite", "text": ""}
{"id": "438181", "revid": "23", "url": "https://it.wikipedia.org/wiki?curid=438181", "title": "Allophane", "text": ""}
{"id": "438183", "revid": "23", "url": "https://it.wikipedia.org/wiki?curid=438183", "title": "Andesine", "text": ""}
{"id": "438186", "revid": "23", "url": "https://it.wikipedia.org/wiki?curid=438186", "title": "Anorthite", "text": ""}
{"id": "438189", "revid": "23", "url": "https://it.wikipedia.org/wiki?curid=438189", "title": "Anorthoclase", "text": ""}
{"id": "438190", "revid": "322321", "url": "https://it.wikipedia.org/wiki?curid=438190", "title": "San Valentino della Collina", "text": "San Valentino della Collina \u00e8 una frazione del comune di Marsciano (PG).\nIl paese \u00e8 situato in collina (304 ), sulla strada statale \"marscianese\" che collega Marsciano a Perugia, a circa 18\u00a0km da Perugia e circa 14\u00a0km a N di Marsciano. Sono 144 i residenti.\nStoria.\nNei secoli passati la localit\u00e0 era nota anche con il nome di \"San Valentino in Filonce\", essendo \"Filonce\" un toponimo locale. La pieve di San Valentino \u00e8 nominata nel 1163, con il \"Castrum Sancti Valentini\", nel diploma imperiale concesso da Federico I al Vescovo di Perugia.\nNel 1311 era una \"Villa\", mentre prima del 1380 venne elevata al rango di Castello.\nNel 1809 la localit\u00e0 venne annessa a Deruta dal governo francese; con il successivo ritorno del dominio pontificio, pass\u00f2 sotto la giurisdizione di Marsciano. Nota per l'assenza di piazze fino al giugno 1998, quando fu inaugurata la \"Piazza dell'Arcobaleno\"\nEconomia.\nNel XVII secolo a S. Valentino si teneva una rinomata ed affollata fiera di bestiame, che attirava acquirenti dall'intero circondario.\nNel paese si trovano tuttora alcune manifatture dove \u00e8 possibile ammirare ed acquistare gli antichi tessuti della tradizione umbra, realizzati al telaio su disegni originali.\nIn tempi pi\u00f9 recenti, un grande mangimificio (Checcarini S.p.A.) ha modificato l'originario profilo del paese, con la costruzione di un grande edificio in cemento usato per la produzione e lo stoccaggio di alimenti per la zootecnica, assicurando tuttavia un discreto ritorno economico (al 2005, 40 dipendenti e 16 MEUR di fatturato).\nInoltre, la costruzione di terrazzamenti per oliveti e vigneti ha permesso la produzione di un\nvino DOC, che viene esportato con l'etichetta di \"Rosso di San Valentino della Collina\".\nIl 14 febbraio viene celebrata la Festa di san Valentino, patrono del paese, e la seconda domenica di maggio si svolge una celebrazione religiosa in suo onore, con la statua del santo portata in processione per le vie del paese. In concomitanza con la processione si svolge la \"Sagra della ciliegia\"."}
{"id": "438191", "revid": "21880", "url": "https://it.wikipedia.org/wiki?curid=438191", "title": "Zanzara", "text": ""}
{"id": "438193", "revid": "23", "url": "https://it.wikipedia.org/wiki?curid=438193", "title": "Anthophyllite", "text": ""}
{"id": "438194", "revid": "23", "url": "https://it.wikipedia.org/wiki?curid=438194", "title": "Apophyllite", "text": ""}
{"id": "438198", "revid": "23", "url": "https://it.wikipedia.org/wiki?curid=438198", "title": "Ashcroftine-(Ce)", "text": ""}
{"id": "438200", "revid": "23", "url": "https://it.wikipedia.org/wiki?curid=438200", "title": "Ashcroftine-(Y)", "text": ""}
{"id": "438201", "revid": "23", "url": "https://it.wikipedia.org/wiki?curid=438201", "title": "Astrophyllite", "text": ""}
{"id": "438206", "revid": "125874362", "url": "https://it.wikipedia.org/wiki?curid=438206", "title": "Premi Oscar 1962", "text": "La 34\u00aa edizione delle cerimonia di premiazione degli Oscar si \u00e8 tenuta il 9 aprile 1962 a Santa Monica, al \"Santa Monica Civic Auditorium\", presentata dal comico Bob Hope.\nVincitori e candidati.\nVengono di seguito indicati in grassetto i vincitori. &lt;br&gt;\nOve ricorrente e disponibile, viene indicato il titolo in lingua italiana e quello in lingua originale tra parentesi.\nPremio alla carriera.\nA William L. Hendricks per lo straordinario e patriottico servizio reso con l'ideazione, la sceneggiatura e la produzione del film sul \"Corpo dei Marines\", \"A Force in Readiness\", che ha dato onore all\"Academy\" ed all'industria cinematografica.\nA Fred L. Metzler per la dedizione e lo straordinario servizio all\"Academy\".\nA Jerome Robbins per i suoi brillanti risultati nell'arte della coreografia nei film.\nPremio umanitario Jean Hersholt.\nA George Seaton\nPremio alla memoria Irving G. Thalberg.\nA Stanley Kramer"}
{"id": "438209", "revid": "439868", "url": "https://it.wikipedia.org/wiki?curid=438209", "title": "Gruppo da battaglia di una portaerei", "text": "Il gruppo da battaglia di una portaerei (carrier battle group o CVBG) \u00e8 la flotta di navi e sottomarini in supporto ad una portaerei.\nQuesto tipo di formazione \u00e8 caratteristica della US Navy, che schiera ben undici gruppi da battaglia nei vari teatri navali del globo. La loro esistenza costituisce un'importante proiezione della potenza militare statunitense. L'alto numero di gruppi da battaglia riflette l'impegno (preso durante la guerra fredda) di avere il controllo degli oceani per salvaguardare le linee di approvvigionamento tra gli Stati Uniti e i suoi alleati europei.\nStoria.\nIl gruppo da battaglia per portaerei fu usato per la prima volta durante la seconda guerra mondiale, in particolare nelle operazioni di guerra tra gli Stati Uniti ed il Giappone nel Pacifico. I gruppi da battaglia di allora erano composti da un pi\u00f9 alto numero di navi degli attuali. Quelle battaglie, in particolare la battaglia delle Midway, costituiscono anche tuttora gli unici esempi di combattimenti tra gruppi da battaglia di portaerei.\nDurante la guerra fredda il ruolo principale dei CVBG in caso di conflitto con l'Unione Sovietica, sarebbe stato la protezione dell'Atlantico per tenere aperte le vie di comunicazione navali con l'Europa. Poich\u00e9 l'URSS non disponeva di grosse portaerei, un duello tra forze aeree imbarcate non sarebbe stato molto probabile. Un pericolo maggiore per i CVBG sarebbe potuto venire da massicci attacchi con missili antinave, come quelli lanciati dall'Argentina alle forze navali britanniche durante la guerra delle Falkland.\nLo scenario maggiormente a rischio di conflitto in cui si \u00e8 trovato a operare un gruppo da battaglia di una portaerei negli ultimi anni \u00e8 sicuramente lo stretto di Formosa, dove \u00e8 utilizzato come deterrente all'annessione con la forza dell'omonima isola da parte della Cina.\nIl futuro.\nEsiste un dibattito aperto tra gli esperti di guerra navale sull'utilit\u00e0 dei gruppi da battaglia delle portaerei nel XXI secolo. Da un lato si pone rilievo sulla loro capacit\u00e0 di proiettare una notevole forza militare in luoghi lontani, dall'altro si nota come la loro vulnerabilit\u00e0 sia aumentata nei riguardi del moderno arsenale navale (in particolare con i missili da crociera a volo supersonico e dotati della capacit\u00e0 di repentini cambi di rotta per evitare i sistemi antimissile).\nStruttura del gruppo da battaglia di una portaerei.\nLa necessit\u00e0 della costituzione dei gruppi da battaglia nasce dal fatto che le portaerei posseggono una grande potenza nella guerra aerea, ma sono vulnerabili agli attacchi portati loro da altre navi o sottomarini. Il \"CVBG\" ha quindi il compito di proteggere la portaerei mentre essa effettua le proprie operazioni aeree per adempiere alla missione assegnata.\nLa portaerei pu\u00f2 svolgere diversi ruoli, da semplice deterrente ad attacchi con truppe aerotrasportate, ad attacchi a naviglio o ad obiettivi a terra; la portaerei opera in acque internazionali ed i suoi aerei quindi non hanno bisogno di avere un aeroporto amico a terra. \u00c8 la nave ammiraglia del gruppo da battaglia.\nIl gruppo da battaglia non ha una formazione predefinita ma si forma e varia a seconda delle necessit\u00e0 della missione, cos\u00ec che ognuno \u00e8 diverso dall'altro.\nUn tipico \"CVBG\" include comunque:\nGruppo da battaglia di una portaerei britannica.\nIn futuro, la \"Carrier Strike Force\" britannica consister\u00e0 in\nessa, prima dell'approvazione del \"Strategic Defence and Security Review\" (2010) consisteva in\nGruppo da battaglia di una portaerei italiana.\nIl gruppo da battaglia della Marina Militare Italiana \u00e8 composto dalle seguenti navi:\nGruppo da battaglia di una portaerei francese.\nComposizione del \"groupe a\u00e9ronaval\""}
{"id": "438211", "revid": "23", "url": "https://it.wikipedia.org/wiki?curid=438211", "title": "Chabazite-Ca", "text": ""}
{"id": "438212", "revid": "23", "url": "https://it.wikipedia.org/wiki?curid=438212", "title": "Chabazite-K", "text": ""}
{"id": "438213", "revid": "23", "url": "https://it.wikipedia.org/wiki?curid=438213", "title": "Chabazite-Na", "text": ""}
{"id": "438214", "revid": "23", "url": "https://it.wikipedia.org/wiki?curid=438214", "title": "Chabazite-Sr", "text": ""}
{"id": "438217", "revid": "16066", "url": "https://it.wikipedia.org/wiki?curid=438217", "title": "Simone lo zelota", "text": ""}
{"id": "438219", "revid": "1833487", "url": "https://it.wikipedia.org/wiki?curid=438219", "title": "Andr\u00e9 Boisclair", "text": " \nBiografia.\nAndr\u00e9 Boisclair \u00e8 nato a Montr\u00e9al il 14 aprile 1966. \u00c8 membro del Parti Qu\u00e9b\u00e9cois dal 1984. La sua carriera politica inizia da presidente della Federazione delle associazioni liceali del Quebec (\"F\u00e9d\u00e9ration des associations \u00e9tudiantes coll\u00e9giales du Qu\u00e9bec\", FECQ). Successivamente \u00e8 fondatore e presidente di \"Engag\u00e9\", un gruppo di consulenti per la creazione di micro-imprese e presidente del Comitato nazionale dei giovani del Parti Qu\u00e9b\u00e9cois. Dopo avere ottenuto il diploma di maturit\u00e0 presso il liceo Jean-de-Brebeuf si iscrive alla facolt\u00e0 di Scienze economiche dell'Universit\u00e0 di Montr\u00e9al senza conseguire la laurea. Nell'anno accademico 2004/2005 sospende l'attivit\u00e0 politica per conseguire un \"Master in Public Administration\" presso la John F. Kennedy School of Government dell'Universit\u00e0 Harvard, negli Stati Uniti.\nAttivit\u00e0 politica.\nNel 1989 \u00e8 eletto per la prima volta deputato all'Assemblea nazionale del Qu\u00e9bec nella circoscrizione di Gouin, a Montr\u00e9al. Nel 1995 \u00e8 nominato ministro delle Relazioni con il cittadino e all'Immigrazione nel governo di Lucien Bouchard diventando il pi\u00f9 giovane ministro della storia del Quebec. In seguito gli sar\u00e0 assegnato il portafoglio della Solidariet\u00e0 sociale.\nDurante il governo di Bernard Landry, Andr\u00e9 Boisclair svolge le funzioni di ministro dell'Ambiente seguendo i negoziati sul Protocollo di Ky\u014dto e dotando la provincia di una politica delle acque. Boisclair si distingue come convinto sostenitore dello sviluppo sostenibile e duplica la superficie delle aree protette in Quebec. A partire dal 2002 ricopre inoltre le funzioni di ministro per gli Affari municipali e per la Metropoli e di \"leader\" parlamentare del Governo.\nRieletto deputato nel 2003, \u00e8 nominato \"leader\" parlamentare dell'opposizione in seguito alla sconfitta elettorale del \"Parti Qu\u00e9b\u00e9cois\". Il 17 agosto 2004 rassegna le dimissioni da tutte le cariche politiche per motivi di studio.\nIl 17 giugno 2005, consegue un \"Master in Public Administration\" a Harvard e annuncia la propria candidatura alla direzione del Parti Qu\u00e9b\u00e9cois in seguito alle dimissioni di Bernard Landry. Il 15 novembre 2005 i membri del partito lo eleggono \"leader\" con una maggioranza assoluta di 53,68% dei voti contro i 30,6% della sua principale rivale, Pauline Marois.\nSe in futuro Boisclair dovesse divenire primo ministro del Qu\u00e9bec, Andr\u00e9 Boisclair sarebbe il primo uomo politico dichiaratamente gay ad essere stato eletto capo di un governo nel Nord America. L'ex governatore del New Jersey, Jim McGreevey \u00e8 infatti gay, ma ha fatto coming out solo successivamente alla sua elezione.\nLa vittoria di Boisclair lo rende anche il primo politico apertamente gay in Canada ad essere diventato leader di un partito con rappresentanti eletti (Chris Lea del Partito Verde del Canada ed Allison Brewer del Nuovo Partito Democratico del Nuovo Brunswick, due precedenti capi di partiti canadesi dichiaramente omosessuali, guidavano infatti partiti molto meno influenti).\nElezione 2007.\nIl 21 febbraio 2007 il governo liberale di Jean Charest decide di sciogliere l'assemblea provinciale e di chiamare una nuova elezione per giorno 26 marzo. La campagna elettorale vede Boisclair sostenere fortemente l'idea di un Qu\u00e9bec indipendente dichiarando la sua intenzione di sostenere un terzo referendum sull'autodeterminazione della provincia francofona, dopo i due tenutisi nel 1980 e 1995, entrambi terminati con una sconfitta del movimento indipendentista. L'elezione tuttavia termina con un risultato a sorpresa: mentre i liberali si confermano primo partito, sebbene ora privi di maggioranza all'assemblea provinciale, il PQ ottiene il suo peggior risultato dal 1973 e viene scavalcato anche dall'Azione Democratica del Qu\u00e9bec di Mario Dumont, perdendo cos\u00ec lo status di \"opposizione ufficiale\". Tale deludente risultato si \u00e8 ben presto rivelato fonte di pressioni dall'interno del PQ per rimuovere Boisclair dalla guida dal partito, unitariamente a dichiarazioni di disponibilit\u00e0 a guidare il partito da parte del leader del Blocco del Qu\u00e9bec Gilles Duceppe. Boisclair, nel maggio 2007, ha quindi annunciato l'intenzione di rimettere l'incarico, dopo aver attaccato Duceppe ritenendolo dietro il movimento che con maggiore forza ne ha chiesto le dimissioni.\nControversia.\nDurante la corsa per la \"leadership\" del Parti Qu\u00e9b\u00e9cois Andr\u00e9 Boisclair ammette di avere consumato cocaina durante il suo mandato di ministro. In seguito alla dichiarazione Boisclair annuncia di non ritirarsi dalla corsa e chiede ai \"media\" di voltare pagina."}
{"id": "438221", "revid": "57469", "url": "https://it.wikipedia.org/wiki?curid=438221", "title": "Logiche descrittive", "text": ""}
{"id": "438234", "revid": "1649409", "url": "https://it.wikipedia.org/wiki?curid=438234", "title": "Micha\u00eblle Jean", "text": "Biografia.\nNata a Port-au-Prince ad Haiti, raggiunge il Canada in seguito alla fuga della sua famiglia dal regime di Fran\u00e7ois Duvalier. La famiglia Jean si stabilisce a Thetford Mines, nella provincia del Qu\u00e9bec, quando la giovane Micha\u00eblle ha undici anni.\nIn seguito al conseguimento della laurea in lingue e letterature ispaniche e italiane a Montr\u00e9al, frequenta le universit\u00e0 di Firenze e Perugia ottenendo in seguito una laurea specialistica presso l'Universit\u00e0 di Montr\u00e9al. Poliglotta, parla cinque lingue (francese, inglese, italiano, spagnolo e creolo haitiano). Terminati gli studi, \u00e8 docente di lingua e letteratura italiana all'Universit\u00e0 di Montr\u00e9al, e lavora in un gruppo di assistenza alle donne vittime di violenze coniugali.\nDurante questo periodo appare in un documentario prodotto dall'Ufficio nazionale del cinema (NFB/ONF) canadese. \u00c8 notata da alcuni responsabili di Radio-Canada, l'emittente televisiva pubblica di lingua francese, da cui sar\u00e0 assunta nel 1988. Nell'anno successivo sar\u00e0 attiva anche sulle reti della CBC, la divisione anglofona del gruppo. Ha presentato diverse trasmissioni, tra cui il telegiornale nelle due lingue nazionali e diverse interviste.\nHa ottenuto il premio di giornalismo di Amnesty International nel 1995.\n\u00c8 sposata con il regista cinematografico e filosofo Jean-Daniel Lafond. La coppia ha una figlia adottiva di sei anni, Marie-\u00c9den, nata ad Haiti.\nNomina a governatrice generale del Canada.\nIl 27 settembre 2005, Micha\u00eblle Jean \u00e8 stata ufficialmente nominata governatrice generale del Canada. Succede ad Adrienne Clarkson, proveniente anch'ella dal mondo della televisione, ed \u00e8 la terza donna ad occupare la funzione. Inoltre \u00e8 la seconda persona immigrata ad esercitare la funzione da quando la poltrona \u00e8 occupata da un cittadino canadese e non britannico, come succedeva ai tempi del governo coloniale.\nDurante la cerimonia d'insediamento la governatrice generale ha messo l'accento sulla solidariet\u00e0 e sull'importanza di avvicinare le \"due solitudini\", messaggio iscritto tra l'altro sul proprio stemma personale.\nIn veste di governatrice generale, Micha\u00eblle Jean ha avuto l'onore di aprire i XXI Giochi olimpici invernali, disputatisi a Vancouver nel 2010."}
{"id": "438235", "revid": "9447", "url": "https://it.wikipedia.org/wiki?curid=438235", "title": "Polo Pacifico dell'Inaccessibilit\u00e0", "text": ""}
{"id": "438236", "revid": "9447", "url": "https://it.wikipedia.org/wiki?curid=438236", "title": "Polo Sud dell'Inaccessibilit\u00e0", "text": ""}
{"id": "438237", "revid": "9447", "url": "https://it.wikipedia.org/wiki?curid=438237", "title": "Dakkar", "text": ""}
{"id": "438239", "revid": "31101", "url": "https://it.wikipedia.org/wiki?curid=438239", "title": "Cistus salviifolius", "text": ""}
{"id": "438241", "revid": "1940251", "url": "https://it.wikipedia.org/wiki?curid=438241", "title": "Madre della Chiesa", "text": "Madre della Chiesa (in latino: \"Mater Ecclesiae\") \u00e8 un appellativo che la Chiesa cattolica usa per riferirsi a Maria, la madre di Ges\u00f9.\nStoria.\nPapa Paolo VI ha richiamato questo appellativo nell'allocuzione all'ultima sessione pubblica del Concilio Vaticano II, il 7 dicembre 1965:\nLo stesso papa aveva usato l'appellativo nel promulgare la \"Lumen Gentium\", documento dello stesso concilio sulla Chiesa.\nDurante l'udienza generale del 18 novembre 1964 annunci\u00f2 ufficialmente che sarebbe stato riconosciuto a Maria il titolo di \"Mater Ecllesiae\". Il 21 novembre 1964 infatti, al termine della terza sessione del Concilio Ecumenico Vaticano II, papa Montini dichiar\u00f2 la Vergine \"Madre della Chiesa\" con le seguenti parole:\n\"\u00abA gloria dunque della Vergine e a nostro conforto, Noi proclamiamo Maria Santissima Madre della Chiesa, cio\u00e8 di tutto il popolo di Dio, tanto dei fedeli come dei Pastori, che la chiamano Madre amorosissima; e vogliamo che con tale titolo soavissimo d\u2019ora innanzi la Vergine venga ancor pi\u00f9 onorata ed invocata da tutto il popolo cristiano\u00bb\" (Mater Ecclesiae 1965, 1, p. 5).\nNell'Enciclica Christi Matri del 15 settembre 1966 il papa invita i fedeli ad invocare l'intercessione di Maria Madre della Chiesa per ottenere il dono della pace. \nNel 1975 la Santa Sede propose una messa votiva in onore della Beata Vergine Maria Madre della Chiesa che fu inserita nel Messale Romano.\nNel 1980 per volere di papa Giovanni Paolo II il titolo mariano venne inserito nelle Litanie Lauretane. \nDal 7 dicembre 1981 l'immagine musiva di Maria \u201cMater Ecclesiae\u201d, opera dei maestri dello Studio del Mosaico Vaticano, campeggia su piazza San Pietro. \nNel Catechismo della Chiesa Cattolica, promulgato nel 1997, \u00e8 presente un paragrafo intitolato \"\"MARIA - MADRE DI CRISTO, MADRE DELLA CHIESA\".\" \nIl 3 marzo 2018 papa Francesco ha istituito la memoria obbligatoria di Maria Madre della Chiesa, da celebrarsi il luned\u00ec dopo Pentecoste.\nFondamenti biblici.\nL'origine del titolo \u00e8 profondamente radicato nella storia della Chiesa, secondo le riflessioni di Sant'Agostino e di San Leone Magno \u00e8 da ricercarsi nei libri del Nuovo Testamento e pi\u00f9 precisamente nella pagina del Vangelo di Giovanni in cui si narra che Maria stava ai piedi della Croce. E Cristo le affid\u00f2 il discepolo prediletto, Giovanni, dicendo: \n\"\u201cDonna, ecco tuo figlio!\u201d. E poi: \u201cEcco tua madre!\u201d\"(Gv 19,25). \nIl rapporto tra Maria e la Chiesa in Sant\u2019Agostino si sviluppa essenzialmente secondo due linee: secondo la prospettiva della maternit\u00e0 di Maria sulla Chiesa e secondo l\u2019esemplarit\u00e0 personale e morale della Madre di Dio nei riguardi della Chiesa. La chiave di lettura per comprendere l\u2019insegnamento di Sant\u2019Agostino sulla Vergine Maria parte da questo presupposto fondamentale: Ella \u00e8 una creatura che fa parte della Chiesa di Cristo. Essendo membro della Chiesa, tuttavia, in base alla relazione esclusiva di maternit\u00e0 che ha con il Figlio, Maria \u00a0\u00ab\"\u00e9 parte della Chiesa, membro santo, membro eminentissimo (supereminens), ma tuttavia membro di tutto il corpo\"\u00bb. Rifacendosi alla teoria paolina del Corpo Mistico, Agostino cos\u00ec si rivolgeva ai suoi fedeli: \u00ab\"E poi in che modo non avreste niente a che fare con il parto di Maria se siete membra di Cristo? Maria ha partorito il vostro capo, la Chiesa ha partorito voi\"\u00bb. \nDurante il Sinodo tenutosi in Vaticano l'11 ottobre 2010, Benedetto XVI rivolgendosi ai vescovi del Medio Oriente disse:\n\"\"...Cristo non \u00e8 nato come un individuo tra altri. \u00c8 nato per crearsi un corpo: \u00e8 nato \u2014 come dice Giovanni al capitolo 12 del suo Vangelo \u2014 per attirare tutti a s\u00e9 e in s\u00e9. \u00c8 nato \u2014 come dicono le Lettere ai Colossesi e agli Efesini \u2014 per ricapitolare tutto il mondo, \u00e8 nato come primogenito di molti fratelli, \u00e8 nato per riunire il cosmo in s\u00e9, cosicch\u00e9 Lui \u00e8 il Capo di un grande Corpo. Dove nasce Cristo, inizia il movimento della ricapitolazione, inizia il momento della chiamata, della costruzione del suo Corpo, della santa Chiesa. La Madre di The\u00f3s, la Madre di Dio, \u00e8 Madre della Chiesa, perch\u00e9 Madre di Colui che \u00e8 venuto per riunirci tutti nel suo Corpo risorto\".\""}
{"id": "438242", "revid": "125282147", "url": "https://it.wikipedia.org/wiki?curid=438242", "title": "Premi Oscar 1961", "text": "La 33\u00aa edizione della cerimonia di premiazione degli Oscar si \u00e8 tenuta il 17 aprile 1961 a Santa Monica, al \"Santa Monica Civic Auditorium\", presentata dal comico Bob Hope.\nVincitori e candidati.\nVengono di seguito indicati in grassetto i vincitori. &lt;br&gt;\nOve ricorrente e disponibile, viene indicato il titolo in lingua italiana e quello in lingua originale tra parentesi.\nPremio alla carriera.\nA Gary Cooper per le sue numerose memorabili interpretazioni sullo schermo e per il riconoscimento internazionale che, come individuo, ha dato all'industria cinematografica.\nA Stan Laurel per la sua pionieristica creativit\u00e0 nel campo della commedia cinematografica.\nPremio giovanile.\nA Hayley Mills\nPremio umanitario Jean Hersholt.\nA Sol Lesser"}
{"id": "438243", "revid": "14691", "url": "https://it.wikipedia.org/wiki?curid=438243", "title": "Regno Floreale del Capo", "text": ""}
{"id": "438245", "revid": "8596", "url": "https://it.wikipedia.org/wiki?curid=438245", "title": "Axel Pehrsson-Bramstorp", "text": ""}
{"id": "438246", "revid": "124123", "url": "https://it.wikipedia.org/wiki?curid=438246", "title": "Axel Pehrsson", "text": "Dapprima fu membro del Partito Popolare Liberale e successivamente della Lega degli agricoltori, per il quale ricopr\u00ec l'incarico di Primo ministro della Svezia dal 19 giugno al 28 settembre 1936. Il suo governo fu l'ultimo a non essere retto da un socialdemocratico fino alla nomina a Primo Ministro di Thorbj\u00f6rn F\u00e4lldin nel 1976."}
{"id": "438247", "revid": "438678", "url": "https://it.wikipedia.org/wiki?curid=438247", "title": "La mafia \u00e8 bianca", "text": "La mafia \u00e8 bianca \u00e8 un \"reportage\" di Stefano Maria Bianchi e Alberto Nerazzini distribuito in DVD in libreria nel 2005.\nIn allegato al documentario \u00e8 uscito un libro dallo stesso titolo che raccoglie gli atti di cui si parla nel reportage. Gli autori sono due giornalisti inviati dei programmi televisivi \"Sciusci\u00e0\" e \"Anno Zero\" condotti da Michele Santoro. Entrambe le opere contengono una presentazione dello stesso Santoro.\nIl documentario racconta attraverso filmati, interviste e atti processuali, della gestione della sanit\u00e0 da parte della Regione Siciliana. Vengono analizzati il ruolo del boss mafioso Bernardo Provenzano e il modo con cui quest'ultimo ha cambiato l'organizzazione mafiosa. Vengono inoltre tratteggiati i ritratti dei protagonisti delle ultime vicende di mafia.\nTematiche.\nIl documentario analizza principalmente la gestione della sanit\u00e0 in Sicilia, soprattutto attraverso gli atti delle inchieste della Procura di Palermo. Vengono narrati soprattutto i rapporti tra mafia, manager e imprenditori sanitari, e politica. Di particolare interesse i rapporti 'ciechi' messi in evidenza con video girati dalle forze dell'ordine: il mafioso comunica ad un intermediario i passi necessari da compiere, che vengono poi trasmessi ai politici, il tutto in modo sufficientemente vago da presentare scarsi appigli agli inquirenti."}
{"id": "438249", "revid": "76963", "url": "https://it.wikipedia.org/wiki?curid=438249", "title": "Felix Hamrin", "text": "\u00c8 stato Primo ministro della Svezia dal 6 agosto al 24 settembre 1932."}
{"id": "438250", "revid": "1318658", "url": "https://it.wikipedia.org/wiki?curid=438250", "title": "Maiorano", "text": ""}
{"id": "438252", "revid": "76963", "url": "https://it.wikipedia.org/wiki?curid=438252", "title": "Carl Gustaf Ekman", "text": "\u00c8 stato per due volte Primo ministro della Svezia, dal 7 giugno 1926 al 2 ottobre 1928 e dal 7 giugno 1930 al 6 agosto 1932."}
{"id": "438253", "revid": "106562199", "url": "https://it.wikipedia.org/wiki?curid=438253", "title": "Regno di Ceredigion", "text": "Il regno di Ceredigion (oggi contea omonima sulla costa del Galles centrale) fu fondato nel V secolo dopo Cristo da Ceredig (figlio di Cunedda), che strapp\u00f2 gran parte del Galles agli invasori irlandesi. Questo regno sopravvisse fino al IX secolo. Nel 1282, re Edoardo I d'Inghilterra conquist\u00f2 gran parte del Galles, suddividendo l'area in contee. Il nome di Ceredigion fu anglicizzato in \"Cardiganshire\". Nelle vene dei fondatori dei regni di Seisyllwg e Deheubarth, scorreva il sangue della casa reale del Ceredigion."}
{"id": "438255", "revid": "729019", "url": "https://it.wikipedia.org/wiki?curid=438255", "title": "Armando Estrada", "text": "In WWE ha ricoperto il ruolo di General Manager del roster della \"ECW\" dal 14 agosto 2007 al 3 giugno 2008.\nCarriera.\nOhio Valley Wrestling (2004\u20132006).\nAli inizi\u00f2 la sua carriera da wrestler nella Ohio Valley Wrestling, federazione satellite della WWE. Lott\u00f2 nella OVW con il ring name Osama, interpretando la gimmick di un musulmano anti-americano, simile alla gimmick di The Iron Sheik. Ali cambi\u00f2 personaggio con l'avvento alla guida della OVW di Paul Heyman: il suo nome divenne Osama Rodr\u00edguez, rivelandosi met\u00e0 palestinese e met\u00e0 cubano, ed assunse la gimmick di un dittatore cubano, proponendosi come il dittatore del Kentucky (la OVW a dispetto del nome \u00e8 infatti basata in Kentucky), o come definito da lui, \"Los Kentuckos\".\nWWE (2006\u20132008).\nManager di Umaga (2006\u20132007).\nAli pass\u00f2 a lottare nella WWE durante la puntata di Raw del 3 aprile 2006, cambiando nuovamente gimmick e nome. Nella WWE infatti assunse la gimmick di Armando Alejandro Estrada, interpretando un ricco cubano spocchioso, con il cappello di Panam\u00e1 e dei sigari nel taschino. Nel suo debutto Estrada present\u00f2 a Ric Flair il suo protetto Umaga, un indigeno dalla corporatura molto robusta conosciuto da Estrada durante un viaggio nelle isole sperdute del Pacifico; Estrada lo port\u00f2 con s\u00e9 negli Stati Uniti per farlo lottare sui ring della WWE, guidandolo come manager.\nIn seguito divenne la spalla di Vince McMahon, aderendo al \"McMahonismo\", un fantomatico Culto della Persona messo in piedi dallo stesso McMahon, il quale ricopriva il ruolo di una divinit\u00e0 . Con i favori di Vince, condusse Umaga in squash match contro wrestler sconosciuti. Umaga riusc\u00ec anche a sconfiggere avversari di prestigio, come ad esempio Ric Flair, affrontato durante il pay-per-view \"Backlash\".\nGeneral Manager della \"ECW\" (2007\u20132008).\nNel corso della puntata di \"ECW on Sci Fi\" andata in onda il 14 agosto 2007, assunse il ruolo di General Manager del roster ECW. Il 3 giugno 2008 fu destituito dal ruolo da Theodore Long. Da quel momento, fu costretto ogni settimana a combattere match per ottenere un contratto da wrestler, perdendo sempre. Nella puntata del 5 agosto 2008 riusc\u00ec a sconfiggere Tommy Dreamer ottenendo un contratto come wrestler. Milit\u00f2 poi nella Florida Championship Wrestling, territorio di sviluppo della WWE, per mancanza di progetti sul lottatore e poco dopo fu licenziato."}
{"id": "438256", "revid": "122910117", "url": "https://it.wikipedia.org/wiki?curid=438256", "title": "Ge\u014drgios Papandreou", "text": "La sua vita politica fu un'altalena di carcere e di cariche governative, un alternarsi di repubblica e monarchia, di unioni e scissioni di partiti, tentando di trovare continuit\u00e0 e coerenza in una situazione di perenne instabilit\u00e0, finch\u00e9 tutto fin\u00ec con il \"regime dei colonnelli\".\nBiografia.\nDeputato liberale alla Camera, divenne ministro dell'Interno nel 1923 e dell'Economia nel 1925. Fu deportato dal generale Theodoros Pangalos, torn\u00f2 al governo con Eleutherios Venizelos, divenendo ministro dell'Istruzione dal 1930 al 1932, poi nel 1933 divenne ministro dei Lavori pubblici. Nel 1935 usc\u00ec dal partito liberale per fondare quello socialdemocratico.\nNel 1936, durante il regime di Ioannis Metaxas, fu deportato nell'isola di Andros.\nLiberato 5 anni dopo, partecip\u00f2 alla Resistenza antifascista, fu arrestato di nuovo dagli Italiani nel 1942 e, alla fine del 1943, riusc\u00ec a fuggire in Egitto, dove fu nominato capo del governo greco in esilio; successivamente riordin\u00f2 e assest\u00f2 le forze armate greche all'estero.\nLa guerra civile lo costrinse a dimettersi nel gennaio 1945, ma dopo il 1947 partecip\u00f2 con vari incarichi ai governi di Dimitrios Maximos, di Nikolaos Plastiras e, infine, di Sofocle Venizelos, figlio del vecchio leader liberale Eleuterio Venizelos.\nCon Venizelos ebbe, alternativamente, urti e alleanze, finch\u00e9 non raggiunse con l'Unione di centro una forza e una vastit\u00e0 di consensi elettorali tali da consentirgli, nel novembre 1963, di tornare al potere e di formare un governo nel mese di febbraio del 1964, con un programma politico di rinnovamento democratico.\nUn anno dopo ebbe forti contrasti con il re Costantino II e fu praticamente esonerato da quest'ultimo.\nIncominci\u00f2 allora l'ultima battaglia di Papandreou per tornare al potere, diretta contro la Corte e a favore di un regime di legalit\u00e0 costituzionale. In grandi comizi, chiese al popolo di decidere se in Grecia dovesse comandare la Corte o il Parlamento.\nMa qualcuno aveva gi\u00e0 deciso che il comando non doveva toccare n\u00e9 all'una n\u00e9 all'altro: il 21 aprile 1967 il colpo di Stato dei \"colonnelli\" costrinse il re all'esilio e riport\u00f2 Papandreou in carcere.\nIl vecchio leader mor\u00ec un anno dopo, in casa sua, ma sotto la sorveglianza dei suoi carcerieri."}
{"id": "438257", "revid": "18152", "url": "https://it.wikipedia.org/wiki?curid=438257", "title": "Droit du seigneur", "text": ""}
{"id": "438258", "revid": "2157987", "url": "https://it.wikipedia.org/wiki?curid=438258", "title": "Ceredig Ceredigion", "text": "Figlio di Cunedda Wledig, giunse nel Galles dal Clackmannanshire con la famiglia di suo padre, quando furono chiamati agli inizi del V secolo per aiutare a respingere gli invasori irlandesi dal Galles settentrionale. Come ricompensa per il coraggio dimostrato in battaglia, il padre Cunedda gli diede la parte meridionale dei territori del Galles nord-occidentale, strappati agli irlandesi, confinanti con il Dyfed, che forse includevano parte del Cantref Gwaelod. Il regno prese il nome di Ceredigion (\"Terra di Ceredig\") in suo onore. Tale denominazione si trasform\u00f2 in seguito nella forma inglese Cardiganshire, ma fu reintrodotta nel 1974 dalla riorganizzazione amministrativa del Galles. Oggi indica una contea.\nTra i suoi figli, Sandde, violent\u00f2 una nobile irlandese fattasi suora, la quale gener\u00f2 il futuro san David, patrono del Galles."}
{"id": "438259", "revid": "125972372", "url": "https://it.wikipedia.org/wiki?curid=438259", "title": "WWE Intercontinental Championship", "text": "Il WWE Intercontinental Championship \u00e8 un titolo di wrestling di propriet\u00e0 della WWE ed esclusivo del roster di \"SmackDown\", ed \u00e8 detenuto da Sami Zayn dall'11 febbraio 2022.\n\u00c8 uno dei pi\u00f9 antichi della federazione, essendo stato introdotto nel 1979.\nStoria.\nIl titolo, originariamente chiamato WWF Intercontinental Heavyweight Championship, ed era difeso nella World Wrestling Federation. Il primo detentore del titolo \u00e8 stato Pat Patterson, che lo conquist\u00f2 il 1\u00ba settembre 1979. La creazione del titolo risult\u00f2 dalla vittoria di Patterson del WWF North American Heavyweight Championship contro Ted DiBiase e dall'unificazione di questo titolo con il South American Heavyweight Championship in un mini torneo tenutosi a Rio de Janeiro, in Brasile. Non esistono per\u00f2 testimonianze, n\u00e9 filmate, n\u00e9 di spettatori, riguardo a questo match; di fatto si pensa che la WWF avesse nominato Patterson campione senza combattere. Dall'agosto del 1988 il titolo venne rinominato semplicemente WWF Intercontinental Championship.\nIl 18 novembre 2001, a \"Survivor Series\", Edge, detentore del WCW United States Championship, sconfisse Test, detentore del WWF Intercontinental Championship, unificando il titolo appena vinto con quello che gi\u00e0 deteneva con il ritiro di quest'ultimo. Il 10 maggio 2002, con il cambio di nome della federazione, il titolo venne rinominato WWE Intercontinental Championship. Il 20 ottobre 2002, a \"No Mercy\", Triple H, detentore del World Heavyweight Championship, sconfisse Kane, detentore del WWE Intercontinental Championship, unificando i titoli e causando il ritiro temporaneo del titolo intercontinentale. Esso, infatti, venne riattivato nella puntata di \"Raw\" del 5 maggio 2003 dall'allora Co-General Manager Stone Cold Steve Austin e, successivamente, riassegnato il 18 maggio 2003 a \"Judgment Day\", in una 9-man Battle Royal che comprendeva anche Booker T, Chris Jericho, Christian, Goldust, Kane, Lance Storm, Rob Van Dam, Test e Val Venis: tale incontro venne vinto da Christian, che si laure\u00f2 cos\u00ec nuovo campione. \nDal 2002 al 2009 il titolo \u00e8 stato un'esclusiva di \"Raw\", mentre dal 2009 al 2011 un'esclusiva di \"SmackDown\". Dal 29 agosto 2011, con la fine della Brand Extension, il titolo \u00e8 stato difeso sia a \"Raw\" che a \"SmackDown\". Il 19 luglio 2016, a seguito della nuova divisione dei roster tramite il Draft, il titolo \u00e8 diventato un'esclusiva di \"SmackDown\" poich\u00e9 l'allora campione The Miz venne spostato in tale roster. Il 10 aprile 2017, a seguito dello \"Shake-up\", il titolo \u00e8 diventato un'esclusiva di \"Raw\" poich\u00e9 l'allora campione Dean Ambrose venne spostato in tale roster. Il 16 aprile 2019, a seguito dello \"Shake-up\", il titolo \u00e8 diventato un'esclusiva di \"SmackDown\" poich\u00e9 il campione Finn B\u00e1lor venne spostato in tale roster.\nRegni.\nIl campione inaugurale \u00e8 stato Pat Patterson. Il titolo \u00e8 stato reso vacante dieci volte e ci sono stati in totale ottantasette diversi campioni ufficiali, con The Honky Tonk Man che detiene il record del regno da campione pi\u00f9 lungo, avendo mantenuto il titolo per 454 giorni difendendolo contro molti dei pi\u00f9 grandi wrestler degli anni ottanta, mentre il campione meno longevo \u00e8 stato Dean Douglas, il cui regno \u00e8 durato appena tredici minuti e cinquantadue secondi. Chris Jericho detiene il record di regni dato che ha conquistato il titolo in nove occasioni. Jeff Hardy \u00e8 il campione pi\u00f9 giovane avendo vinto il titolo a 23 anni, mentre Ric Flair \u00e8 il campione pi\u00f9 anziano avendo vinto il titolo all'et\u00e0 di 56 anni. Chyna \u00e8 l'unica donna nella storia ad aver vinto il titolo, conquistando la cintura per ben due volte, dando vita ad una faida per la cintura con Chris Jericho. Inoltre, Pedro Morales detiene il record per il maggior numero di giorni combinati come campione con 619.\nCintura.\nNel 1979, quando il titolo era chiamato \"WWF Intercontinental Heavyweight Championship\", la cintura che lo rappresentava era di metallo leggero e cuoio, molto semplicistica (come tutte le cinture dell'epoca). Il design della cintura non cambi\u00f2 molto nel corso degli anni, fino alla sua quinta versione, nel 1985, quando il design della cintura cambi\u00f2, diventando quello celebre da tutti conosciuto, con un planisfero al centro e con la scritta \"WWF Intercontinental Heavyweight Wrestling Champion\" (\"Campione intercontinentale dei pesi massimi di wrestling\") e la particolarit\u00e0 di questa nuova cintura era che ogni lottatore poteva personalizzarne la parte in cuoio (ad esempio quella di Goldust era dorata). Nel 1997 la cintura cambi\u00f2 nuovamente design, diventando pi\u00f9 ovale e con due placche laterali da ambe due le parti rappresentanti i vari continenti del mondo, mentre la scritta era \"WWF Intercontinental Champion\" (\"Campione intercontinentale\"). Anche questa, a seconda del wrestler, poteva cambiare la parte in cuoio (The Rock infatti la ebbe di colore blu per un certo periodo di tempo) prima di diventare unicamente di colore nero. Con il cambio di nome della federazione da World Wrestling Federation a World Wrestling Entertainment nel 2002 il titolo rimase immutato, salvo cambiare l'acronimo WWF in WWE. Nel 2011 la cintura torn\u00f2 alle sue origini, ripristinando il design della versione del 1985, salvo la parte in cuoio che divenne di colore bianco e il nome che \u00e8 \"Intercontinental Heavyweight Wrestling Champion\" (\"Campione intercontinentale dei pesi massimi di wrestling\"). Il 22 novembre 2019 il titolo ha cambiato nuovamente design: questa volta, la cintura \u00e8 di cuoio nero, presenta il nome \"Intercontinental Heavyweight Champion\" (\"Campione intercontinentale dei pesi massimi\") sulla placca centrale circolare dorata, la quale ha, nel proprio centro, un cerchio con il logo della WWE e, ai lati, altre due placche circolari, una che rappresenta il continente americano, l'Europa e l'Africa, mentre l'altra che rappresenta l'Asia e l'Oceania. Ai lati della cintura, inoltre, sono presenti due placche circolari personalizzabili.\nRoster in cui il titolo \u00e8 stato esclusivo.\nLa lista che segue indica le date in cui il titolo \u00e8 diventato esclusivo di uno dei tre differenti \"roster\".\nAlbo d'oro.\nStatistiche aggiornate al . \nLista combinata dei regni.\nStatistiche aggiornate al ."}
{"id": "438261", "revid": "10929", "url": "https://it.wikipedia.org/wiki?curid=438261", "title": "Idatidosi policistica", "text": ""}
{"id": "438262", "revid": "10929", "url": "https://it.wikipedia.org/wiki?curid=438262", "title": "Idatidosi neotropicale", "text": ""}
{"id": "438263", "revid": "3831", "url": "https://it.wikipedia.org/wiki?curid=438263", "title": "Randolph Frank Castillo", "text": ""}
{"id": "438265", "revid": "124943955", "url": "https://it.wikipedia.org/wiki?curid=438265", "title": "Slavoj \u017di\u017eek", "text": "Ricercatore all'Istituto di Sociologia dell'Universit\u00e0 di Lubiana, \u00e8 docente all'European Graduate School e Direttore del Birkbeck Institute for the Humanities (\"Istituto per gli Studi Umanistici di Birkbeck\") presso il Birkbeck College dell'Universit\u00e0 di Londra. Nel corso degli anni, \u00e8 stato professore invitato in numerose universit\u00e0, in particolare negli Stati Uniti d'America (Columbia, Princeton, The New School, Universit\u00e0 di New York, Michigan, SUNY Buffalo, Georgetown). Dal luglio 2013 \u00e8 Eminent Scholar presso lUniversit\u00e0 Kyung Hee di Seul.\nStudioso di marxismo, idealismo tedesco e psicanalisi lacaniana, \u00e8 divenuto celebre per la sua capacit\u00e0 di affrontare questioni di stringente attualit\u00e0, unendo tradizione filosofica e cultura popolare. A partire dal 1989, anno di pubblicazione del suo primo libro in inglese, ha raggiunto, con il suo stile provocatorio e irrispettoso delle posture accademiche, una popolarit\u00e0 internazionale.\nNella sua prolifica produzione ha spaziato attraverso un grande numero di tematiche, come l'ideologia, il fondamentalismo, il populismo, la globalizzazione, la religione, l'ecologia, i diritti umani (criticati come espressione di ideologia borghese, anche se non vi \u00e8 una negazione \"tout court\"), la tolleranza, il multiculturalismo, la teologia, il cinema, l'opera, le scienze cognitive. Nei suoi scritti si \u00e8 confrontato in modo critico con numerosi pensatori moderni e contemporanei, come Kant, Hegel, Kierkegaard, Schelling, Marx, Lenin, Mao Zedong, Heidegger, Deleuze, Guattari, Derrida, Agamben, Negri, Hardt, Butler, Ranci\u00e8re, Balibar, Laclau, Jameson, Nietzsche, Sorel e Fanon.\nPersonalit\u00e0 di spicco dell'opposizione del regime esistente prima del 1989 in Slovenia negli anni ottanta (venne licenziato dal suo impiego pubblico perch\u00e9 ritenuto \"non marxista\", nonostante si dichiarasse da sempre \"leninista\"), nel 1990 \u00e8 stato il candidato della Democrazia Liberale Slovena (\"Liberalna Demokracija Slovenije\") alle prime elezioni presidenziali libere del Paese.\nAttualmente, \u017di\u017eek \u00e8 uno strenuo ed appassionato critico del modello economico e sociale neoliberista, proponendo altres\u00ec un ritorno allo spirito originario del comunismo - a quella che Alain Badiou definisce \"ipotesi comunista\" - in polemica contrapposizione con i teorici di sinistra della cosiddetta Terza via. \u017di\u017eek \u00e8 stato collaboratore regolare di numerosi giornali e riviste, fra cui \"New Left Review\", \"London Review of Books\", \"Critical Inquiry\", \"The Guardian\" e \"In These Times\".\n\u00c8 protagonista di due pellicole cinematografiche di Sophie Fiennes, \"The Pervert's Guide to Cinema\" (2006) e \"The Pervert's Guide to Ideology \"(2012), in cui illustra i legami tra cinema, psicanalisi e ideologia. Gli sono stati dedicati due documentari, \"Liebe Dein Symptom wie Dich selbst!\" (1996) e \"\u017di\u017eek!\" (2005). \u00c8 comparso anche in \"Examined Life\" (2008), firmato da Astra Taylor, e in \"Marx Reloaded\" (2011) di Jason Barker. Per lo studio della sua opera \u00e8 stato fondato nel 2007 l\"International Journal of \u017di\u017eek Studies\". Nel 2012 \"Foreign Policy\" lo ha incluso nella sua lista dei cento migliori \"Global Thinkers\". Nel 2013 la Royal Opera House ha commissionato quattro opere ispirate al suo lavoro.\nBiografia.\nSlavoj \u017di\u017eek \u00e8 nato a Lubiana in una famiglia della classe media, da genitori atei. Suo padre Jo\u017ee era un economista, mentre sua madre Vesna era impiegata in un'azienda statale. Ha trascorso gran parte dell'infanzia nella citt\u00e0 costiera di Portorose. In seguito la famiglia si trasfer\u00ec a Lubiana, dove il giovane \u017di\u017eek frequent\u00f2 il liceo Be\u017eigrad. Dopo aver sognato di diventare un regista, nel 1967, contravvenendo al desiderio del padre che lo voleva economista, \u017di\u017eek si iscrisse all'Universit\u00e0 di Lubiana per studiare filosofia e sociologia. In quegli anni, rimase fortemente influenzato dal filosofo marxista Bo\u017eidar Debenjak (1935), che lo introdusse alla Scuola di Francoforte e alla lettura dell'opera di Marx attraverso le lenti della filosofia hegeliana.\nA partire dal 1971 collabor\u00f2 con studiosi heideggeriani come Tine Hribar (1941) e Ivo Urban\u010di\u010d (1930). Nel 1973 consegu\u00ec la laurea con una tesi sulla rilevanza teoretica e pratica dello strutturalismo francese. Tale lavoro fu per\u00f2 giudicato troppo filo-occidentale e non sufficientemente marxista, e a \u017di\u017eek fu negato il posto in universit\u00e0 che gli era stato promesso. Trascorse i due anni successivi senza impiego, svolgendo il servizio militare a Karlovac e mantenendosi grazie a traduzioni dal tedesco. Nel 1977 ottenne un impiego al Comitato centrale del Partito Comunista, con l'incarico di redigere discorsi politici (occultando in essi, come confesser\u00e0, velati messaggi sovversivi). In quel periodo, \u017di\u017eek divenne amico di alcuni studiosi che condividevano la sua passione per l'opera di Jacques Lacan, come Mladen Dolar, Rastko Mo\u010dnik, Alenka Zupan\u010di\u010d e Renata Salecl, che in seguito sarebbe divenuta sua moglie. Insieme idearono una rivista, \"Problemi\", e la collana \"Analecta\".\nNel 1979 fu assunto all'Istituto di Sociologia dell'Universit\u00e0 di Lubiana in qualit\u00e0 di ricercatore, posto che ricopre tuttora, per lavorare, almeno ufficialmente, al progetto \"Il ruolo dei fantasmi inconsci nel processo di formazione dell'identit\u00e0 slovena\". \u017di\u017eek ha dichiarato che quella posizione gli venne affidata per impedirgli di espatriare e per tenerlo lontano dall'insegnamento (ad oggi, \u017di\u017eek non ha mai tenuto regolari corsi universitari). Ciononostante, nel 1981, dopo aver conseguito il dottorato, si rec\u00f2 per la prima volta a Parigi per incontrare Jacques-Alain Miller, genero e continuatore dell'opera di Lacan, il quale lo invit\u00f2 a studiare sotto la sua direzione. \u017di\u017eek trascorse gli anni seguenti al Dipartimento di psicoanalisi dell'Universit\u00e0 di Parigi VIII, seguendo i seminari di Miller all'\u00c9cole de la Cause Freudienne. Quello fu per \u017di\u017eek un periodo tanto decisivo quanto duro, segnato da forti ristrettezze economiche. Nel 1986 discusse la sua tesi di dottorato in psicanalisi dal titolo \"La philosophie entre le sympt\u00f4me et le fantasme\", incentrata su Lacan, Hegel e Kripke.\nRitornato in Slovenia, divenne una delle principali voci critiche nei confronti del regime di Tito dalle colonne del giornale \"Mladina\", dopo aver cancellato la sua iscrizione alla Lega dei Comunisti di Jugoslavia nel 1988 ed essersi unito al Comitato per la difesa dei diritti umani: fu in quel periodo che cominci\u00f2 a lavorare al suo primo libro in inglese, \"L'oggetto sublime dell'ideologia\" (The Sublime Object of Ideology), pubblicato nel 1989.\n\u017di\u017eek \u00e8 ateo e ha due figli, nati da due matrimoni diversi. \u00c8 stato sposato con Renata Salecl (1962), sociologa e filosofa del diritto, e con la modella Analia Hounie. Nel 2013 si \u00e8 sposato con la giornalista Jela Kre\u010di\u010d. Parla fluentemente, oltre alla sua lingua madre, inglese, francese, tedesco, serbo-croato ed ha una buona conoscenza anche dell'italiano.\nPensiero.\nSi inserisce nella tradizione filosofica marxista, rivisitata in termini psicanalitici tramite il pensiero di Jacques Lacan. Se da un punto di vista generale, il pensiero di \u017di\u017eek \u00e8 integralmente caratterizzato dall'applicazione e dalla chiarificazione dei concetti di Lacan, da un punto di vista filosofico il periodo storico cui \u017di\u017eek pare quasi unicamente interessato, per sua stessa ammissione, \u00e8 quello compreso tra Kant ed Hegel, in linea con gli interessi filosofici dello stesso Lacan.\nVa tuttavia ricordato che \u017di\u017eek cominci\u00f2 la sua carriera filosofica come interprete di Heidegger, il quale rimane uno dei suoi riferimenti, assieme alla Scuola di Francoforte (in particolar modo Adorno e Walter Benjamin); \u00e8 da evidenziare inoltre anche il suo interesse per alcune correnti del pensiero cristiano, rappresentate da Kierkegaard, Blaise Pascal e da mistici quali Jacob B\u00f6hme e Angelus Silesius; \u00e8 nota inoltre la sua ammirazione per l'apologeta cattolico e romanziere G. K. Chesterton, di cui tradusse, negli anni settanta, due libri in sloveno. La peculiarit\u00e0 del suo stile filosofico, all'origine del suo successo mediatico, \u00e8 la capacit\u00e0 di trattare di psicanalisi e filosofia facendo riferimento alla letteratura e al cinema popolari contemporanei (\"American Psycho\", \"Fight Club\", \"Alien\", eccetera). Un esempio lo troviamo nella sua spiegazione di regime scopico di Lacan. Questo sarebbe il reale che ricambia lo sguardo senza mostrare la provenienza e il supporto su cui tale sguardo vive. Per spiegarlo, \u017di\u017eek si aiut\u00f2 con La donna che visse due volte di Alfred Hitchcock: nella scena ambientata nel ristorante \"Ernie's\", il protagonista, un ex investigatore privato (James Stewart) incaricato da un suo amico di pedinare la moglie (Kim Novak), \u00e8 seduto al bancone del bar del ristorante e d\u00e0 le spalle alla donna. Lentamente, la macchina da presa si sposta dal protagonista e ci mostra la donna, in quello che si pu\u00f2 definire \"lo sguardo di una soggettivit\u00e0 impossibilie, che non si pu\u00f2 localizzare all'interno dello spazio diegetico\", in quanto l'ex investigatore sta dando le spalle alla donna.\nSe \u00e8 possibile trovare un elemento unificatore della sua variegata ed eclettica produzione filosofica \u00e8 proprio nell'intendere il ruolo della filosofia come metodo demistificatore dell'ideologia attraverso una dialettica di tipo hegeliana letta in chiave di Lacan. I suoi spunti teorici, le sue riflessioni che spaziano dalla psicoanalisi all'ideologia tedesca, dalla sociologia all'economia, trovano una loro coerenza e sintesi nell'offrire quegli strumenti di lettura che in chiave psicologica (post-freudiana), economica (marxista) ci mostrano come non solo l'ideologia non \u00e8 morta, ma \u00e8 possibile comprendere e spiegare complessi fenomeni sociali partendo dalla produzione cinematografica o dalla cosiddetta \"popular culture\".\nOpere.\nLibri non tradotti in italiano:\nTra le sue opere tradotte in italiano:"}
{"id": "438266", "revid": "3831", "url": "https://it.wikipedia.org/wiki?curid=438266", "title": "Sandde", "text": ""}
{"id": "438268", "revid": "124840643", "url": "https://it.wikipedia.org/wiki?curid=438268", "title": "Port Elizabeth", "text": "Port Elizabeth o Elizabeth City (in xhosa Ibhayi; in zulu Bhayi), rinominata nel 2019 in Gqeberha, \u00e8 una delle principali citt\u00e0 portuali del Sudafrica situata nella Provincia del Capo Orientale, sulla costa meridionale (Oceano Indiano), equidistante (800\u00a0km) da Citt\u00e0 del Capo a ovest e da Durban a est.\nLa baia su cui si affaccia la citt\u00e0, Algoa Bay, comprende anche Uitenhage e Despatch, che formano con Port Elizabeth una zona urbana praticamente ininterrotta. Pochi chilometri a nord di Port Elizabeth si trova l'ingresso nell'Addo, uno dei parchi nazionali pi\u00f9 importanti del Sudafrica.\nPort Elizabeth \u00e8 un importante polo industriale e culturale. \u00c8 sede di numerosi stabilimenti automobilistici e di una delle principali universit\u00e0 del Paese, la Nelson Mandela Metropolitan University. Dal 1998 mantiene rapporti di collaborazione con la citt\u00e0 svedese di G\u00f6teborg, ed \u00e8 gemellata con Jacksonville in Florida.\nStoria.\nI primi a utilizzare la baia di Algoa come stazione di rifornimento per le navi dirette a Goa, in India furono i portoghesi, a partire dal XVI secolo. Quando gli olandesi presero progressivamente il controllo della fascia costiera meridionale del Sudafrica, la zona di Port Elizabeth venne a rappresentare grosso modo il confine orientale della Colonia del Capo.\nNel 1799, dopo aver conquistato la Colonia, gli Inglesi edificarono il fortino di Fort Frederick in un punto rialzato, per proteggere la foce del fiume Baakens e la baia da un possibile sbarco dei francesi. Il forte prende il nome da Frederick, Duca di York. I francesi non arrivarono mai a Port Elizabeth, e il fortino rimase inutilizzato.\nL'insediamento di Port Elizabeth fu fondato nel 1820 da Sir Rufane Donkin, Governatore della Colonia del Capo, e accolse inizialmente una popolazione di 4000 coloni britannici. Contrariamente a quanto riportato da alcune fonti, pare debba il proprio nome alla moglie di Donkin, Elizabeth, e non alla regina Elisabetta I d'Inghilterra. Durante la Seconda guerra boera, gli inglesi costruirono a Port Elizabeth un campo di concentramento per i prigionieri boeri.\nNel settembre 1977, il leader del movimento anti-apartheid Coscienza Nera, Stephen Biko, fu gravemente ferito in un carcere di Port Elizabeth, morendo meno di una settimana dopo. Nel 2001 Port Elizabeth divenne parte della Municipalit\u00e0 metropolitana di Nelson Mandela Bay, un'area amministrativa che include, oltre a PE, le vicine citt\u00e0 di Uitenhage e Despatch e l'area agricola circostante, per una popolazione totale di 1,5 milioni di persone.\nEconomia.\nPE e Uitenhage sono il cuore dell'industria automobilistica sudafricana; vi hanno stabilimenti la General Motors, la Volkswagen, la Ford, la Continental Tires e molte altre aziende del settore, incluse molte industrie locali che fabbricano componenti per automobili.\nInfrastrutture e trasporti.\nL'aeroporto di PE, il Port Elizabeth Airport (codice IATA \u2018'\u2019PLZ'\u2019'), ospita solo voli domestici; \u00e8 previsto per i prossimi anni un suo ampliamento e la sua trasformazione in aeroporto internazionale. La citt\u00e0 dispone anche di una stazione ferroviaria. Il porto \u00e8 uno dei pi\u00f9 importanti del paese, e un secondo \u00e8 in costruzione.\nPE si trova sulla strada N2, la cosiddetta Garden Route, che va da Citt\u00e0 del Capo fino a Durban, procedendo parallelamente alla costa.\nMonumenti e luoghi d'interesse.\nIl \"Donkin Heritage Trail\" \u00e8 un percorso turistico di 5\u00a0km, segnalato da cartelli, che collega 47 punti di interesse nella zona del centro storico di Port Elizabeth. Fra le principali attrazioni turistiche all'interno dell'area urbana di Port Elizabeth si possono citare:\nL'agglomerato di Algoa Bay viene considerato la capitale sudafricana degli sport acquatici. Le numerose spiagge (\"King's Beach\", \"Humewood Beach\", \"Hobie Beach\", \"Pollock Beach\", \"Brighton Beach\", \"Bluewater Bay\", \"St George's Strand\" e \"Wells Estate\") sono attrezzate per surf, windsurf, scuba diving, pesca sportiva, vela e via dicendo. Nella zona dell'estuario dello Swartkops River si praticano invece sport come la canoa.\nIl territorio intorno alla citt\u00e0 \u00e8 in gran parte adibito a riserva naturale. Oltre all'importante Parco nazionale Addo Elephant, si possono citare la riserva marina di \"Sardinia Bay\" e la riserva faunistica di \"Shamwari\".\nSport.\nPort Elizabeth ospita numerose societ\u00e0 sportive ed eventi di ogni tipo, emblematici sono stati il Mondiale di rugby 1995 e il Mondiale di calcio 2010. I due eventi sono stati ospitati al Boet Erasmus Stadium (oggi demolito e con capienza fino a 35.000 spettatori) e al Nelson Mandela Bay Stadium (capienza 48.000 spettatori).\nLa citt\u00e0 \u00e8 stata sede della franchigia di rugby dei impegnata saltuariamente dal 2012 al 2017 nel Super Rugby e poi fino al 2020 nel Pro14 quando si sciolse per fallimento. In Currie Cup, massima competizione nazionale, gioca l'.\nLa societ\u00e0 di calcio pi\u00f9 importante \u00e8 il ."}
{"id": "438269", "revid": "3831", "url": "https://it.wikipedia.org/wiki?curid=438269", "title": "Seisyll", "text": ""}
{"id": "438274", "revid": "547034", "url": "https://it.wikipedia.org/wiki?curid=438274", "title": "Yellow dog Updater, Modified", "text": "Yellow dog Updater, Modified (abbr. YUM) \u00e8 un sistema di gestione dei pacchetti open source a riga di comando per i sistemi operativi Linux compatibili col formato RPM.\nDisponibile sotto la licenza GNU GPL versione 2 o superiore, \u00e8 stato sviluppato da Seth Vidal e da un gruppo di programmatori volontari, ed attualmente \u00e8 mantenuto come parte del progetto Linux@DUKE della Duke University; sebbene yum sia un'utility a riga di comando, ci sono diversi strumenti che forniscono un'interfaccia grafica, come ad esempio: \"pup\", \"pirut\", e \"yumex\".\nCaratteristiche.\nYum \u00e8 la riscrittura del suo predecessore, Yellowdog Updater (YUP), e venne sviluppato inizialmente in modo da aggiornare e gestire i sistemi Red Hat Enterprise Linux usati dal dipartimento di fisica della Duke University.\nDa allora, yum venne adottato dalla Fedora Core, CentOS, e da altre distribuzioni Linux basate su RPM, tra cui la stessa Yellow Dog Linux, dove sostitu\u00ec l'originale utility YUP.\nGestione repository.\nI repository sono dei server dove yum (o pi\u00f9 in generale, il package manager), trova l'elenco dei software disponibili con le relative versioni. Sui vari client che utilizzano questo sistema di gestione dei pacchetti l'elenco dei repositoy \u00e8 all'interno di file identificati dall'estensionecodice_1situati in codice_2\nLa creazione dei repository di yum \u00e8 gestita da un altro tool chiamato \"createrepo\", il quale genera i metadata XML necessari.\nPlug-in/Sistema a moduli.\nNelle versioni successive alla 2.0 a yum \u00e8 stata aggiunta un'interfaccia in Python per programmare dei plug-in che permettono di modificarne il comportamento.\nEsempi di utilizzo.\nInstallazione pacchetti.\nL'installazione di nuovi pacchetti, una volta impostate le sorgenti, \u00e8 effettuabile attraverso l'esecuzione del comando:\n yum install \"nomepacchetto\"\ndove \"nomepacchetto\" sar\u00e0 ovviamente il nome del pacchetto che si vuole installare\nRimozione dei pacchetti.\nAnalogamente all'installazione, la rimozione \u00e8 effettuabile attraverso l'esecuzione di:\n yum remove \"nomepacchetto\"\nAggiornamento.\n\u00c8 possibile aggiornare tutti i pacchetti installati con il comando:\n yum update"}
{"id": "438277", "revid": "287204", "url": "https://it.wikipedia.org/wiki?curid=438277", "title": "Cervi", "text": ""}
{"id": "438279", "revid": "834", "url": "https://it.wikipedia.org/wiki?curid=438279", "title": "Yum", "text": ""}
{"id": "438283", "revid": "14691", "url": "https://it.wikipedia.org/wiki?curid=438283", "title": "Treno a vapore", "text": ""}
{"id": "438286", "revid": "124123", "url": "https://it.wikipedia.org/wiki?curid=438286", "title": "Luigi Costanzo", "text": "Biografia.\nNato nella localit\u00e0 Adami in una famiglia borghese di tradizioni risorgimentali, comp\u00ec gli studi nel seminario di Nicastro, dove fu ordinato sacerdote il 22 settembre 1908. Nel 1910 venne nominato parroco di Adami. Nel 1918 pass\u00f2 a dirigere da rettore il seminario di Nicastro, dedicandosi contemporaneamente allo studio di riformatori religiosi, ad esempio Gioacchino da Fiore e Girolamo Savonarola, da lui ritenuti dei profeti. Ebbe contatti con i modernisti Ernesto Buonaiuti e Salvatore Minocchi e prest\u00f2 attenzione al Movimento operaio nel quale militava suo fratello Rosarino.\nOppositore aperto del fascismo, nel 1925 si trasfer\u00ec a Roma per lavorare con padre Semeria nell\"'Opera nazionale per gli orfani di guerra del Mezzogiorno d'Italia\". Partecip\u00f2 con padre Semeria alla nascita di una nuova congregazione religiosa. A Roma fu insegnante di religione, e per qualche tempo anche di storia, nel liceo \"Torquato Tasso\". Ebbe, fra i suoi numerosi allievi, Ruggero Zangrandi, Giulio Andreotti, Vittorio Bachelet. Dopo la scomparsa di padre Semeria, nel 1931, prefer\u00ec non collaborare con don Giovanni Minozzi, che riteneva non sufficientemente avversario del regime fascista.\nRichiamato in Calabria nel 1942 dal vescovo di Nicastro, monsignor Giambro, all'inizio del 1944, venne chiamato dagli Alleati alla carica di provveditore agli studi per la provincia di Catanzaro. Nel 1947, torn\u00f2 a Roma, ove rimase altri tre anni, ed ebbe frequenti contatti con uomini che erano al vertice della cultura italiana. Ritornato in Calabria si stabil\u00ec a Nicastro, dove assunse la dignit\u00e0 di decano del capitolo della cattedrale e l'ufficio di vicario generale della diocesi. Ammalatosi di leucemia, continu\u00f2 gli studi nel paese natale. Nel settembre 1957, su proposta del rettore dell'universit\u00e0 di Napoli fu nominato membro della deputazione di storia patria della Calabria e Lucania. Si spense ad Adami il 23 luglio 1958.\nA lui \u00e8 intitolato il liceo scientifico di Decollatura."}
{"id": "438287", "revid": "729019", "url": "https://it.wikipedia.org/wiki?curid=438287", "title": "Henning von Tresckow", "text": "Biografia.\nHenning von Tresckow nacque a Magdeburgo da una famiglia appartenente all'antica nobilt\u00e0 prussiana e con alle spalle una lunga tradizione militare: suo padre, un generale di cavalleria, era presente a Versailles nel 1871 durante la proclamazione di Guglielmo I come imperatore del nuovo impero tedesco, mentre suo nonno materno, il conte Robert Zedlitz-Tr\u00fctzschler, fu ministro dell'istruzione di Prussia.\nFu anche genero del generale Erich von Falkenhayn, capo dello Stato maggiore generale tedesco durante la prima guerra mondiale (dal 1914 al 1916). Tresckow ricevette gran parte della sua formazione iniziale da insegnanti privati nella lontana propriet\u00e0 rurale di famiglia, mentre dal 1913 al 1917 frequent\u00f2 il liceo classico (Gymnasium) della citt\u00e0 di Goslar.\nCarriera militare e attivit\u00e0.\nArruolato il 5 agosto 1917, a soli 16 anni, venne assegnato come ufficiale cadetto al \"1\u00ba Reggimento di fanteria\". Divenuto uno dei pi\u00f9 giovani sottotenenti dell'armata prussiana nel giugno del 1918, Henning von Tresckow ricevette la Croce di Ferro di prima classe per il coraggio e l'intraprendenza dimostrate in azione contro il nemico durante la seconda battaglia della Marna.\nDopo la fine della prima guerra mondiale Tresckow serv\u00ec nel \"9\u00ba Reggimento di fanteria Potsdam\" e partecip\u00f2 alla repressione del movimento rivoluzionario spartachista. Lasci\u00f2 l'esercito nel 1920 per dedicarsi agli studi di diritto ed economia, che per\u00f2 non port\u00f2 a termine. Esercit\u00f2 la professione di agente di cambio presso una banca ebraica ed ebbe modo di viaggiare per il mondo, visitando Gran Bretagna, Francia, Brasile e Stati Uniti d'America, prima di lasciare il lavoro per occuparsi delle propriet\u00e0 di famiglia.\nNel 1926 spos\u00f2 l'unica figlia del generale Erich von Falkenhayn, secondo la tradizione delle pi\u00f9 antiche famiglie prussiane. Il suo nuovo arruolamento venne sponsorizzato dal feldmaresciallo Paul von Hindenburg, futuro presidente del Reich. Nel 1934 Tresckow frequent\u00f2, presso la scuola di guerra, i corsi per il servizio nello stato maggiore, riportando le migliori votazioni del corso 1936. Venne, quindi, assegnato al primo dipartimento dello stato maggiore dell'esercito, dove ebbe modo di lavorare con generali del calibro di Ludwig Beck, Werner von Fritsch e Erich von Manstein.\nStudiando i possibili scenari bellici si rese conto dei gravi rischi che la politica estera di Adolf Hitler comportava per la Germania. Per quanto fosse favorevole alla rivendicazione del corridoio polacco, fu per\u00f2 molto critico su molte delle decisioni prese dal F\u00fchrer, dall'Anschluss all'invasione della Cecoslovacchia, alla cui pianificazione, tuttavia, partecip\u00f2 in prima persona.\nAll'inizio della seconda guerra mondiale serv\u00ec, col grado di maggiore, nello stato maggiore della \"228\u00aa divisione di fanteria\" in Polonia, guadagnandosi la Croce di Ferro di prima classe. Assistette anche come testimone alle atrocit\u00e0 commesse dalla Gestapo e dalle SS contro i prigionieri e fu scioccato dal fatto che le proteste sollevate dall'unico generale che ebbe il coraggio di parlare (il colonnello generale Johannes Blaskowitz) vennero liquidate come \"stupidaggini da bambini\".\nDalla fine del 1939 e nel 1940, promosso tenente colonnello, serv\u00ec nello stato maggiore del \"Gruppo d'Armate A\", al comando del feldmaresciallo Gerd von Rundstedt. In questa occasione collabor\u00f2, pare, col generale Erich von Manstein alla stesura del suo celebre piano di invasione della Francia, il \"piano Manstein,\" in qualit\u00e0 di vice del generale G\u00fcnther Blumentritt. Dopo il crollo della Francia non condivise l'entusiasmo generale, assai preoccupato per un intervento degli Stati Uniti.\nDal 1941 al 1943 serv\u00ec nello stato maggiore del \"Gruppo d'armate Centro\", prima sotto lo zio, il feldmaresciallo Fedor von Bock, poi sotto il suo successore, il feldmaresciallo G\u00fcnther von Kluge. Venne promosso colonnello nel 1942. Nell'ottobre del 1943 ebbe il comando del \"442\u00ba reggimento granatieri\" in Ucraina. Promosso maggiore generale, dal dicembre 1943 fino alla sua morte serv\u00ec come capo di stato maggiore della \"2\u00aa Armata\", tra l'odierna Bielorussia e la Polonia orientale.\nNel corso della guerra ottenne anche la Croce tedesca in oro, intermedia tra la Croce di Ferro di 1\u00aa classe e la Croce di cavaliere, ed altre decorazioni. Appartenente alla migliore nobilt\u00e0 prussiana, Henning von Tresckow fu militare assai ben preparato. Abilissimo organizzatore, costitu\u00ec una delle anime pi\u00f9 accese del movimento di resistenza interna al nazismo, pagando con la vita le indecisioni e la disorganizzazione del 20 luglio 1944.\nL'avversione al nazismo e le cospirazioni prima del 20 luglio 1944.\nInizialmente favorevole all'avvento del Nazionalsocialismo, considerando assurdamente ingiuste le imposizioni del trattato di Versailles nei confronti della Germania, il giovane ufficiale von Tresckow ebbe una profonda delusione gi\u00e0 dal 1934, quando, nella notte dei lunghi coltelli, le SS assassinarono proditoriamente un gran numero di SA, oltre ad oppositori politici e critici del nazismo. Egli consider\u00f2, inoltre, la notte dei cristalli come una personale vergogna davanti al mondo e una degradazione della civilt\u00e0.\nTresckow cerc\u00f2 civili e militari che si opponessero a Hitler, e tra questi trov\u00f2 il generale Erwin von Witzleben, che lo convinse a non lasciare l'esercito, sottolineando che, al momento buono, sarebbe stato molto pi\u00f9 utile alla resistenza vestendo la divisa. Nel 1939 ebbe a dire al cognato e futuro aiutante di campo, Fabian von Schlabrendorff, che: \u00ab\"onore e decenza ci chiedono di fare del nostro meglio per favorire la caduta del Nazionalsocialismo, per salvare la Germania e l'Europa dalla barbarie\"\u00bb.\nFu in occasione della campagna contro l'Unione Sovietica che Tresckow si rese conto che l'attivit\u00e0 di resistenza dovesse riprendere con urgenza. Fu allibito dall\"'ordine dei commissari\", che prevedeva la fucilazione in massa di tutti i commissari politici dell'Armata Rossa caduti in mano tedesca. Quando venne a sapere del massacro di migliaia di civili ebrei a Bor\u0161ov, Tresckow si appell\u00f2 appassionatamente allo zio, sostenendo che era il momento di agire, dato che l'esercito in Russia deteneva praticamente il potere. Il feldmaresciallo von Bock tuttavia, pur detestando personalmente il nazismo, non fece nulla di serio per opporvisi.\nCome capo dell'ufficio operazioni del \"Gruppo d'armate Centro\" (\"Heeresgruppe Mitte\"), riusc\u00ec a riunire sistematicamente attorno a s\u00e9, ponendoli in posizioni chiave, numerosi ufficiali che avevano le sue stesse idee (come i colonnelli Rudolf Christoph Freiherr von Gersdorff, Georg Schulze-B\u00fcttger e Berndt von Kleist, il maggiore Carl-Hans Graf von Hardenberg, i tenenti Philipp von Boeselager assieme al fratello Georg, Heinrich Graf von Lehndorff-Steinort e tanti altri), creando presso il quartier generale del \"Gruppo d'armate Centro\" un gruppo di ufficiali cospiratori, in costante contatto con il movimento di resistenza berlinese, che faceva capo a Carl Friedrich Goerdeler e al generale Beck. Quando, nel 1942, il colonnello - poi maggior generale - Hans Oster, vice capo dell'Abwehr (il servizio segreto militare) e attivissimo cospiratore, gi\u00e0 coinvolto nel 1938 in un tentativo di rovesciare il nazismo, reclut\u00f2 alla causa contro Hitler il colonnello generale Friedrich Olbricht (intendente generale dell'esercito territoriale) si cre\u00f2 un forte collegamento tra il \"gruppo Tresckow\" e i cospiratori del gruppo berlinese.\nLa prima occasione di agire sarebbe dovuta arrivare il 13 marzo del 1943, quando finalmente Hitler, dopo mille rinvii, avrebbe visitato il fronte orientale presso Smolensk dove misero in atto l'operazione Spark, ovvero l'eliminazione di Hitler mediante un pacchetto che conteneva due bottiglie di Cointreau che dovevano esplodere durante il loro volo di ritorno. Assieme ad altri congiurati, Tresckow si allen\u00f2 con il tiro con la pistola per uccidere sia Adolf Hitler che Heinrich Himmler durante il pranzo alla mensa ufficiali, nel momento in cui si sarebbero seduti. Avevano predisposto in modo tale da porre il F\u00fchrer e il suo delfino sotto un fuoco incrociato; tuttavia, anche a causa della cancellazione della visita da parte di Himmler, vi fu la decisa opposizione del feldmaresciallo von Kluge, che, bench\u00e9 personalmente connivente, convinse i congiurati a non mettere in atto il piano per il rischio di una guerra civile che un Himmler vivo avrebbe comportato, opponendo le SS all'esercito.\nTresckow aveva per\u00f2 un piano di riserva, consistente nel porre una bomba sull'aereo di Hitler, in modo tale che, esplodendo in volo, avrebbe sicuramente eliminato il dittatore. Il 14 marzo, assieme al suo aiutante Fabian von Schlabrendorff, mise la bomba, di fabbricazione inglese con innesco chimico, all'interno di una cassa di bottiglie di liquore Cointreau, chiedendo poi al tenente colonnello Heinz Brandt, che era al seguito di Hitler, di recapitarlo al suo amico colonnello Hellmuth Stieff, di servizio al quartier generale di Rastenburg. La bomba fu posta nella stiva. L'aereo sarebbe dovuto esplodere sopra Minsk, ma la fortuna aiut\u00f2 ancora Hitler, perch\u00e9 l'innesco non funzion\u00f2 a causa della temperatura troppo bassa all'interno della stiva, che form\u00f2 una patina di ghiaccio. Appena avuta notizia del fallimento, il tenente Schlabrendorff si precipit\u00f2 a Rastenburg, con un pretesto, per recuperare la cassa esplosiva prima che venisse aperta.\nUna settimana dopo, il 21 marzo 1943, il \"Gruppo d'armate Centro\" organizz\u00f2 un'esposizione di bandiere e armi, catturate all'Armata Rossa, presso lo \"Zeughaus Berlin\", l'arsenale di Berlino. Hitler sarebbe dovuto intervenire insieme a Hermann G\u00f6ring e Heinrich Himmler. Il colonnello Gersdorff si offr\u00ec come volontario per una missione suicida, portando addosso delle bombe che avrebbe fatto esplodere, gettandosi addosso ad Hitler, al quale avrebbe dovuto fare da guida nell'esposizione. A causa di una drastica riduzione del tempo dedicato alla visita, anche questo tentativo fall\u00ec, e Gersdorff riusc\u00ec a liberarsi delle bombe senza farsi scoprire. Altri tentativi analoghi fallirono, un po' a causa di particolari fortuiti, un po' per l'abitudine di Hitler a cambiare programma all'ultimo momento. Nel frattempo, Tresckow cerc\u00f2 instancabilmente di convincere alcuni dei suoi influenti superiori, dallo zio al feldmaresciallo von Kluge e al generale Manstein, ad unirsi alla cospirazione per il bene della Germania. Nessuno degli alti ufficiali che Tresckow tent\u00f2 di coinvolgere andarono oltre la silente approvazione. \u00c8 un fatto che nessuno di essi denunci\u00f2 mai Tresckow per i propri discorsi, che, da soli, potevano ben essere considerati alto tradimento.\nOperazione Valchiria.\nIl ruolo di Tresckow nel pi\u00f9 importante tentativo di rovesciare il nazismo fu piuttosto marginale, dato che, servendo sul fronte russo con von Kluge dapprima al comando di un reggimento e poi, promosso maggior generale, come capo di stato maggiore della 2\u00aa armata, non aveva materialmente la possibilit\u00e0 di poter operare personalmente. Tuttavia, durante una lunga licenza per malattia, tra l'agosto e il settembre del 1943, egli risiedette a Berlino ed ebbe un ruolo importante nella \"riscrittura\" dei piani relativi all\"'Operazione Valchiria\", il complotto che revision\u00f2 con l'aiuto del colonnello Claus Schenk von Stauffenberg. Quando questi si fu assunto personalmente l'onere materiale di uccidere Hitler, dal fronte russo Tresckow gli consigli\u00f2 di procedere con il tentativo di colpo di Stato in Germania, anche nel caso in cui l'attentato non fosse andato a buon fine. Riteneva di importanza fondamentale che, anche agli occhi del mondo, rimanesse traccia di un tentativo forte da parte dei tedeschi stessi di liberarsi del nazismo.\nMorte.\nHenning von Tresckow si suicid\u00f2 il 21 luglio 1944, con una bomba a mano alla testa, dopo aver saputo del fallimento del colpo di Stato del 20 luglio. Per proteggere gli altri congiurati cerc\u00f2 di simulare un attacco partigiano nella terra di nessuno; il piano fu talmente ben congegnato che inizialmente nessuno sospett\u00f2 nulla, tanto che il corpo di Tresckow venne sepolto come eroe di guerra, con tutti gli onori militari, nella tenuta di famiglia di Wartenberg (odierna localit\u00e0 polacca di Che\u0142m Dolny, nel comune urbano-rurale di Trzci\u0144sko-Zdr\u00f3j). Quando, per\u00f2, gli agenti nazisti scoprirono il suo coinvolgimento nella congiura, il suo corpo venne riesumato e bruciato nel forno crematorio del campo di concentramento di Sachsenhausen. La moglie e i figli vennero arrestati dalla Gestapo, ma riuscirono a sopravvivere alla guerra.\nLa mattina del 21 luglio, il giorno del suicidio, Tresckow era riuscito a spedire una lettera d'addio alla moglie assieme ad un ritaglio di giornale che riportava questa poesia: \"\u00abColui che riesce a mantenere intatti i sogni dell'infanzia / A conservarli dentro al suo petto nudo e indifeso, / Colui che, incurante dell'irrisione di questo mondo, / osa vivere come sognava da bambino, / Fino all'ultimo giorno: questo s\u00ec che \u00e8 un uomo, un uomo vero\u00bb\"."}
{"id": "438288", "revid": "474175", "url": "https://it.wikipedia.org/wiki?curid=438288", "title": "Storia di Cesena", "text": "Dall'antichit\u00e0 alle invasioni barbariche.\nLa Valle del Savio e i dintorni dei colli, a cui si appoggia Cesena, furono abitati fin dall'et\u00e0 neolitica, come dimostrano i materiali rinvenuti nella zona della Basilica del Monte e, pi\u00f9 su, a Borello.\nIl primo nucleo abitativo di Cesena sorge con ogni probabilit\u00e0 per opera degli umbri intorno al VI-V secolo a.C., e il \"taglio\" prodotto dal torrente Cesuola si riverbera nel nome dato al piccolo centro, che deve assomigliare a un \"C\u00e9sena\". Intorno al IV secolo sopraggiungono i Galli, del cui breve dominio rimangono profonde tracce nell'economia - con l'introduzione dell'allevamento suinicolo - e nella lingua locali.\nTuttavia \u00e8 solo con l'arrivo dei Romani (i quali fondano nel 268 a.C. la colonia di \"Ariminum\", Rimini) che il piccolo nucleo assume la forma di villaggio. Del periodo repubblicano rimane oggi ben visibile la colossale opera di centuriazione cui \u00e8 sottoposto il territorio cesenate, presumibilmente tra il 235 e 220 a.C., che suddivide la campagna in un perfetto reticolato. Successivamente la \"Curva Caesena\" dell'et\u00e0 imperiale (citata da Plinio il Vecchio come citt\u00e0 produttrice di ottimo vino) decade con l'Impero Romano ed \u00e8 sottoposta alle incursioni dei barbari.\nPresa dai Goti di Teodorico, viene riconquistata dai Bizantini e, a met\u00e0 del VI secolo, entra a far parte dell'Esarcato d'Italia. I bizantini riescono a mantenere i loro domini nella pianura padana per circa duecento anni. Nel 743 Liutprando si impossessa di Cesena. L'esarca Eutichio, sentendosi direttamente minacciato, chiede aiuto a Papa Zaccaria, il quale si reca di persona nella capitale longobarda, Pavia, per convincere il sovrano a restituire all'esarca i territori conquistati, riuscendo nel suo intento. Nel 751 l'Esarcato cadde definitivamente sotto l'offensiva di re Astolfo. Papa Stefano II reagisce chiamando in aiuto il re dei Franchi.\nDopo le campagne di Pipino il Breve (VIII secolo), Cesena rientra infine nei territori sotto il controllo pontificio, primo nucleo di quello che sar\u00e0 lo Stato della Chiesa. Un ruolo di estrema importanza riveste in questi secoli la figura dell'arcivescovo di Ravenna, feudatario dell'imperatore, il quale possiede terreni e castelli nel cesenate, e detiene un potere assai ampio.\nDall'anno Mille all'assedio del 1357.\nDopo il Mille crescono le volont\u00e0 autonomistiche della citt\u00e0, ma solo alla fine del XII secolo, affrancatasi dall'arcivescovo, Cesena pu\u00f2 dirsi libero comune (1180).\nIl Duecento, secolo caratterizzato dai continui mutamenti nel governo della citt\u00e0, vede Cesena oscillare tra libert\u00e0 comunali e sottomissione alla Chiesa o a signori locali, tanto che Dante Alighieri, nel Canto XXVII dell'Inferno, nota:\nNel 1333 Cesena \u00e8 divenuta dominio della famiglia forlivese degli Ordelaffi, ma la loro signoria viene interrotta nel 1357 dall'intervento del legato pontificio, cardinale Egidio Albornoz, che sottopone ad un lungo assedio la rocca, fieramente difesa da Cia degli Ordelaffi, la moglie di quel Francesco II contro la politica del quale l'Albornoz ha scatenato la Crociata contro i Forlivesi. Il 21 giugno di quell'anno Albornoz riesce a sottomettere Cesena; nella citt\u00e0 tornata sotto il controllo pontificio fa costruire un nuovo Palazzo del Governatore.\nIl \u00abMassacro dei Bretoni\u00bb.\nNel febbraio del 1377 Cesena viene coinvolta suo malgrado nella guerra promossa dalla Repubblica di Firenze contro lo Stato Pontificio (la cosiddetta \"Guerra degli Otto Santi\", 1375-1378). Il cardinale Roberto di Ginevra, futuro antipapa Clemente VII, scatena un violento massacro in citt\u00e0, per impedire che Cesena passi dalla parte dei fiorentini. La strage viene eseguita dalle milizie mercenarie bretoni (fedeli a papa Gregorio XI), guidate dal condottiero inglese Giovanni Acuto, che la radono al suolo.\nI cronisti del tempo riferiscono di 4.000 morti e di altrettanti deportati tra la popolazione civile; altre fonti riferiscono di oltre 5.000 vittime fra gli abitanti della citt\u00e0 e delle campagne circostanti. Roberto di Ginevra \u00e8 soprannominato nelle cronache locali \"Boia di Cesena\".\nL'evento segna una netta cesura col passato: la storia di Cesena si divide ora tra \"prima\" e \"dopo\" il sacco dei Bretoni.\nLa signoria dei Malatesta.\nL'anno seguente al tremendo \"Sacco dei Bretoni\", il nuovo papa Urbano VI assegna infine quello che rimane della citt\u00e0 al signore di Rimini Galeotto I Malatesta, in vicariato: ha inizio per Cesena la signoria dei Malatesta, quello che sar\u00e0 il momento di maggior splendore nella storia cesenate. A Galeotto (cui si deve l'inizio dei lavori alla nuova rocca e alla nuova cattedrale) succede nel 1385 Andrea Malatesta, che spiana le pendici del Colle Garampo ottenendo la cosiddetta Piazza Inferiore (oggi del Popolo). \u00c8 poi la volta di Carlo e, nel 1429, di Domenico Malatesta Novello. Appassionato bibliofilo, fine mecenate, costretto a rinunciare presto alla vita militare (prima fonte di ricchezza per la famiglia), dona alla citt\u00e0 la splendida Biblioteca Malatestiana (una delle migliori d'Italia, secondo il celebre umanista Flavio Biondo) ricavata all'interno del convento dei frati francescani. Compiuta tra 1447 e 1452, ma aperta solo due anni dopo, reca il progetto di Matteo Nuti da Fano, discepolo di Leon Battista Alberti.\nIl ritorno sotto lo Stato Pontificio.\nAlla morte di Novello (1465), Cesena torna sotto il dominio pontificio, ma gi\u00e0 nel 1500 la Romagna conosce un nuovo padrone: \u00e8 Cesare Borgia, detto \"il Valentino\" (celebrato da Niccol\u00f2 Machiavelli nel suo \"Il Principe\") che costituisce un piccolo ma potente ducato. La citt\u00e0, elevata al rango di capitale (Ravenna infatti \u00e8 un possedimento veneziano e Forl\u00ec \u00e8 troppo antipapale), viene visitata da Leonardo da Vinci che fa rilievi alla rocca e fornisce il progetto per il porto di Cesenatico. Caduto l'effimero ducato, Cesena torna definitivamente alla Chiesa e a una dimensione locale dominata economicamente dall'agricoltura.\nInaspettatamente, nel 1775, la citt\u00e0 assurge nuovamente agli onori: il cesenate Giovan Angelo Braschi diviene infatti papa col nome di Pio VI, dando avvio alla triade di papi cesenati (Pio VII Chiaramonti, 1800-1823, e Pio VIII Castiglioni, 1829-1830, in realt\u00e0 marchigiano, ma gi\u00e0 vescovo di Cesena).\nL'esperienza napoleonica (1797-1814), che vede Pio VI e Pio VII tentare invano di opporsi a Napoleone Bonaparte, priva Cesena di un gran numero di monasteri, conventi e chiese che precedentemente la ornavano.\nIntanto la citt\u00e0 si ingrandiva. Negli anni 1816-22 viene realizzata la prima circonvallazione, come alternativa alla via Emilia, che attraversa tutta la citt\u00e0 da porta Santi (ad est) al Ponte Vecchio (sul fiume Savio, ad ovest). La circonvallazione percorre tutta la cinta muraria da Porta Santa Maria e Porta Trova, proseguendo poi per via Molini e costeggiando la riva del Savio fino all'attuale via IV Novembre.\nNel 1844 viene aperto il Giardino pubblico. Nel 1846 \u00e8 inaugurato il Teatro comunale (il cui progettista, Vincenzo Ghinelli, ammiratore del Piermarini, si ispirer\u00e0 alle linee neoclassiche del celeberrimo \"Teatro alla Scala\" di Milano), ora Teatro Alessandro Bonci; risale allo stesso anno la realizzazione della piazza antistante il teatro.\nNel censimento del 1853 (l'ultimo effettuato sotto lo Stato Pontificio), gli abitanti entro le mura sono 6.491, mentre nei borghi (il \"Borghetto\" e i borghi di San Pietro, San Bartolo e Porta Cervese), la popolazione consta di 6.900 unit\u00e0. In tutto Cesena ha quindi poco pi\u00f9 di 13.000 abitanti.\nDurante il Risorgimento, Cesena conosce i moti libertari, cui partecipa anche un giovane Maurizio Bufalini, medico che poi si coprir\u00e0 di onori a Firenze. Nel gennaio 1832 la citt\u00e0 viene saccheggiata e 17 suoi cittadini uccisi durante le stragi di Cesena e Forl\u00ec ad opera delle truppe pontificie durante la repressione finale dei moti romagnoli.\nRegno d'Italia.\nCon l'Unit\u00e0 d'Italia, per Cesena ha inizio un periodo di lotte politiche interne fra le componenti: liberale moderata, guidata dalle carismatiche figure del senatore Gaspare Finali e del direttore del periodico \u00abIl Cittadino\u00bb Nazzareno Trovanelli; repubblicana, dominata dal reduce garibaldino Eugenio Valzania, ed infine socialista in cui spicca la figura di Pio Battistini. \nIntanto vengono eseguiti nuovi lavori di viabilit\u00e0: risale all'ultimo decennio del secolo la realizzazione del tunnel a campata unica. Ai primi del Novecento viene costruito il nuovo ponte sul fiume Savio, poco pi\u00f9 a nord del ponte vecchio. Successivamente viene realizzata una nuova via di ingresso \"entro le mura\", l'attuale via Cesare Battisti.\nAd un fine Ottocento in cui avevano prevalso i liberali, segue un primo Novecento repubblicano, segnato dalla figura di Ubaldo Comandini. \u00c8 di questo periodo la breve ma luminosissima vita di Renato Serra, morto giovane sul Carso (1915), ma gi\u00e0 entrato, con \"L'esame di coscienza di un letterato\", nella storia della critica letteraria italiana.\nDopo la Grande Guerra si verifica un nuovo sviluppo urbanistico: per la prima volta la citt\u00e0 si estende oltre le storiche mura. Nascono nuovi insediamenti: Sant'Egidio, Villa Chiaviche, San Mauro in Valle, Martorano e Ponte Pietra. Nel centro storico risiedono circa 8.000 persone e 14.000 nelle zone limitrofe.\nLa Seconda guerra mondiale segna profondamente la vita cittadina. Il 13 maggio 1944 avviene il primo bombardamento aereo. \nLa Linea Gotica corre sul crinale appenninico a pochi chilometri dalla citt\u00e0. I partigiani cesenati si distinguono particolarmente nella guerra di resistenza contro le forze nazifasciste, per tale motivo alla citt\u00e0 di Cesena \u00e8 stata assegnata la Medaglia d'argento al Valor Militare. Durante la lotta di Liberazione le truppe nazifasciste compirono una serie di stragi contro la Resistenza locale, come l'eccidio del ponte di Ruffio (18 agosto 1944) e l'eccidio della Rocca Malatestiana (3 settembre 1944), o la popolazione civile, come quello di San Tomaso (29-30 settembre 1944). Il 20 ottobre 1944 Cesena fu liberata dalle truppe alleate e dai partigiani.\nDal dopoguerra ad oggi.\nNel dopoguerra Cesena assiste ad un enorme sviluppo urbano: prendono consistenza gli abitati di Case Finali, Sant'Egidio, Villa Chiaviche, Diegaro, Torre del Moro e tutto il quartiere Oltresavio in generale. L'attivit\u00e0 edilizia raggiunge il suo apice nel decennio 1950-60.\nParallelamente si verifica una notevole crescita economica, che fa della citt\u00e0 un polo di livello internazionale nel comparto agroalimentare, soprattutto in materia di ricerca e biotecnologie.\nA conferma dell'importanza raggiunta da Cesena, nel 1992 la provincia cambia nome in Provincia di Forl\u00ec-Cesena, pur rimanendo Forl\u00ec capoluogo, e ancora oggi la citt\u00e0 pu\u00f2 vantare una posizione di primo piano in vari settori economici, una vita culturale sempre fervida ed una qualit\u00e0 della vita superiore alla media nazionale."}
{"id": "438289", "revid": "22828", "url": "https://it.wikipedia.org/wiki?curid=438289", "title": "Giochi", "text": ""}
{"id": "438290", "revid": "14002", "url": "https://it.wikipedia.org/wiki?curid=438290", "title": "II concilio di Lione", "text": ""}
{"id": "438291", "revid": "5456", "url": "https://it.wikipedia.org/wiki?curid=438291", "title": "Earl Bertrand Arthur William Russell", "text": ""}
{"id": "438292", "revid": "3732", "url": "https://it.wikipedia.org/wiki?curid=438292", "title": "Storia di Ravenna", "text": "Et\u00e0 antica.\nIl territorio.\nL'ambiente naturale attorno a Ravenna era paragonabile a quello di Venezia e Chioggia. Allo stesso modo, l'insediamento di Ravenna era circondato dal mare. A differenza della laguna veneta, l'ambiente attorno a Ravenna era costituito da una serie di piccole lagune. Le acque delle lagune non comunicavano direttamente col mare: tra esse e il mare vi era un cordone di dune sabbiose (tali dune sopravvivono oggi in alcuni punti). Ravenna fu fondata su un lembo di cordone litoraneo. Per tutta l'antichit\u00e0, la citt\u00e0 fu a contatto diretto col mare.\nRavenna preromana.\nQuando i romani vennero in contatto con Ravenna, la citt\u00e0 era abitata da genti umbre. Per\u00f2 la ricerca archeologica ha supposto la presenza di genti etrusche in epoche anteriori. Il reperto pi\u00f9 antico rinvenuto nel sito di Ravenna infatti \u00e8 un bronzetto etrusco. Si tratta del \u201cbronzetto di Leida\u201d, una statuetta databile 540-520 a.C. che raffigura un guerriero, la divinit\u00e0 etrusca Laran (il Marte italico), depositata come offerta da un abitante di Volsinii.\nLe ricerche archeologiche hanno riportato alla luce i resti di un villaggio palafitticolo: sono stati ritrovati reperti di origine greca ed etrusca (ceramica del V secolo a.C.), oltre a bronzetti votivi paleoveneti (V-IV sec. a.C.).\nL'insediamento preromano era probabilmente costituito da una serie di nuclei disposti su isolette sabbiose tra loro vicine, in corrispondenza dell'estuario di alcuni corsi d'acqua. Il principale di essi era senza dubbio un fiume (il Padenna) che si distaccava dal ramo meridionale del Po.\nIl villaggio fu risparmiato, nel IV secolo a.C., dalle invasioni dei Galli, i quali non si spinsero fino al litorale Adriatico.\nRavenna romana.\nNel III secolo a.C. Ravenna entr\u00f2 nella sfera d'influenza di Roma, non opponendosi all'avanzata del suo esercito nella campagna di conquista della Gallia Cisalpina. Dopo la vittoria definitiva sui Galli Boi (191 a.C.), i romani la accettarono come \"citt\u00e0 alleata latina\" (\"civitas f\u0153derata\"), condizione che le garant\u00ec a lungo una relativa autonomia dall'Urbe.\nRavenna distava solo 17\u00a0km dalla foce del ramo meridionale del Po, cui era collegata tramite il fiume Padenna, affluente del Po. I romani lo denominarono \"Padus Messanicus\". La citt\u00e0 fu costruita al centro di una laguna costiera ed era attraversata da una canalizzazione interna. Il \"castrum\" militare romano fu impiantato nell'isola centrale. Il Padenna scorre da nord a sud: la zona scelta fu quella della confluenza nel Padenna del Lamone, che scorreva da ovest ad est (le attuali via Maggiore e via Cavour ricalcano il letto dell'ultimo tratto del Lamone). Ravenna romana aveva l'aspetto di un \"oppidum\", con la struttura quadrata e un impianto di strade ortogonale. Sul lato nord l'abitato era protetto dal Lamone; le mura ad est erano guardate dal Padenna. Le mura della citt\u00e0 si sviluppavano per una lunghezza di 2,5\u00a0km. \nA partire dal II secolo a.C. i romani realizzarono le strade di collegamento tra i principali centri da loro fondati nella pianura cispadana. Per quanto riguarda il territorio di Ravenna, l'opera fu resa difficile dalla presenza di vasti specchi d'acqua. Scelsero di tracciare una via di comunicazione lungo il cordone dunoso litoraneo. Una strada preesistente (etrusco-umbra) collegava il villaggio di Ravenna al centro umbro di \"Butrium\", situato 8,8\u00a0km a nord. Tale strada fu prolungata in linea retta sia verso Spina e il territorio venetico a nord, sia verso sud (\"Ariminum\"). La via di comunicazione fu completata nel 132 a.C. e prese il nome di \"via Popilia\". Lunga complessivamente 81 miglia, copriva la distanza tra Rimini e Ravenna su un tracciato interamente terrestre, poi continuava verso nord con un itinerario promiscuo, in parte via terra e in parte su natanti, fino ad Adria.\nNell'89 a.C. Ravenna ottenne lo status di \"municipium\" all'interno della Repubblica romana. Nella guerra civile tra Mario e Silla la citt\u00e0 si schier\u00f2 con Mario. Nel 49 a.C. Ravenna fu il luogo dove Giulio Cesare riun\u00ec le sue forze prima di attraversare il Rubicone.\nAlla fine del I sec a.C. l'imperatore Augusto decise di fare del porto di Ravenna un'importante base militare. Vi stanzi\u00f2 una flotta militare (la \"Classis Ravennatis\"), una delle due flotte militari permanenti di stanza in Italia. Contestualmente fu realizzato il collegamento fluviale tra Ravenna e Classe. I romani sfruttarono il letto del Padenna per costruire un canale artificiale. Il canale, detto \"Fossa Augusta\", traeva le sue acque dal fiume e scorreva parallelamente alla via Popilia verso sud. Attraversava la citt\u00e0 longitudinalmente (dove ora c'\u00e8 via di Roma) e terminava a sud-est, congiungendosi allo scalo portuale. Poi fu realizzato il collegamento dal Padenna-Fossa Augusta alla laguna veneta e al sistema portuale di Aquileia. Divenne cos\u00ec possibile navigare ininterrottamente da Classe ad Aquileia (circa 250\u00a0km) in acque calme e a regime costante.\nNei primi secoli dell'Impero l'agglomerato urbano di Ravenna si espanse raggiungendo un'estensione circa quattro volte superiore all'et\u00e0 repubblicana. Ad Est, oltre il Padenna, fu realizzato un grande sobborgo tra la citt\u00e0 e il mare, denominato \"C\u00e6sarum\". Il fiume Padenna, che un tempo si trovava ai confini della citt\u00e0, ora scorreva all'interno dell'abitato. Anche a Nord furono costruiti nuovi edifici al di l\u00e0 delle mura. Sorse cos\u00ec il quartiere \"Domus Augusta\", la zona imperiale di Ravenna.\nCapitale dell'Impero romano.\nNel 402 Onorio, figlio di Teodosio I, decise di trasferire a Ravenna la residenza dell'Impero Romano d'Occidente da \"Mediolanum\", troppo esposta agli attacchi barbarici. Ravenna fu scelta come nuova capitale perch\u00e9 godeva di una migliore posizione strategica (pi\u00f9 vicina all'Oriente); inoltre, data la sua condizione di citt\u00e0 marittima (avvantaggiandosi dell'incontrastato dominio romano sul mare), godeva di una maggiore difendibilit\u00e0. Con l'insediamento della corte imperiale, da centro di periferia, Ravenna si trasform\u00f2 in citt\u00e0 cosmopolita, fulcro di gravitazione politica, culturale e religiosa. \nQuando Onorio giunse a Ravenna, la citt\u00e0 era gi\u00e0 stata dotata di alcune importanti chiese. Nel 380 il vescovo Orso aveva cristianizzato una basilica romana, che da lui prese il nome di Basilica Ursiana. L'edificio venne ampiamente ristrutturato alla met\u00e0 del V secolo per volont\u00e0 del vescovo Neone, che vi aggiunse, a fianco, il Palazzo vescovile e il battistero (chiamato oggi Battistero Neoniano).\nIn seguito al trasferimento della corte imperiale, Onorio fece erigere la basilica di San Lorenzo in Cesarea. Localizzata a meridione della citt\u00e0, all'esterno dell'area urbana, si trattava presumibilmente di un santuario legato all'area cimiteriale.\nAll'attivit\u00e0 di Onorio si deve anche la fondazione dell'\"Apostoleion\", ovvero una chiesa dedicata ai Dodici apostoli e della \"Moneta\", ovvero l'edificio destinato alla coniazione delle monete dell'impero.\nAlla morte di Onorio, l'erede diretto alla successione al trono era Costanzo III. Morto prematuramente anche quest'ultimo, la vedova Galla Placidia riusc\u00ec ad ottenere la reggenza dell'Impero in nome del figlio Valentiniano III, di soli 6 anni. Galla Placidia giunse a Ravenna nel 424 e continu\u00f2 l'azione di monumentalizzazione della citt\u00e0, che aveva avviato Onorio, per un quarto di secolo, fino al 450.\nLa sovrana commission\u00f2 la costruzione della Basilica di San Giovanni Evangelista, con la quale scioglieva un voto fatto durante il viaggio che l'aveva condotta da Costantinopoli a Ravenna via mare. L'edificio \u00e8 ancora in essere, anche se nella sua parte anteriore ha subito un pesante intervento di restauro, resosi necessario all'indomani dei bombardamenti della Seconda guerra mondiale.\nForse all'imperatrice madre \u00e8 da attribuire anche la committenza della chiesa di Santa Croce. L'edificio, che oggi \u00e8 visibile solo parzialmente, era legato al sacello che generalmente viene denominato \u00abmausoleo di Galla Placidia\u00bb. La sovrana fece costruire il mausoleo per s\u00e9, per il marito Costanzo e per il fratello Onorio, ma non vi trov\u00f2 sepoltura. Mor\u00ec infatti a Roma il 27 novembre 450 e fu sepolta nella citt\u00e0 eterna.\nNello stesso periodo fu eretta la nuova cinta muraria. La lunghezza complessiva del perimetro raggiunse i 5\u00a0km. Si ritiene che le mura fossero alte tra i 4 e i 5 metri. Il fiume Lamone che, proveniente da Faenza, passava a pochi km dalla citt\u00e0, fu deviato. Un ramo fu fatto scorrere lungo la cinta muraria per alimentare i fossati, mentre il corso principale venne arginato e fu fatto girare attorno alle mura di settentrione per poi riprendere il suo percorso verso Nord. Era successo infatti che, con gli anni, la Fossa Augusta si era interrata, a causa dell'apporto continuo di materiale dal Po e dai suoi affluenti.\nLa Porta Aurea rimase in piedi fino al XVI secolo, ultima delle vestigia imperiali a cadere. Le colonne del manufatto vennero riusate per nuovi i templi di Ravenna; una parte di esse venne spedita a Venezia. Sculture di epoca romana decorano ancora la chiesa di San Giovanni in Fonte.\nCapitale del Regno dei Goti (V-VI secolo).\nA Ravenna si decisero le sorti dell'Impero d'Occidente allorch\u00e9 il 4 settembre 476 venne deposto l'ultimo imperatore, Romolo Augusto, per mano di Odoacre, re degli Eruli. Le insegne imperiali furono inviate a Zenone, imperatore d'Oriente, che nomin\u00f2 Odoacre \"patricius\", riconoscendo e autorizzando il suo dominio sull'Italia. Pertanto la citt\u00e0 divenne la capitale degli Eruli.\nIl regno di Odoacre ebbe vita breve: nel 493 fu spodestato dal re degli Ostrogoti, Teodorico, che ottenne il controllo della citt\u00e0 dopo un assedio durato tre anni. Il sovrano goto regn\u00f2 fino alla morte, nel 526. Come aveva gi\u00e0 fatto Odoacre, Teodorico lasci\u00f2 ai latini l'amministrazione della citt\u00e0. I Goti erano un popolo di culto ariano. Nella zona dell'ex zecca romana, in stato di abbandono, furono erette la cattedrale ariana, dedicata all'\"Aghia Anast\u00e0sis\" (oggi denominata Chiesa dello Spirito Santo) e un vicino battistero (oggi Battistero degli Ariani) per il culto ariano. Il sovrano, inoltre, intervenne con opere costruttive nella \"Regio palatii\", ovvero il quartiere cittadino riservato all'imperatore. Esso comprendeva la reggia di Onorio (che fu ristrutturata ed ampliata), un'annessa chiesa palatina (oggi denominata Sant'Apollinare Nuovo), una caserma ed altri edifici di servizio. I monumenti della \"Regio palatii\" si affacciavano sulla Fossa Augusta, che un tempo era un canale ricco d'acqua, ma ora era quasi completamente prosciugato. Teoderico la fece chiudere: al suo posto fu realizzata una strada ampia e rettilinea di collegamento tra la cattedrale e l'area palatina (l'odierna via di Roma). Il mosaico di epoca teodericiana in Sant'Apollinare Nuovo contiene una delle pi\u00f9 antiche documentazioni topografiche della storia: in esso sono raffigurate, contrapposte, la citt\u00e0 con il palazzo reale da una parte e il porto di Classe dall'altra.\nTeoderico ordin\u00f2 lavori di bonifica del territorio circostante la citt\u00e0; inoltre restaur\u00f2 l'acquedotto romano.\nFuori delle mura della citt\u00e0 latina (ad est), Teodorico fece costruire il quartiere ostrogoto. Poi focalizz\u00f2 il suo interesse verso la zona disabitata tra Ravenna e la foce del Badareno, a nord. Ramo del Po di Primaro, il Badareno (\"Padus Renus\" o \"Badarenus\") aveva sostituito la Fossa Augusta nel ruolo di collegamento tra il Delta padano e Ravenna. Si trattava di una via d'acqua di nuova formazione: dal Po di Primaro si staccava all'altezza dell'odierno abitato di Mandriole, poi si dirigeva verso sud con un tratto rettilineo e sfociava a nord-est dell'abitato. In quella zona Teoderico fece costruire la necropoli gota; inoltre riserv\u00f2 un'area per l'edificazione del proprio mausoleo. Fu poi portato a sfociare nei pressi dell'odierna Porto Fuori dando vita al porto Lacherno.\nDurante il suo regno, Teodorico fu fautore della pacifica convivenza tra cristiani cattolici ed ariani. Negli ultimi anni della dominazione gota il vescovo cattolico Ecclesio inizi\u00f2 l'edificazione di due nuove chiese nel quartiere ad ovest del Padenna: una sul sacello di San Vitale e un'altra nel luogo di una tomba imperiale (Santa Maria Maggiore). La dominazione gota ha lasciato un toponimo tuttora esistente: \"Godo\" (il guado dei Goti sul fiume Lamone), che successivamente divent\u00f2 un villaggio. Il tratto del Lamone presso Godo e Russi fu da essi chiamato \"Rafanariae\".\nTeodorico si pose anche come arbitro nelle frequenti dispute tra cristiani ed ebrei. Uno dei pi\u00f9 accesi scontri tra i fedeli delle due confessioni ebbe come motivo occasionale una provocazione degli ebrei che gettarono in uno dei canali della citt\u00e0 delle forme di pane, forse consacrate. Il vero motivo, probabilmente, fu di natura politico-economica. In ogni caso, al termine di violenti scontri furono molte le vittime e risultarono bruciate tutte le sinagoghe della citt\u00e0. Gli ebrei si rivolsero alla corte di \"Verona\" per avere giustizia, ottenendo un decreto di Teodorico che condannava la popolazione cristiana a sborsare una forte somma, sufficiente alla ricostruzione delle sinagoghe distrutte. Negli ultimi anni il re, contrariato dalla messa al bando dell'arianesimo voluta dall'imperatore d'Oriente e condivisa dal pontefice romano, abbandon\u00f2 la linea politica conciliante che lo aveva contraddistinto ed attu\u00f2 dure persecuzioni nei confronti della chiesa di Roma. Papa Giovanni I fu arrestato e condotto a Ravenna, dove mor\u00ec prigioniero.\nNei secoli successivi alla dominazione gota, il continuo afflusso di apporti alluvionali dei fiumi rese progressivamente inutilizzabile il porto di Classe. Nonostante ci\u00f2 Ravenna continu\u00f2 anche nell'Alto Medioevo ad essere una citt\u00e0 d'acque: gli abitanti organizzarono il rifornimento idrico e impiegarono la forza dell'acqua per il mantenimento dei mulini.\nCapitale dell'Esarcato d'Italia (VI-VIII secolo).\nDivenuto nel 527 imperatore d'Oriente Giustiniano, uno dei suoi obiettivi primari fu la riconquista dei territori dell'Impero Romano d'Occidente occupati da regni barbarici. A questo scopo, nel 535 invi\u00f2 in Italia due generali: Belisario e Narsete. Ravenna fu tra le prime citt\u00e0 ad essere riconquistate, nel 539. L'anno successivo Giustiniano ricostitu\u00ec le prefetture del Pretorio. Ravenna fu dichiarata capitale della Prefettura d'Italia. Il primo prefetto del pretorio nominato dai bizantini fu Atanasio. A conferma del prestigio che la citt\u00e0 aveva raggiunto, la sede episcopale venne elevata ad arcidiocesi. Giustiniano pose al vertice della sede vescovile ravennate un suo uomo di fiducia, Massimiano, che assunse, per volont\u00e0 dell'imperatore, la carica di \"archiepiscopus\" (arcivescovo), che lo equiparava al papa e ai patriarchi. Per alcuni secoli a venire l'arcivescovo di Ravenna fu, insieme all'esarca, uno dei principali rappresentanti del potere imperiale bizantino in Italia. Nel corso del VI secolo Ravenna prese a modello il fasto di Costantinopoli, citt\u00e0 ad essa legata da consolidati vincoli commerciali, politici e religiosi, assumendo l'aspetto di una residenza imperiale bizantina: sorsero grandiose costruzioni civili e religiose che emulavano, nell'architettura e nelle decorazioni, quelle della capitale d'Oriente.\nLa religione predominante in citt\u00e0 ritorn\u00f2 quella cattolica; per gli ariani cominci\u00f2 la diaspora.\nGiustiniano e Massimiano promossero la costruzione di importanti monumenti sacri. Giustiniano commission\u00f2 la costruzione della Basilica di San Vitale, mentre Massimiano promosse la costruzione della basilica di Sant'Apollinare in Classe. Il ricco banchiere Giuliano l'Argentario finanzi\u00f2 la costruzione della chiesa di San Michele in Africisco. Infine, durante questo periodo sorsero le prime pievi del territorio ravennate, in stile romanico.\nLa guerra greco-gotica si concluse nel 553 con la vittoria completa di Giustiniano. Ma la popolazione italiana dovette fronteggiare pochi anni dopo una nuova guerra. Nel 568 la penisola fu invasa dai Longobardi. L'impero bizantino si trov\u00f2 impreparato per fronteggiare l'invasione della popolazione germanica che, entrata attraverso le Alpi Giulie, scese verso la pianura padana seguendo la via Postumia. I Bizantini riuscirono solamente a mantenere il controllo di Ravenna, sede del loro governo in Italia, e di Roma, sede del potere spirituale. Le due capitali rimasero collegate poich\u00e9 i Bizantini mantennero il controllo di una stretta fascia territoriale solcata dalla via Amerina, la via romana che seguiva il corso del Tevere attraversando Umbria e Flaminia (Corridoio Bizantino).\nNel 580, l'imperatore Tiberio II divise in cinque province o \"eparchie\" l'Italia bizantina: Ravenna fu inserita nell'Annonaria, di cui fu eletta capitale. Pochi anni dopo l'imperatore Maurizio prese nuovi provvedimenti per arginare l'invasione longobarda, il pi\u00f9 importante dei quali fu la soppressione della Prefettura del pretorio d'Italia, che fu sostituita dall'Esarcato d'Italia, governato dall'esarca, la massima autorit\u00e0 civile e militare della nuova istituzione.\nMedioevo.\nDai Carolingi agli Ottoni (VIII-XI secolo).\nI Bizantini difesero l'Esarcato d'Italia dai Longobardi per oltre duecento anni, ma non mancarono di colpire la citt\u00e0 quando essa mise in discussione il predominio imperiale. Nel 709 l'arcivescovo Felice manifest\u00f2 l'insofferenza della sede ravennate per la soppressione dell'autocefalia. Nel 710 i ravennati assassinarono l'esarca Giovanni III. La punizione dell'imperatore Giustiniano II fu dura: nel 711 la citt\u00e0 fu depredata. L'arcivescovo Felice ed alcuni notabili molto stimati furono arrestati e condotti a Costantinopoli, dove subirono il supplizio dell'accecamento.\nNel 712 il nuovo re longobardo Liutprando, per confermare la politica di pace del predecessore, restitu\u00ec all'esarca il porto di Classe. Ma cinque anni dopo, approfittando della guerra in corso tra Costantinopoli e gli Arabi, il duca di Spoleto, Faroaldo II, attacc\u00f2 e saccheggi\u00f2 Classe ed assedi\u00f2 Ravenna. Liutprando, accortosi dei gravi problemi presenti nel sistema difensivo bizantino, concep\u00ec il piano di unificare la penisola sotto la monarchia longobarda. Gli attacchi all'Esarcato ripresero con forza. Nel 727-728 lo stesso Liutprando saccheggi\u00f2 il porto di Classe e cinse d'assedio Ravenna. Dopo che Classe fu liberata (728 o 729), nel 732 Ravenna venne conquistata per la prima volta da Ildeprando, erede al trono di Liutprando, e da Peredeo, duca di Vicenza. L'esarca Eutichio ripar\u00f2 nella laguna veneta, in territorio bizantino. In breve tempo fu armata la flotta veneziana che, guidata dal duca Orso, riport\u00f2 la capitale dell'Esarcato sotto l'autorit\u00e0 bizantina. Peredeo mor\u00ec in battaglia, mentre Ildeprando fu fatto prigioniero. Successivamente Eutichio si reinsedi\u00f2 a Ravenna.\nMa i longobardi non si diedero per vinti. Intorno al 734 Liutprando mosse di nuovo guerra contro l'Esarcato d'Italia, occupando l'intera Pentapoli; ai Bizantini restarono solo il porto di Classe, Ravenna e la pianura intorno alla citt\u00e0. Nel 751 l'Esarcato cadde definitivamente sotto l'offensiva di re Astolfo. Siccome da Costantinopoli non giunse nessuna reazione, Papa Stefano II chiam\u00f2 in aiuto il re dei Franchi. Pipino il Breve accolse la richiesta e, in forza del legame dinastico tra il proprio casato e quello longobardo, invi\u00f2 degli ambasciatori ad Astolfo chiedendogli di cedere i territori occupati. La citt\u00e0 fu restituita solo con la forza delle armi: nel 755 Astolfo, sconfitto, promise la restituzione di Ravenna \"cum diversis civitatibus\" (Prima pace di Pavia, giugno 755), ma non mantenne i patti. Mentre Forl\u00ec e la Pentapoli furono cedute ai Franchi, Ravenna fu consegnata invece all'arcivescovo. L'anno dopo Pipino lo sconfisse nuovamente e questa volta Astolfo capitol\u00f2. I Longobardi abbandonarono Ravenna, Forl\u00ec e la Pentapoli marittima (Seconda pace di Pavia, giugno 756). Pipino don\u00f2 i territori recuperati alla Sede Apostolica.\nNegli anni successivi gli arcivescovi locali rivendicarono gli antichi privilegi concessi dall'imperatore bizantino, che aveva riconosciuto alla Chiesa ravennate una sostanziale indipendenza da Roma. Essi, appoggiati dall'aristocrazia locale, continuarono ad esercitare un potere temporale di fatto. Nel 784 l'arcivescovo Grazioso accolse Carlo Magno in visita nella citt\u00e0. Al re dei Franchi furono donati i mosaici ed i marmi dell'ex palazzo esarcale (abbandonato fin dal 751), gi\u00e0 Palazzo di Teoderico.\nNell'803 Carlo Magno s'impegn\u00f2 a proteggere tutta l'area dell'ex Esarcato, che chiam\u00f2 \"Romandiola\". Il termine fece la sua prima apparizione assoluta in un documento ufficiale databile a quell'anno.\nPer il periodo che decorre dalla fine dell'Esarcato al X secolo le fonti storiche principali sono tre: la bolla di papa Pasquale I all'arcivescovo Petronace (819-837); il \"Liber pontificalis ecclesiae ravennatis\" di Andrea Agnello; il cosiddetto \"Breviarum ecclesiae ravennatis\" (X secolo). Le fonti archeologiche, da parte loro, mettono in luce il fatto che Ravenna, come molte altre citt\u00e0 italiane ed europee, fosse formata da diversi piccoli agglomerati urbani, ciascuno autosufficiente.\nAlla morte di Carlo Magno l'Impero pass\u00f2 al figlio Ludovico il Pio, quindi venne diviso tra i suoi eredi, frammentandosi irreversibilmente. Come successore del regno dei Longobardi venne costituito un Regno d'Italia con capitale a Pavia, principale citt\u00e0 longobarda. Tuttavia, Ravenna mantenne il suo prestigio come sede imperiale. Nell'892, infatti, Lamberto II di Spoleto fu incoronato a Ravenna imperatore da papa Formoso.\nIl territorio dell'ex Esarcato entr\u00f2 nelle mire degli imperatori, anche se la \"Promissio Carisiaca\" l'aveva assegnata alla Chiesa di Roma. Gli arcivescovi di Ravenna, per\u00f2, seppero difendere il territorio sia dal potere del Pontefice sia dalle mire dell'Imperatore.\nDopo una lunga \"vacatio imperii\" (durata ben 38 anni), nel 962 il trono imperiale fu ripristinato. Nel quarantennio 962-1002 ressero l'impero Ottone I, II e III, della casa di Sassonia. Per diritto ereditario, la corona italiana era congiunta con quella tedesca. Gli Ottoni posero in Italia tre \"sedes regni\": Roma, Ravenna e Pavia. Di esse, Ravenna fu la capitale effettiva del regno d'Italia. I tre Ottoni tennero a Ravenna sinodi e placiti (assemblee generali del popolo libero) e inoltre vi soggiornarono spesso nelle solennit\u00e0 di Natale e Pasqua. Appena salito sul trono, Ottone I sigl\u00f2 un accordo con il pontefice (\"Privilegium Othonis\", 962) in base al quale \nrinnov\u00f2 l'impegno alla restituzione del territorio di Ravenna. In realt\u00e0 l'imperatore mirava a controllare tutta l'area dell'alto Adriatico, quindi la promessa rimase sulla carta. Il \"districtus Ravennatis urbis\" venne infatti ceduto alla moglie Adelaide, mentre i \"comitatus\" di Cervia, Cesena, Imola, Montefeltro, e altri patrimoni minori, passarono alla sede arcivescovile. La Santa Sede torn\u00f2 in possesso dei territori ex esarcali solo nel XIII secolo inoltrato.\nOttone I fece costruire un suo palazzo in citt\u00e0 (oggi scomparso). Inaugurato nell'aprile 967, fu l'ultimo palazzo imperiale costruito a Ravenna. Nello stesso anno l'imperatore, facendo ritorno in Germania dal sud della penisola celebr\u00f2 la Pasqua a Ravenna in compagnia del pontefice Giovanni XIII. In aprile tenne nel suo palazzo una grande assemblea, cui furono convocati il re Corrado di Borgogna, numerosi nobili italiani e germanici, gli arcivescovi di Ravenna, di Milano, di Aquileia, e molti altri vescovi dell'Italia settentrionale e centrale. Dal 995 il nuovo arcivescovo fu quasi sempre di nomina imperiale (e spesso di lingua tedesca).\nTra il 998 e il 999 Gerberto di Aurillac (nominato arcivescovo il 28 aprile 998) ottenne da papa Gregorio V la giurisdizione civile (\"signoria\"):\nLa fine dell'autonomia della sede ravennate da Roma si ebbe con l'arcivescovo Gualtiero (1116), che decise di sottoporsi all'autorit\u00e0 della Sede Apostolica.\nNei secoli a partire dal VII il territorio aveva subito mutamenti profondi. Il reticolo centuriale tracciato dagli agrimensori romani era solo un ricordo: i fiumi, con il loro impetuoso corso torrentizio, avevano alluvionato le lagune trasformandole in paludi. L'aria salubre di un tempo era diventata malsana. La mappa idrografica del centro urbano era cambiata completamente. Il vecchio assetto era irriconoscibile: il Padenna si era prosciugato; il Lamone era stato deviato attorno alle mura settentrionali e condotto nel Badareno, che sfociava nei pressi dell'odierna Porto Fuori. Aldil\u00e0 dei bastioni, a sud, scorreva il Bidente-Ronco.\nLa linea di costa si era allontanata dal centro abitato. Nel IX secolo Civitas Classis era stata abbandonata poich\u00e9 il porto era diventato inservibile. Lo stesso destino era toccato al porto cittadino di Ravenna, che si era completamente interrato. Il nuovo scalo ebbe sede nel punto in cui sfociava in mare un ramo inferiore del Badareno. L'area era chiamata \"Campo Choriandro\" (\"piazza d'armi\", poich\u00e9 al tempo dei bizantini era il campo d'addestramento dell'esercito). Durante l'et\u00e0 carolingia furono attivi a Ravenna almeno sei porti, tutti di piccole dimensioni. Essi erano (da sud a nord-est): Candiano, \"litore curvo\", Eridano, Lacherno, \"Campo Choriandro\" (l'unico dotato di faro) e \"portus Leonis\".\nNel 1152 avvenne la rotta del Po a Ficarolo, che provoc\u00f2 lo spostamento del ramo principale del fiume a nord. Fu un fatto epocale, dalle enormi conseguenze: la portata del Po di Primaro si abbass\u00f2 considerevolmente e, con esso, quella di tutti i suoi rami, compreso il Badareno.\nLa soluzione adottata fu quella di rendere navigabile un canale vallivo, parallelo alla Fossa Augusta, denominato nelle fonti \"Codarundini\" o \"de Codarundinis\", poi rinominato \u00abNaviglio\u00bb. Nasceva a monte dell'odierna Sant'Alberto, terminando in citt\u00e0 nella zona dei mulini.\nL'epoca comunale.\nRavenna faceva parte del \"Patrimonium Sancti Petri\" dello Stato Pontificio. Inoltre, come sede vescovile, era a capo di un \"comitatus\" (contea); infine, nella citt\u00e0 risiedeva il Conte di Romagna, legato all'imperatore da un rapporto di vassallaggio.\nAl principio del XII secolo la citt\u00e0 si era data un ordinamento comunale (la prima attestazione dell'esistenza del Comune a Ravenna risale al 1106 circa). Il podest\u00e0 era nominato dall'arcivescovo. Ravenna per\u00f2 doveva anche fare i conti con il forte potere imperiale. Nel 1195 Enrico VI cre\u00f2 il Ducato di Ravenna, indicando direttamente nel testamento i territori spettanti al proprio legato in Italia, Marquardo di Annweiler: \"Ducatum Ravennae, Terram Brictinorii, Marchiam Anconae &amp;c.\". Il Ducato ebbe breve vita, in quanto nel 1198 le citt\u00e0 romagnole si unirono in una lega (2 febbraio) e con l'aiuto di papa Innocenzo III cacciarono Marquardo (cui rimasero solo Cesena e Forl\u00ec).\nFederico II di Svevia, salito al trono nel 1212, ripristin\u00f2 il controllo imperiale sul Nord Italia, favorendo le famiglie ghibelline a lui amiche. A Ravenna l'imperatore pot\u00e9 contare sull'alleanza con il potente casato dei Traversari. Ma nel 1239 i Traversari mutarono campo, alleandosi con la parte guelfa e cacciarono dalla citt\u00e0 gli esponenti ghibellini.\nAlla morte di Paolo II Traversari (8 agosto 1240), l'imperatore decise di reimpossessarsi di Ravenna e, dopo tre giorni di assedio, cacci\u00f2 i Traversari dalla citt\u00e0 (15 agosto). Per costringere la citt\u00e0 a capitolare, fece deviare il Lamone Teguriense, il fiume che da un millennio bagnava Ravenna. Esso lambiva la citt\u00e0 ad ovest ed alimentava le vie d'acqua intramuranee. Nei pressi di Russi (a circa 18\u00a0km dalla citt\u00e0), il letto del fiume fu drizzato verso nord. Le sue acque cessarono di alimentare i fossati che cingevano le mura, che rimasero sguarnite.\nNel 1248 la situazione politica si capovolse. In febbraio Federico II riport\u00f2 una grave sconfitta a Parma. Subito i guelfi si coalizzarono contro le citt\u00e0 ghibelline. Un esercito comandato dal cardinale Ottaviano degli Ubaldini entr\u00f2 in Romagna; in maggio conquist\u00f2 Ravenna.\nLa diversione del Lamone ebbe conseguenze non previste, i cui effetti furono visibili solo ad alcuni decenni di distanza. Il fiume and\u00f2 ad alimentare le valli a nord di Ravenna, alle quali attingeva acqua il Badareno (il fiume che collegava Ravenna con il Delta del Po), con l'effetto di aumentare notevolmente la sua portata d'acqua. Il porto Choriandro fu allagato e si dovette costruirne uno nuovo, qualche km pi\u00f9 a sud. Il nuovo scalo fu costruito quasi in coincidenza dello sbocco in mare del canale - ormai spento - dell'antico scalo romano. Il netto mutamento idrografico impose una riorganizzazione dell'economia ravennate, che non pot\u00e9 pi\u00f9 basarsi sulle attivit\u00e0 marittime. La principale attivit\u00e0 economica divenne l'agricoltura. La principale coltivazione quella dei cereali, soprattutto nelle terre del Decimano e al confine col Faentino.\nLa signoria dei Da Polenta.\nNel 1275 Guido da Polenta, guelfo, prese la citt\u00e0 con l'aiuto dei Malatesta di Rimini. Da quell'anno Ravenna fu governata dalla sua famiglia. Con il trasferimento delle funzioni comunali dal Palazzo vescovile ai Da Polenta, fu realizzata una nuova piazza che divenne la sede del governo civico della citt\u00e0: l'attuale piazza del Popolo. Nel 1288 il podest\u00e0 insedi\u00f2 la propria residenza nella piazza. Sotto la signoria dei Da Polenta vennero eseguiti nuovi lavori di regimentazione delle acque, che resero stabile la zona per oltre quattro secoli. A causa della diversione del Lamone operata da Federico II, nessun corso d'acqua lambiva le mura cittadine. Bisognava cercare nuove fonti di apporto idrico. Gli ingegneri decisero di far convergere due fiumi, Ronco e Montone, attorno a Ravenna. Il Montone fu immesso nell'alveo spento del Lamone in maniera da circondare le mura settentrionali. Il Ronco, che scorreva lontano da Ravenna, fu deviato e portato a scorrere sotto le mura meridionali. I due fiumi, dopo aver circondato la citt\u00e0, vennero fatti riunire in un unico alveo verso il mare Adriatico.\nVennero inoltre costruiti una serie di canali deviatori, le cui acque servivano principalmente per i mulini; intorno al 1276 fu rivitalizzato il \u00abcanal Naviglio\u00bb, il canale artificiale che dalla citt\u00e0 arrivava fino al Po di Primaro. La sistemazione permise di rifornire meglio la citt\u00e0 di acqua e di assicurare il funzionamento di opifici e mulini. L'aspetto di Ravenna era molto diverso da quello dell'et\u00e0 imperiale: i fiumi e i canali interni che l'attraversavano erano limacciosi, le case povere e basse, fatte di malta con tetto di paglia o canna palustre. La popolazione si era ridotta a meno di diecimila abitanti.\nIl 15 settembre 1321 Dante Alighieri, che aveva trovato ospitalit\u00e0 a Ravenna, quivi mor\u00ec probabilmente di malaria, morbo contratto durante il viaggio di ritorno da Venezia, dove aveva tenuto un'ambasceria per conto della famiglia Da Polenta.\nNella \"Descriptio provinci\u00e6 Romandiol\u00e6\" del cardinale Anglico de Grimoard, legato pontificio per il Nord Italia (9 ottobre 1371), si legge: \u00abCivitas Ravenn\u00e6, posita est in provincia Romandiola [\u2026] cuius comitatus est in confinibus comitatus Cervi\u00e6, Cesen\u00e6, Forlivii, Faventi\u00e6, Casemurat\u00e6, Bagnacavalli et Argent\u00e6, in qua Civit.(atis) sunt focul.(aria) MDCCXLIII\u00bb. I Da Polenta per primi dotarono la citt\u00e0 di un orologio meccanico. Realizzato alla fine del XIV secolo, fu collocato in piazza del Popolo.\nTra XIV e XV secolo si form\u00f2 la pineta costiera. I pini domestici, originari di climi pi\u00f9 caldi, furono impiantati dai monaci delle quattro abbazie storiche (San Vitale, San Giovanni Evangelista, Sant'Apollinare in Classe e Santa Maria in Porto). L'opera laboriosa e continuativa dei monaci favor\u00ec la formazione sulla costa di un grande bosco, che si estese dalla foce del Lamone fino a Cervia.\nLa dominazione veneziana.\nAlla met\u00e0 del XIII secolo i veneziani avevano costruito un loro porto lungo la riva destra del Po di Primaro; nel 1260, nei pressi di Sant'Alberto, era stata edificata una piazzaforte a protezione dello scalo. I ravennati non tollerarono a lungo la concorrenza lagunare e nel 1309 attaccarono e distrussero la piazzaforte. Ma i veneziani non desistettero: il loro obiettivo rimase la penetrazione militare in Romagna. L'anno successivo incendiarono l'unico ponte ravennate posto sul Primaro. Nel 1313 la Santa Sede decise di rinegoziare i trattati con Venezia, scavalcando cos\u00ec la comunit\u00e0 ravennate.\nIl 24 febbraio 1441 cess\u00f2 la signoria dei Da Polenta. Ravenna e il suo contado passarono sotto il dominio della Repubblica di Venezia. Gli ultimi due esponenti della famiglia da Polenta, Ostasio III e il figlio Girolamo, furono relegati nell'isola di Creta. I veneziani si insediarono, come padroni di fatto, all'interno di un territorio che formalmente apparteneva ancora al pontefice (Venezia s'impegno infatti a versare all'arcivescovo di Ravenna un censo annuo come risarcimento). La Serenissima adott\u00f2 un'amministrazione efficiente, con una politica finanziaria che nel giro di pochi anni interruppe un declino che sembrava ineluttabile.\nI veneziani ricostruirono le mura; la cinta racchiuse un'area di 166 ettari, presumibilmente la stessa del V secolo. Fu edificata una nuova fortezza (oggi denominata Rocca Brancaleone, dal nome dell'architetto che la progett\u00f2). Le vestigia murarie che si vedono oggi attorno a Ravenna risalgono al periodo veneziano. Particolarmente rilevante per il suo aspetto massiccio \u00e8 la torre di guardia sul fiume Montone (che all'epoca scorreva lungo l'asse di quella che oggi \u00e8 via Fiume Abbandonato), denominata Torre Zancana (dal nome del podest\u00e0 veneziano del 1496, Andrea Zancano). Sul suo basamento fu edificata una chiesa, che oggi \u00e8 nota come Chiesa della Madonna del Torrione. Nel 1483 i veneziani selciarono la piazza maggiore (oggi piazza del Popolo) e posero su uno dei quattro lati due colonne di granito bigio. Originariamente, alla cima alle colonne vi erano, rispettivamente, una statua dedicata a Sant'Apollinare e una dedicata al Leone di San Marco. Nel 1490 fu fondato il Monte di Piet\u00e0. Tra i pochi edifici superstiti del periodo veneziano vanno ricordati: la Palazzina Diedo (via Raul Gardini), edificata in epoca rinascimentale; Casa Ghigi (dall'altro lato di via Gardini); Casa Melandri; la Torre dell'Orologio (1505).\nLa Ravenna nel Quattrocento era una citt\u00e0 agricola. Le vie d'acqua di collegamento con il Po si erano interrate. Solo il \u00abcanal Naviglio\u00bb (cio\u00e8 quello che portava al Po di Primaro) era stato conservato. Per quanto riguarda i canali interni alla citt\u00e0, venivano mantenuti in efficienza solo quelli che servivano per alimentare i mulini; tutti gli altri erano stati tombati e adattati a rete fognaria. I veneziani effettuarono interventi anche sui fiumi: nel 1504 il Lamone (che terminava il suo corso nelle valli), fu inalveato e condotto a sfociare nel Po di Primaro nei pressi di Sant'Alberto. Il patrizio veneto Luigi Diedi, che possedeva terreni a Cannuzzo di Cervia, fece deviare il Savio al confine fra il territorio cervese e ravennate (1504). Vennero bonificate le valli intorno a Ravenna (a cominciare da quella di Sant'Alberto), che poi furono adattate alla coltivazione, soprattutto quella della canapa (fibra molto utilizzata per fare le vele delle navi). I veneziani scelsero il porto Candiano (posto a sud-est della citt\u00e0) come scalo principale di Ravenna L'intervento, realizzato in un decennio (1470-1480 circa) fu consistente poich\u00e9 il corso d'acqua da cui traeva il nome, che scaricava in mare le acque della valle Candiana (oggi Standiana), era ridotto a uno scolo. I lavori furono ultimati con la costruzione di banchine di attracco funzionali al commercio marittimo. Infine, nell'anno 1500 tombarono il Badareno, abbandonando il porto Lacherno. \nIl dominio veneziano cess\u00f2 nel 1509 in seguito alla sconfitta nella battaglia di Agnadello subita dalla Lega di Cambrai. Papa Giulio II, fondatore della Lega, incamer\u00f2 Ravenna, che rimase nello Stato Pontificio per 350 anni.\nRavenna nello Stato Pontificio.\nIl Cinquecento.\nNel 1512, in occasione della guerra della Lega Santa, Ravenna fu teatro di scempio e sangue in quella che pass\u00f2 alla storia come la prima grande guerra con armeria moderna mai combattuta. La citt\u00e0 fu anche saccheggiata dalle truppe francesi.\nNel 1545 il papa nomin\u00f2 un legato apostolico per la Romagna, con sede a Ravenna. Nacque cos\u00ec la Legazione di Romagna, nuova circoscrizione amministrativa dello Stato della Chiesa.\nLa topografia di Ravenna sub\u00ec un'evoluzione. L'antica \"Plateia major\" di bizantiniana memoria divenne l'asse stradale principale in entrata e in uscita dalla citt\u00e0 (attuale Via di Roma). Sul lato sinistro della strada furono costruite case e palazzi, mentre il lato destro rimase caratterizzato dalla presenza delle chiese di San Giovanni Evangelista, Sant'Apollinare Nuovo e Santa Maria in Porto. \nNacquero i nuovi borghi Sisi e Adriano (dal nome delle porte della citt\u00e0), divenuti poi Borgo San Rocco e Borgo San Biagio. Caratterizzati da una popolazione di bassa estrazione sociale, divennero serbatoi di manodopera bracciantile. Nel 1582 fu demolita Port'Aurea per fornire materiale da costruzione.\nSu impulso del legato pontificio, ripresero le attivit\u00e0 portuali. Il luogo dove si predispose la darsena fu individuato, a sud della citt\u00e0, poco oltre il fiume Ronco. La darsena, realizzata nella prima met\u00e0 del XVII secolo, affiancava la via Romana (ex \"via Caesaris\").\nTra Seicento e Settecento.\nDopo la fine del dominio veneziano molte opere pubbliche non vennero pi\u00f9 conservate in efficienza. In pochi decenni il porto Candiano ridivenne inutilizzabile. \nNel 1606 il cardinale Bonifazio Caetani, nel suo primo anno di legazione, fece escavare nuovamente la foce del Candiano, all'altezza della \u00abTorrazza\u00bb finanziando personalmente le spese (in riconoscenza per la sua opera i ravennati eressero una colonna). Oltre al ripristino di una efficace comunicazione col mare, Ravenna sentiva in maniera pressante il problema della difesa della citt\u00e0 dalle inondazioni. Nei 150 anni che vanno dalla met\u00e0 del secolo agli inizi del XVIII secolo le acque dei fiumi Ronco e Montone ruppero pi\u00f9 volte gli argini allagando la citt\u00e0. La popolazione tocc\u00f2 il suo minimo con 11.000 abitanti. In compenso Ravenna non fu colpita dalla famosa peste del 1630.\nRavenna sub\u00ec gravi inondazioni negli anni 1636, 1651, 1693, 1700 e 1715. La pi\u00f9 grave in assoluto fu quella, catastrofica, del maggio 1636. L'acqua sommerse la citt\u00e0 per oltre due metri. Probabilmente la causa del disastro fu il progressivo innalzamento del letto dei due fiumi (ormai pensili attorno alla citt\u00e0) e la presenza di numerose costruzioni lungo gli argini che, col tempo, aveva provocato un rallentamento del deflusso delle acque. L'esondazione dagli argini avvenne il 27 maggio, dopo sei giorni ininterrotti di pioggia. Alle 10 di sera l'acqua del Montone, che cingeva le mura della citt\u00e0 a nord-ovest, strarip\u00f2 verso sud (all'altezza della Torre Zancana) e and\u00f2 ad unirsi con quella del Ronco. Le acque saltarono le mura ed irruppero nelle strade.\nIl livello delle acque all'alba del 28 maggio fu talmente elevato che raggiunse il secondo piano delle case. Le strade erano diventate fiumi. Gli abitanti vennero messi in salvo caricandoli su barche.\nPer tre giorni le strade furono praticabili solo dalle imbarcazioni, poi dai cavalli. Alla fine si contarono 140 case crollate, 320 danneggiate e 240 puntellate. Il numero dei morti fu fortunatamente basso: non pi\u00f9 di una dozzina.\nL'irregimentazione delle acque di Ronco e Montone si rivel\u00f2 improcrastinabile. Il governo del legato pontificio elabor\u00f2 un ampio piano di sistemazione idraulica che comprendeva:\nLe opere furono realizzate dai seguenti legati di Romagna:\nI lavori ebbero effetti permanenti nello stabilizzare l'area intorno a Ravenna, consentendo un ordinato sviluppo delle coltivazioni agricole e dando un decisivo impulso a nuove opere di prosciugamento e bonifica. Il prezzo da pagare fu la perdita definitiva del collegamento diretto con il Po di Primaro. S'interruppe un legame che traeva le sue origini dall'epoca romana.\nTra il 1606 e il 1697 la popolazione di Ravenna crebbe da 11.331 a 14.424 unit\u00e0. Nel XVII secolo gli spettacoli teatrali erano ospitati in locali diversi: il Palazzo Comunale, il Palazzo Arcivescovile ed il Collegio dei Nobili. Richiesto a gran voce dai ravennati, all'inizio del XVIII secolo fu costruito un teatro, che apr\u00ec nel 1722. Il \"Teatro Comunitativo\" (questo il suo nome) rimase l'unico palcoscenico di Ravenna fino al 1852, quando fu inaugurato il Teatro Dante Alighieri.\nNel XVIII secolo Ravenna visse un periodo di grande rinnovamento architettonico. Dapprima fu riedificato il Duomo (1734-1745), su impulso dell'arcivescovo Farsetti (1727-41). Poi furono costruiti in pochi decenni diversi palazzi che cambiarono il volto del centro cittadino. Fu rimesso completamente a nuovo il palazzo comunale (anni 1760). Le grandi famiglie aristocratiche edificarono nuovi sontuosi palazzi: Palazzo Rasponi; Palazzo Ginanni Corradini (in via Mariani); Palazzo Baronio (attuale via Raul Gardini); Palazzo Spreti (via Paolo Costa); Palazzo Rasponi del Sale (in Piazza del Popolo, attuale sede di una banca).\nFurono edificate anche importanti opere pubbliche. Tra esse: l'Orfanotrofio maschile (sull'attuale via Guaccimanni) e il nuovo palazzo delle Scuole pubbliche (lungo l'odierna via Pasolini). Il protagonista di queste committenze fu l'architetto Camillo Morigia, il quale firm\u00f2 anche il progetto del nuovo sepolcro di Dante.\nNello stesso periodo fu effettuata la tracciazione di una nuova strada carrozzabile di collegamento con Forl\u00ec: \u00e8 \u201cvia Ravegnana\u201d. La costruzione dell'arteria stradale fu celebrata nel 1785 con l'erezione di un arco monumentale in onore del legato pontificio, il cardinale Luigi Valenti Gonzaga.\nIl secolo fin\u00ec in maniera disastrosa per le istituzioni civili e religiose ravennati. Nel 1796 l'esercito francese guidato da Napoleone invase i territori pontifici. Il 23 giugno fu firmato a Bologna un penalizzante armistizio. Il 19 febbraio 1797 il Papa rinunci\u00f2 a tutti i suoi diritti sulla Legazione di Romagna (Trattato di Tolentino). Il 19 maggio seguente la Legazione fu distaccata dallo Stato Pontificio ed annessa alla Repubblica Cispadana. Poi ne segu\u00ec le sorti, confluendo in giugno nella Repubblica Cisalpina. L'anno seguente furono soppresse le quattro grandi abbazie ravennati di origine bizantina: San Vitale, San Giovanni Evangelista, Sant'Apollinare in Classe e Santa Maria in Porto. Il patrimonio artistico conservato nei monasteri fu depauperato.\nL'Ottocento.\nDopo il ventennio di dominazione napoleonica (1797-1815), Ravenna torn\u00f2 nuovamente allo Stato pontificio.\nSubito dopo la Restaurazione, nacque per la prima volta la discussione su quale citt\u00e0, tra Forl\u00ec e Ravenna, meritasse di pi\u00f9 il ruolo di capoluogo della Legazione di Romagna. Negli anni 1815-1816 si scaten\u00f2 una lunga polemica tra i due centri, a colpi di \"pamphlet\" e di pressioni pi\u00f9 o meno nascoste verso Roma. Alla fine fu presa una decisione salomonica: la Romagna venne divisa in due Legazioni distinte, cos\u00ec entrambe si poterono fregiare del titolo di capoluogo.\nNegli anni seguenti si diffusero a Ravenna, come in molte altre citt\u00e0, le sette segrete, tra cui la Carboneria. Un cittadino ravennate, nella sua autobiografia, spiega che \u00abIn Ravenna la Carboneria dividevasi in tre sezioni: la prima portava il nome di Protettrice, perch\u00e9 reggeva le altre; la seconda di Speranza, perch\u00e9 composta in gran parte di giovani studenti; e la terza, [poich\u00e9] era un miscuglio di ogni sorta di gente, operai quasi tutti, i pi\u00f9 pronti all'azione, ebbe il nome di Turba\u00bb.\nL'attivit\u00e0 delle sette fece registrare un notevole aumento dei delitti di sangue in tutta la Legazione. Il cardinale Ercole Consalvi, Segretario di Stato della Santa Sede, temendo un'invasione del confinante Impero austriaco a causa della presenza di societ\u00e0 segrete ai confini del Lombardo-Veneto, ordin\u00f2 nel 1821 al legato di Ravenna, Rusconi, di cacciare o di confinare i carbonari pi\u00f9 pericolosi.\nMa il problema non fu risolto e negli anni seguenti Consalvi temette pi\u00f9 volte che l'Austria approfittasse di un qualsiasi pretesto per scendere a sud del Po.\nNel 1824 venne assassinato il direttore di polizia della citt\u00e0. Ci\u00f2 indusse Roma ad inviare uno dei suoi uomini pi\u00f9 in vista, il cardinale Agostino Rivarola. Rivarola, nominato cardinal legato \"a latere\", fece condurre un'indagine che port\u00f2 alla celebre sentenza del 31 agosto 1825, con la quale vennero condannate a varie pene (compresa quella capitale, poi commutata in ergastolo), oltre 500 persone, appartenenti a tutti gli strati sociali.\nRivarola avvi\u00f2 anche una politica di modernizzazione amministrativa, ma fu ricordato soprattutto per il pugno di ferro con il quale esercit\u00f2 il potere di comando e la durezza con cui cerc\u00f2 di colpire i cospiratori.\nLa Carboneria decise allora di preparare un attentato contro di lui, che fu effettuato senza successo il 23 luglio 1826.\nVisto il clima pericoloso, il governo pontificio ritenne prudente richiamare Rivarola a Roma. Al suo posto fu inviata in Romagna una commissione di giudici con l'incarico di trovare e condannare i responsabili dell'attentato. La commissione d'inchiesta, presieduta da monsignor Filippo Invernizzi, avvi\u00f2 un'indagine in cui, per raccogliere prove, non esit\u00f2 a ricorrere a delazioni e carcerazioni arbitrarie, inimicandosi la popolazione. Dopo due anni l'inchiesta si concluse con la condanna a morte di cinque persone, sentenza pronunciata il 26 aprile 1828. La condanna fu eseguita, nel successivo mese di maggio, in piazza Garibaldi (all'epoca \"Piazza degli Svizzeri\").\nNegli stessi anni il governo pontificio aveva rilevato la propriet\u00e0 del porto, situato all'imbocco del Canale Corsini. Il porto crebbe fino a diventare, durante il pontificato di Papa Pio IX, \"il pi\u00f9 frequentato ed il pi\u00f9 centrale pel commercio delle quattro Legazioni\". In un rapporto del \"Giornale agrario toscano\", organo dell'Accademia dei Georgofili, si legge che nel 1836 attraccavano nel porto di Ravenna circa 500 navi mercantili all'anno. Considerando che il numero di navi che uscivano dal porto fosse altrettanto, si pu\u00f2 concludere che il movimento annuale dovesse arrivare ad un migliaio di unit\u00e0. Il movimento rimase costante per molto tempo. Verso la fine dell'Ottocento la quota era sostanzialmente la stessa.\nTra il 1854 e il 1855 Ravenna fu colpita da una grave epidemia di colera. Il morbo colp\u00ec 2.694 persone, causando la morte di 1.677 di essi. L'epidemia fu dichiarata esaurita il 9 novembre 1855. Fu l'ultima volta che il colera colp\u00ec la citt\u00e0. \nL'11-12 marzo 1860, in seguito ad un plebiscito, Ravenna venne annessa al Regno di Sardegna, che divenne dal 1861 Regno d'Italia. La Legazione divenne provincia, cui per\u00f2 fu tolta Imola.\nDall'unificazione dell'Italia ad oggi.\nRavenna nel Regno d'Italia.\nDue anni dopo la proclamazione del nuovo Regno, a Ravenna arriv\u00f2 la ferrovia. Il capoluogo venne messo in comunicazione con Bologna tramite la linea Ravenna-Castel Bolognese (circa 40\u00a0km), inaugurata il 23 agosto 1863. Commissario della tratta fu Alfredo Baccarini. Per costruire la strada ferrata fu necessario abbattere un tratto di mura veneziane.\nNegli anni dal 1865 al 1871 la vita di Ravenna fu sconvolta dalla \u201cSetta degli accoltellatori\u201d. La banda malavitosa uccise otto persone e ne fer\u00ec altre sei. La vittima pi\u00f9 illustre fu il generale Carlo Pietro Escoffier, Prefetto della citt\u00e0. Dopo i numerosi omicidi, fu catturato uno dei membri, Giovanni Resta, che confess\u00f2 e fece i nomi dei complici. Finirono a processo 23 imputati, che furono condannati a lunghe pene detentive.\nNel 1889 si apr\u00ec la seconda tratta ferroviaria, il collegamento con Ferrara e Rimini. Venne costruita una nuova stazione ferroviaria coi relativi viali che la collegarono al centro della citt\u00e0. Nacque la lunga strada che porta due nomi: Via Farini e Via Armando Diaz. Nella piazza antistante la stazione venne dedicato un monumento a Luigi Carlo Farini e ai caduti delle guerre d'indipendenza. Per l'esecuzione delle opere ferroviarie furono effettuati nuovi smantellamenti delle mura veneziane con l'abbattimento di un torrione e di parte delle mura fino a Porta Alberoni.\nL'anno prima (1888) la provincia di Ravenna aveva subito una seconda defezione: i comuni della Valle del Santerno venivano annessi alla provincia di Bologna.\nTra Otto e Novecento si costruirono anche nuove opere pubbliche come il lavatoio, il macello (il cui edificio esiste ancora) e il cimitero monumentale. Dopo l'esproprio delle propriet\u00e0 ecclesiastiche (leggi del 1866-1867), nei locali del monastero Classense venne aperta la biblioteca cittadina (che divenne una delle pi\u00f9 prestigiose d'Italia); l'ex complesso di San Vitale venne riutilizzato come caserma e deposito (l'ex convento di San Giovanni era gi\u00e0 ospedale). Si avvi\u00f2 anche il completamento della piazza Garibaldi, adiacente alla centralissima piazza del Popolo, e fu edificata la pescheria (poi trasformata nell'attuale mercato coperto).\nRavenna possedeva un patrimonio monumentale vastissimo, che per\u00f2 non veniva curato n\u00e9 valorizzato. Alla fine del secolo lo stato di conservazione dei monumenti storici era preoccupante: il sepolcro di Galla Placidia si allagava normalmente d'inverno, e qualche volta anche la Basilica di San Vitale. Questa grave situazione port\u00f2 gli intellettuali ravennati a lanciare, il 28 gennaio 1897, un appello di cui si fece portavoce Giosu\u00e8 Carducci, all'epoca presidente della \u00abRegia Deputazione di Storia Patria per le Romagne\u00bb.\nLa risposta dello Stato non si fece attendere. Nell'autunno dello stesso anno si rec\u00f2 a Ravenna una delegazione del Ministero dell'Istruzione. Dopo aver effettuato un sopralluogo nei luoghi simbolo della citt\u00e0, si decise di intervenire con un finanziamento. Oltre ai fondi, il Ministero decise, sollecitato dagli stessi proponenti, di creare di una struttura \"in loco\" che guidasse e sovraintendesse ai lavori di riqualificazione e recupero dei monumenti storici di Ravenna.\nNacque cos\u00ec la prima Soprintendenza ai monumenti d'Italia. Fu scelto come primo soprintendente Corrado Ricci, personaggio molto conosciuto in citt\u00e0, che abbinava la fama di storico all'esperienza di ex funzionario della Pubblica Istruzione. Ricci fu affiancato dall'architetto Icilio Bocci. La struttura fu varata nel dicembre 1897, dieci anni prima della definitiva sistemazione del servizio a livello nazionale.\nQuattro anni prima, nel 1893, era stata aperta la filiale ravennate della Banca d'Italia. La base dell'economia ravennate era l'agricoltura. Il mercato del bestiame si teneva in diverse piazze della citt\u00e0: le attuali piazza Baracca, della Resistenza, del Popolo, Garibaldi e Marsala. Negli ultimi decenni del secolo la coltura della barbabietola super\u00f2 (come numero di ettari di superficie) quelle tradizionali del granoturco e di altre colture. Ci\u00f2 favor\u00ec la costruzione di due grandi zuccherifici: il primo sorse a Classe nel 1899, il secondo a Mezzano (1908).\nLa prima guerra mondiale.\nRavenna vanta un triste primato: il suo porto fu l'obiettivo del primo atto di guerra subito dall'Italia nella prima guerra mondiale. Alle 3:45 del 24 maggio 1915 (l'Italia avrebbe dichiarato guerra all'Austria-Ungheria il giorno stesso) un cacciatorpediniere austriaco forz\u00f2 il porto penetrando nel canale Corsini, scaricando colpi di cannone su tutto ci\u00f2 che incrociava. L'unica vittima, Natale Zen, militare di 47 anni dell'Arsenale di Venezia, fu probabilmente il primo caduto italiano del conflitto.\nIl 12 febbraio 1916 la citt\u00e0 fu bombardata dall'aviazione austro-ungarica, con danni all'ospedale civile e alla Basilica di Sant'Apollinare Nuovo. Furono 13 le vittime accertate, undici civili e due militari. \nIl territorio ravennate fu teatro di altri rilevanti fatti di guerra. Primo fra tutti, l'insediamento a Porto Corsini di un contingente statunitense di 377 uomini, che rimase dal luglio 1918 fino a un mese dopo la fine della guerra. Nel complesso i militari ravennati caduti nella Grande guerra furono 991. \nTra un'esercitazione e l'altra, i militari statunitensi insegnarono ai ravennati il gioco della pallavolo. Ravenna pu\u00f2 essere considerata la culla della pallavolo italiana.\nIl primo dopoguerra.\nLe formazioni politiche pi\u00f9 organizzate a Ravenna erano i repubblicani (molto forti in citt\u00e0) ed i socialisti (largamente presenti nelle campagne del vastissimo comune romagnolo). Nel 1900 fondarono insieme la Camera del Lavoro, una delle prime in Italia. Nel 1910, per\u00f2, i repubblicani uscirono e fondarono la Nuova Camera del Lavoro. \nNel 1921 si costitu\u00ec il Fascio di combattimento ravennate. Nel settembre dello stesso anno fu organizzata la prima mobilitazione fascista a Ravenna. L'11 e 12 settembre 3000 squadristi (provenienti dalle province di Ferrara e Bologna) marciarono per le vie della citt\u00e0. Fece in quest'occasione la sua prima comparsa come divisa militare la camicia nera, indumento gi\u00e0 usato dagli anarchici. Ravenna era all'epoca il massimo centro politico per il Partito Socialista Italiano dopo Milano. Per conquistarla i fascisti locali impiegarono quasi un anno.. \nNell'estate del 1922 si ebbe lo scontro definitivo. Essendo ormai imminente la trebbiatura, l'Alleanza del Lavoro, il fronte unitario dei barrocciai repubblicani e di sinistra, aveva stipulato un accordo con gli agrari per la concessione esclusiva del trasporto di grano. All'inizio di luglio i lavoratori fascisti ravennati, che fino ad allora avevano partecipato alla Nuova Camera del Lavoro repubblicana, fuoriuscirono e crearono un loro nucleo di barrocciai guidati da Giovanni Balestrazzi. Promossero poi un'intesa separata con l'Associazione Agraria. Quando il fatto divenne di dominio pubblico, l'Alleanza del Lavoro proclam\u00f2 lo sciopero generale per il 23 luglio. Quel giorno i lavoratori di tutta la provincia sarebbero dovuti convenire a Ravenna. La manifestazione non si tenne: la forza pubblica imped\u00ec ai manifestanti di entrare in citt\u00e0. Socialisti e repubblicani proclamarono allora un altro sciopero per il 26 luglio. Sin dal primo mattino scoppiarono degli scontri in Borgo San Biagio, uno dei quartieri popolari di Ravenna. Rimase ucciso Giovanni Balestrazzi. Gli scontri tra le opposte fazioni si fecero sempre pi\u00f9 violenti. La forza pubblica, che fino ad allora si era tenuta in disparte, apr\u00ec il fuoco, lasciando sul terreno nove morti, in prevalenza militanti repubblicani e socialisti. Nel pomeriggio si ebbero nuovi scontri fra gli stessi repubblicani. Italo Balbo, chiamato da Ferrara dagli squadristi locali, giunse prima di sera a Ravenna e fece convergere sul capoluogo romagnolo migliaia di camicie nere. Dopo aver ottenuto una tregua con i repubblicani, la mattina del 27 luglio i fascisti si scontrarono duramente con socialisti, comunisti e anarchici, prevalendo. Le squadre fasciste appiccarono il fuoco all'antico Palazzo Rasponi, sede della Federazione delle Cooperative della provincia. Fu tratto in salvo il socialista Nullo Baldini, presidente della Federazione, in virt\u00f9 di un accordo ad altissimi livelli tra socialisti e fascisti. Il 28 luglio fu firmato un patto di tregua e buona volont\u00e0 tra i fascisti e i repubblicani. Siglarono la pace Dino Grandi per i fascisti, appositamente venuto da Roma, e Ubaldo Comandini per i repubblicani. \nL'occupazione di Ravenna diede il via nei giorni successivi alla cosiddetta \u00abcolonna di fuoco\u00bb, l'operazione con la quale le squadre fasciste occuparono i principali centri della Romagna e devastarono le cooperative e le sezioni dei partiti rivali ivi presenti. \nNel 1923 fu eletto sindaco Celso Calvetti, il primo proveniente dal Partito fascista ravennate. La nuova amministrazione gest\u00ec la citt\u00e0 nel segno della riorganizzazione urbanistica. I piani regolatori del 1927, del 1937 e del 1942 impressero a Ravenna modificazioni strutturali.\nVennero edificate in questo periodo la Casa del Mutilato (nell'odierna piazza J. F. Kennedy), la Capitaneria del Porto, il nuovo Liceo classico e la prima Colonia di Marina di Ravenna, lido balneare che stava prendendo forma.\nNel 1928 venne ultimato il nuovo Palazzo della Provincia, su progetto dell'architetto Giulio Ulisse Arata, che realizz\u00f2 anche l'intervento urbanisticamente pi\u00f9 pregevole di quegli anni: la sistemazione della zona attorno alla Tomba di Dante Alighieri.\nLa seconda guerra mondiale.\nDopo l'8 settembre 1943 Ravenna, come tutta la Romagna, fin\u00ec nell'orbita della Repubblica Sociale Italiana.\nL'esercito tedesco penetr\u00f2 nella pianura padana e prese il controllo del territorio. Gli Alleati bombardarono per la prima volta la citt\u00e0 bizantina il 30 dicembre 1943. Fu il primo di 34 attacchi. Un secondo bombardamento fu effettuato il 22 marzo 1944. Tra giugno e luglio del 1944 la X Armata dell'esercito germanico costru\u00ec la Linea Verde. Gli Alleati, dopo la liberazione di Roma (4 giugno 1944), proseguirono la risalita della penisola e giunsero a ridosso della linea fortificata in agosto. L'VIII Armata britannica si dispose lungo il tratto romagnolo, che scorreva lungo il crinale appenninico e terminava a Rimini.\nLe incursioni aeree sui cieli di Ravenna si moltiplicarono: tra luglio e agosto i bombardamenti furono pressoch\u00e9 quotidiani. Il 24 agosto, il 4 e 9 settembre furono effettuati anche bombardamenti notturni. I danni causati furono ingenti; molti edifici storici furono danneggiati o distrutti: la chiesa di San Giovanni Evangelista (21 agosto 1944); il Duomo e la basilica di San Francesco (25 agosto); San Domenico; Santa Maria in Porto Fuori (5 novembre). Beni mobili furono salvaguardati portandoli fuori citt\u00e0, nella Villa Monaldina (tra Ravenna e Forl\u00ec). I tesori inestimabili, artistici e storici, custoditi nel cuore di Ravenna furono salvati grazie a un tacito accordo tra tedeschi e Alleati. Il 29 agosto i fascisti misero a morte 12 tra partigiani ed antifascisti. Avevano, tranne due, un'et\u00e0 compresa tra 19 e 30 anni. In loro ricordo il luogo dell'esecuzione \u00e8 stato denominato \"Ponte dei Martiri\". \nGli alleati della VIII armata britannica sfondarono la Linea Verde ed arrivarono a Cervia nell'ottobre del 1944. Successivamente si diressero verso Ravenna. Nella provincia si era costituita la 28\u00aa Brigata Garibaldi \u201cMario Gordini\u201d, di cui il distaccamento intitolato a \u201cTerzo Lori\u201d si era stabilito sulla Isola degli spinaroni, nella valle \u201cPialassa della Baiona\u201d a nord della citt\u00e0. Sull'isola, ben nascosta dalla vegetazione, si radunarono alcune centinaia di partigiani che venivano riforniti di notte, con le barche, dagli abitanti di Porto Corsini. I tedeschi non riuscirono mai a trovare questo insediamento. Sull'isola arriv\u00f2 anche un radiotelegrafista per mantenere il collegamento con gli alleati.\nIl 2 dicembre 1944 si verific\u00f2 l'ultimo bombardamento alleato. Il giorno dopo Ravenna fu evacuata dai tedeschi; il 4 dicembre fu occupata dai canadesi dell'VIII Armata britannica senza che fosse sparato un colpo.\nIl 3 dicembre inizi\u00f2 la \u201cbattaglia delle valli\u201d che infuri\u00f2 nelle campagne a nord di Ravenna costringendo i tedeschi al ripiegamento. Il 4 febbraio 1945 il comandante della \u201cMario Gordini\u201d, Arrigo Boldrini, fu insignito della Medaglia d'oro al valor militare come riconoscimento per il significativo contributo dato alla liberazione dal comune nemico nazifascista.\nI partigiani liberarono Sant'Alberto il 4 dicembre, ma la frazione fu ripresa dai tedeschi. Sant'Alberto fu definitivamente liberata con l'offensiva alleata dell'aprile 1945.\nNella campagna ravennate, in localit\u00e0 Piangipane, \u00e8 stato costruito il cimitero di guerra di Ravenna.\nIl secondo dopoguerra.\nNel secondo dopoguerra Ravenna conobbe una fase di intensa industrializzazione nella zona del porto. Alla fine degli anni quaranta vennero scoperti al largo della costa romagnola dei grossi giacimenti di gas metano, presentando un'occasione unica per l'insediamento di attivit\u00e0 industriali. Nel 1952 Enrico Mattei, presidente dell'AGIP, venne per la prima volta a Ravenna. Secondo Mattei il metano poteva essere utilizzato non solo come fonte energetica e di calore, ma anche come materia prima per la petrolchimica e in particolare per la produzione di gomma sintetica. Nello stesso anno l'Agip inizi\u00f2 le trivellazioni in mare.\nNel 1953 Mattei fond\u00f2 l'Ente Nazionale Idrocarburi (ENI) e nel 1955 acquis\u00ec l'Anic (Azienda Nazionale Idrogenazione Combustibili), che avrebbe rappresentato la chimica italiana negli anni a venire. Il 24 aprile 1955 fu firmato l'accordo con il Comune di Ravenna (rappresentato dal sindaco Celso Cicognani) per la cessione dei terreni sui quali sarebbe sorto lo stabilimento petrolchimico. Le attivit\u00e0 economiche cominciarono ad attrarre manodopera: contadini e braccianti trovarono un nuovo lavoro come operai nella costruzione dei nuovi impianti. Successivamente si ebbe uno spostamento di forza lavoro dalla collina faentina e forlivese alla citt\u00e0: tra il 1953 e il 1956 ben 5.000 nuclei familiari andarono a coltivare i poderi lasciati liberi dai braccianti ravennati. L'ENI, oltre a costruire lo stabilimento, edific\u00f2 anche le case per i dipendenti. Nacque cos\u00ec il \u00abVillaggio Anic\u00bb, una cittadella di 25 ettari realizzata per una popolazione di 10.000 abitanti. Il Villaggio fu costruito tra il 1958 e il 1962 nell'area insediativa a sinistra del Porto canale. Nello stesso periodo, a destra del Candiano prese forma il quartiere Darsena, costruito su un'area di 24 ettari da via Fiume verso est (all'epoca campagna aperta).\nIn pochissimi anni si insediarono in questo quartiere circa 500 famiglie (duemila persone), provenienti soprattutto dalle vicine Marche. Ravenna registr\u00f2 un flusso immigratorio senza precedenti. Il nuovo quartiere disponeva di tutti i servizi: dalle scuole ai negozi alla chiesa parrocchiale. Anche la fornitura di energia elettrica era autonoma, poich\u00e9 era stata costruita una centrale termica ad olio combustibile \"in loco\". Per decenni tra il quartiere e la citt\u00e0 non ci furono contatti. Il Villaggio Anic fu totalmente autosufficiente. Vi abitarono i genitori di persone diventate celebri: il conduttore televisivo Amadeus (che nacque qui), il portiere del Cesena Stefano Dadina e la pallavolista Alessandra Zambelli (in forza all'Olimpia).\nNell'aprile 1959 fu inaugurato il nuovo ospedale civile, intitolato a Santa Maria delle Croci.\nNel 1961 veniva approvata la legge nazionale che forniva consistenti aiuti finanziari per la realizzazione del nuovo porto lungo le due sponde del Canale Candiano. Voluto da Benigno Zaccagnini, parlamentare ravennate, il provvedimento permise la realizzazione di quello che \u00e8 ancora oggi uno dei principali scali del mare Adriatico per traffico merci. La societ\u00e0 di gestione dello scalo, Sapir, fu fondata il 28 giugno 1957. \nTra la met\u00e0 degli anni cinquanta e la met\u00e0 degli anni sessanta la citt\u00e0 assunse il volto attuale. Il 10 luglio 1961 fu aperto l'ultimo tratto di viale Trieste, la principale arteria che congiunge la citt\u00e0 con il litorale. Nello stesso giorno furono avviati i lavori per realizzare il semianello della SS 16 \u201cAdriatica\u201d che aggira la citt\u00e0 da nord a sud. La citt\u00e0 visse un boom demografico: in vent'anni, dal 1951 al 1971, la popolazione crebbe di quasi il 50%, passando da 91.000 a oltre 130.000 abitanti. Nacquero interi nuovi quartieri: San Mama e Trieste. Nel 1969 piazza del Popolo fu chiusa al traffico: fu la prima piazza di Ravenna ad essere pedonalizzata. Seguirono nel 1971 via IV Novembre e via Cavour. Nei primi quarant'anni del dopoguerra la citt\u00e0 fu - assieme alla vicina Forl\u00ec - il principale bacino di voti del Partito Repubblicano Italiano.\nNegli anni settanta il problema della subsidenza si aggrav\u00f2. In alcuni punti della citt\u00e0 fu misurato un calo di 100 cm.. Grazie alle pressioni del Comune, il governo costitu\u00ec una commissione (1979), che elabor\u00f2 le linee guida che sfociarono in una legge. In parlamento fu fondamentale l'opera di Benigno Zaccagnini, deputato ravennate, che aggreg\u00f2 il consenso necessario al rapido passaggio del provvedimento nelle due Camere. In Senato ottenne l'appoggio di Leonardo Melandri, forlivese. La Legge speciale per Ravenna (l. 845/80) fu emanata il 10 dicembre 1980. Negli anni 1980 dovettero essere rifatte le fognature nell'area del centro storico; i lavori durarono dal 1983 al 1986.\nNel 1990 entr\u00f2 in vigore il nuovo piano del traffico. Si decise di troncare i due principali assi di attraversamento della citt\u00e0: via di Roma (direzione nord-sud) e via Guaccimanni (dal centro verso i lidi balneari)."}
{"id": "438294", "revid": "599013", "url": "https://it.wikipedia.org/wiki?curid=438294", "title": "Apt-rpm", "text": "Apt-rpm \u00e8 una versione modificata dell'Advanced Packaging Tool modificata per gestire i file .rpm dell'RPM Package Manager.\n\u00c8 sviluppata per i sistemi operativi basati sul kernel linux (generalmente una distribuzione GNU/Linux).\nStoria.\nIl programma fu inizialmente concepito da Alfredo Kojima all'incirca nel 2003 e in seguito migliorato da Gustavo Niemeyer, entrambi allora sviluppatori della distribuzione GNU/Linux Conectiva. Nel marzo 2005 Niemeyer annunci\u00f2 che non avrebbe pi\u00f9 proseguito lo sviluppo del programma, per concentrarsi sul nuovo Smart Package Manager. Nel 2006 la continuazione del progetto venne ripresa da Panu Matilainen, sviluppatore di Red Hat, che introdusse il supporto alle multilib e ai metadata dei repositories.\nUtilizzo nelle distribuzioni GNU/Linux.\nAlcune distribuzioni che utilizzano apt-rpm come proprio gestore pacchetti sono:"}
{"id": "438295", "revid": "2056951", "url": "https://it.wikipedia.org/wiki?curid=438295", "title": "Ordinazione presbiterale nel Rito romano della Chiesa cattolica", "text": "Il rito dell'ordinazione presbiterale, nella Chiesa cattolica e in quella ortodossa, predispone gli uomini scelti per svolgere il ministero ordinato come presbiteri. \nQuesto rito \u00e8 assolutamente necessario affinch\u00e9 essi possano compiere validamente tutti gli atti propri del sacerdote, cio\u00e8 i sacramenti e gli altri compiti pastorali.\nLiturgia secondo il rito romano.\nIl rito si struttura in tre parti: fase introduttiva; ordinazione vera e propria; riti esplicativi.\nFase introduttiva.\nLa prima fase, quella introduttiva, \u00e8 a sua volta composta da tre momenti, cos\u00ec articolati.\nPresentazione ed Elezione.\nOmelia del Vescovo\nInterrogazioni e Promessa di Obbedienza.\nGli Ordinandi si alzano in piedi e si pongono dinnanzi al Vescovo che li interroga:\nTutti gli Ordinandi rispondono insieme, ma al singolare\nIl Vescovo domanda a ciascuno dei candidati\nLitanie dei Santi.\n\"Con la preghiera litanica, la Chiesa chiede a Dio che, per l'intercessione di Maria Vergine e di tutti i Santi, benedica e ricolmi dei suoi doni i candidati chiamati al ministero sacerdotale. Durante il canto delle Litanie i fedeli si inginocchiano, mentre gli ordinandi si prostrano a terra in segno di umilt\u00e0 e di consegna totale della propria vita a Dio.\"\nSi cantano le Litanie dei santi\nTerminate le litanie il Vescovo, a mani giunte, dice:\nOrdinazione vera e propria.\nSi compone di due semplici momenti espressi da GESTI e PAROLE. \n\"Gesto\"= imposizione delle mani; \"Parole\"= preghiera di Ordinazione.\nImposizione delle Mani.\nSenza dire nulla il Vescovo impone le mani sul capo di ogni candidato inginocchiato dinnanzi a lui. Dopo il vescovo il gesto viene ripetuto dai sacerdoti presenti. Secondo il rito, con questo gesto dell'imposizione delle mani e con le parole della preghiera di Ordinazione, viene comunicato il dono dello Spirito Santo per la santificazione interiore, l'impressione del carattere e l'abilitazione per compiere gli uffici propri dell'Ordine. L'assemblea partecipa a questo momento in silenzio orante e raccoglimento.\nPreghiera Consacratoria.\n\"Questa Preghiera (pronunciata solo dal Vescovo) ha una struttura trinitaria. La I parte (anamnesi) esprime l'opera compiuta da Dio nella Storia della Salvezza in riferimento all'Ordine. La II parte (epiclesi) \u00e8 l'invocazione dello Spirito Santo sui candidati. La III parte \u00e8 un'intercessione per gli ordinati per mezzo di Cristo.\"\n\"Al termine della preghiera, tutto il popolo presente esprime la sua partecipazione proclamando l'\u00abAmen\u00bb finale che ha significato di approvazione, corresponsabilit\u00e0, solidariet\u00e0 nella scelta di coloro che sono stati ordinati e approva quanto \u00e8 avvenuto. \"\nRiti esplicativi.\n\"Dopo il Rito Centrale (1.2) gli eletti sono \u00abOrdinati\u00bb. Ora la Liturgia significa con altri gesti ci\u00f2 che \u00e8 avvenuto\"\n\"Questi gesti servono a simboleggiare ed esplicitare i compiti, le funzioni, la dignit\u00e0 dei nuovi ordinati.\"\nVestizione degli abiti sacerdotali.\n\"L'ordinato veste la stola al modo presbiterale e la casula, abiti celebrativi sacerdotali.\"\nUnzione Crismale.\n\" L'unzione esprime la conformit\u00e0 a Cristo; come Egli \u00e8 stato unto dal Padre con lo Spirito Santo (cf At 10,38) ed \u00e8 stato consacrato sommo sacerdote, cos\u00ec i presbiteri che nell'imposizione delle mani hanno ricevuto una partecipazione al sacerdozio del Signore e sono resi simili a Lui nel dono dello Spirito, ricevono anche l'UNZIONE ESTERNA, rituale visibile che manifesta quella interiore invisibile. Le parole che accompagnano l'unzione esprimono questa dottrina.\"\n\"Il Vescovo unge con il sacro Crisma le palme delle mani di ciascun ordinato (inginocchiato davanti a lui) dicendo:\"\nConsegna del Pane e del Vino.\n\"Il Vescovo consegna a ciascun ordinato, genuflesso davanti a lui, il Pane con la Patena e il Calice con il Vino che saranno consacrati nell'azione eucaristica e dice:\"\nV: \"Ricevi le offerte del popolo santo per il sacrificio eucaristico. Renditi conto di ci\u00f2 che farai, imita ci\u00f2 che celebrerai. Conforma la tua vita al mistero della Croce di Cristo Signore.\"\nAbbraccio di Pace.\n\"Quindi il Vescovo scambia con ciascun ordinato l'abbraccio e il bacio della pace dicendo:\"\nV: \"La Pace sia con te.\"\nO: \"E con il tuo spirito.\"\nI nuovi presbiteri scambiano l'abbraccio di pace con tutto il presbiterio presente, per significare l'entrata a far parte di esso e la loro accoglienza in esso. \u00c8 tradizione che tutti i presbiteri (e dunque anche il vescovo) bacino le mani appena consacrate del nuovo presbitero, dopo aver scambiato la pace. Con il bacio delle mani e alle solite condizioni sancite dalla Chiesa \u00e8 annessa l'Indulgenza Plenaria.\nTermina la Liturgia di Ordinazione. I nuovi presbiteri concelebrano l'Eucaristia."}
{"id": "438299", "revid": "8897", "url": "https://it.wikipedia.org/wiki?curid=438299", "title": "Yellow Dog Updater Modified", "text": ""}
{"id": "438300", "revid": "547034", "url": "https://it.wikipedia.org/wiki?curid=438300", "title": "Smart Package Manager", "text": "Smart Package Manager, o pi\u00f9 semplicemente Smart, \u00e8 un progetto software per la gestione dei pacchetti.\nCaratteristiche.\n\u00c8 stato creato con l'obiettivo di creare algoritmi piccoli e portabili per risolvere adeguatamente il problema della gestione degli aggiornamenti e dell'installazione di software.\nQuesto tool funziona in tutte le grandi distribuzioni Linux, ed ha lo scopo di portare notevoli vantaggi rispetto agli attuali tool in uso, come l'apt, apt-rpm, yum e l'urpmi.\nSmart permette di gestire \"package\" RPM, Deb e Slackware ed ha una struttura che permette l'aggiunta di nuovi formati di \"package\" e di \"repository\" (che vengono chiamati \"channels\"). Ci\u00f2 che rende particolare Smart \u00e8 un algoritmo per risolvere le dipendenze dei pacchetti che batte gli altri gestori di pacchetti, un'architettura chiara, un ampio supporto per i formati dei \"package\" e delle \"repository\"; questo non vuol dire che si possono installare file DEB su sistemi basati su RPM o viceversa: Smart non \u00e8 un \"wrapper\" universale attorno ai differenti formati dei package ed anche se supporta formati RPM, DEB e Slackware su un singolo sistema non vuol dire che sia possibile gestire relazioni tra differenti gestori di pacchetti.\nParticolarit\u00e0.\nDigitando sulla console:\n # smart moo\nsi otterr\u00e0 la seguente linea di testo:\n # I'm way smarter than a cow!\nun deciso attacco ad apt-get con il quale il risultato era una faccia di mucca (in ASCII Graphics) e una scritta che chiedeva se oggi l'utente avesse gi\u00e0 muggito."}
{"id": "438302", "revid": "767487", "url": "https://it.wikipedia.org/wiki?curid=438302", "title": "Keane (film)", "text": "Keane \u00e8 un film del 2004 scritto e diretto da Lodge Kerrigan, prodotto da Steven Soderbergh.\nTrama.\nWilliam Keane sta cercando sua figlia alla stazione degli autobus di Manhattan, dove \u00e8 stata rapita tre mesi prima. In mano ha un ritaglio di giornale in cui viene riferito di una bambina scomparsa, e lo mostra concitato agli addetti della biglietteria. Keane, in preda all'ansia, sembra vittima di un episodio schizofrenico. Dopo aver passato la notte a vagare per le strade di New York, torna all'albergo da quattro soldi in cui sta vivendo e paga il conto con il suo assegno di disabilit\u00e0.\nAi suoi cambiamenti di umore corrispondono le sue attivit\u00e0; quando fa buio torna alla stazione, a cercare sua figlia e chi l'ha rapita. E poi in un nightclub a tirare cocaina, dove ha un rapporto sessuale nel bagno pubblico con Michelle, ragazza conosciuta presumibilmente nel night.\nIn albergo conosce Lynn e sua figlia Kira, una ragazzina della stessa et\u00e0 della figlia scomparsa. Il rapporto con Kira lo porta ancora una volta a fare i conti con la disperazione per la perdita di sua figlia, in un'angosciata e incontrollabile ripetizione dei gesti alla quale il protagonista non pu\u00f2 che dare sfogo.\nProduzione.\nGirato in 32 giorni con meno di un milione di dollari, il film \u00e8 il secondo tentativo di Kerrigan di raccontare la storia di un genitore che fa i conti con la perdita di un figlio rapito. Due anni prima aveva terminato di girare \"In God's Hands\", ma il negativo fu irreparabilmente danneggiato in un incidente di laboratorio. \"Keane\" affronta un tema simile a quello affrontato anche in \"Clean, Shaven\", incentrato su un uomo schizofrenico che cerca di riprendersi la figlia dalla madre adottiva.\nDistribuzione.\nLa prima di \"Keane\" si \u00e8 svolta al Telluride Film Festival, \u00e8 stato poi proiettato al Festival internazionale del film di Toronto 2004 e al Festival di Cannes 2005.\nHa vinto sia il Premio della Critica che il Premio Speciale della Giuria al Deauville American Film Festival 2005 prima di ottenere la distribuzione su New York il 9 settembre 2005.\nNel novembre 2005 il Torino Film Festival dedica un omaggio a Lodge Kerrigan - presente alle proiezioni e protagonista di una conferenza stampa - all'interno della sezione \"Americana\", proiettando l'intera filmografia del regista: \"Clean, Shaven\", \"Clair Dolan\" e \"Keane\"."}
{"id": "438303", "revid": "767487", "url": "https://it.wikipedia.org/wiki?curid=438303", "title": "Franco Cerilli", "text": "Carriera.\nGiocatore.\nClub.\nMessosi in evidenza appena ventenne nella Massese in Serie C, dove si guadagn\u00f2 il soprannome di \"nuovo Corso\", nell'estate del 1974 venne acquistato dall' col pesante compito di raccogliere l'eredita dello stesso Mario Corso. Esord\u00ec in Serie A coi nerazzurri nel campionato 1974-75, rimanendo a Milano per due stagioni ma deludendo le aspettative, collezionando solo 19 presenze.\nPass\u00f2 quindi nel 1976 al Lanerossi Vicenza con cui ottenne la promozione in massima serie. Tornato alla casa base a fine stagione, venne girato al , ma dopo pochissimi mesi torn\u00f2 a Vicenza, dove fu tra gli artefici della straordinaria annata del cosiddetto \"Real Vicenza\", segnata dallo storico secondo posto in A. L'anno successivo, dopo la retrocessione in Serie B dei vicentini, rimase in massima serie passando al , con cui disput\u00f2 due campionati, il secondo dei quali in B.\nNel 1981 and\u00f2 in Serie C1 al Padova, contribuendo alla promozione in Serie B dei biancoscudati. L'anno successivo gioc\u00f2 11 partite nel campionato della promozione in A, poi cancellata per uno scandalo scommesse che colp\u00ec la squadra euganea. Cerilli torn\u00f2 quindi nuovamente al Vicenza in C1, dove milit\u00f2 per altre due stagioni centrando due promozioni consecutive. Il ritorno in massima serie venne per\u00f2 vanificato dallo scoppio nel 1986 del Totonero-bis, di cui Cerilli fu tra i protagonisti: al Vicenza venne negata la promozione in A, mentre Cerilli a causa di alcune intercettazioni telefoniche fu squalificato per cinque anni, chiudendo con quest'ombra la carriera da calciatore.\nNazionale.\nHa fatto parte della Nazionale della Serie C guidata da Enzo Bearzot.\nAllenatore.\nNella stagione 2010-2011 ha allenato il Casone, formazione di Legnaro che militava in Seconda Categoria.\nNella stagione 2011-2012 ha allenato la Legnarese in Prima Categoria. Per lui si \u00e8 trattato di un ritorno sulla panchina della Legnarese dopo esserci gi\u00e0 stato in precedenza con Filippo Maniero come giocatore.\nNella stagione 2012-2013 allena il VigonovoTombelle, formazione di Vigonovo che milita in Seconda Categoria. A gennaio 2013 termina il suo rapporto contrattuale con il VigononoTombelle, alla guida del quale gli subentra l'ex compagno di squadra Fulvio Fellet.\nNel 2015-2016 approda sulla panchina della Polisportiva San Precario, squadra di Padova di Seconda Categoria."}
{"id": "438305", "revid": "767487", "url": "https://it.wikipedia.org/wiki?curid=438305", "title": "Giancarlo Salvi", "text": "Carriera.\nGiocatore.\nInizi\u00f2 la carriera con la maglia della , esordendo in Serie A il 15 settembre 1963. Dopo una discreta stagione in maglia blucerchiata, conclusa con la salvezza allo spareggio col , superato per 2 a 0 anche grazie ad una sua rete, pass\u00f2 per un anno al , con cui per\u00f2 disput\u00f2 solamente due partite di campionato.\nTornato quindi nel 1965 alla , vi rimase undici anni, diventando un punto di forza ed una bandiera della formazione genovese. Dopo la retrocessione in Serie B del 1965-1966 e la successiva promozione, in massima Serie i blucerchiati riuscirono sempre a strappare una salvezza pi\u00f9 o meno sofferta, in particolare nel 1973-1974, quando la squadra fu ripescata, con eccezione della stagione 1971-1972, con i genovesi che chiusero al nono posto.\nDopo aver perso il posto da titolare nell'ultimo campionato, Salvi lasci\u00f2 Genova nel 1976 dopo 231 partite di massima divisione per accasarsi al Lanerossi Vicenza fra i cadetti. Con i biancorossi conquist\u00f2 la promozione e quindi poi un secondo posto. Il terzo anno, il 1978-1979, vide la retrocessione dei berici in Serie B. Scese quindi in Serie C1 dove con la maglia del conquist\u00f2 la promozione fra i cadetti.\nIn carriera ha collezionato complessivamente 313 presenze e 40 reti in Serie A, e 75 presenze e 17 reti in Serie B. Con 291 presenze in blucerchiato, \u00e8 tuttora il settimo calciatore della Sampdoria pi\u00f9 presente in incontri di campionato.\nDirigente.\nA 34 anni Salvi si ritir\u00f2 dal calcio giocato ed entr\u00f2 nei quadri dirigenziali del Vicenza, mentre intraprese la carriera imprenditoriale in societ\u00e0 con l'ex compagno biancorosso Paolo Rossi.\nDa direttore sportivo del Vicenza fu coinvolto nel 1986 nello scandalo del calcio scommesse e fu squalificato per due anni.\nSi spegne a Vicenza nel 2016 all'et\u00e0 di 71 anni."}
{"id": "438306", "revid": "767487", "url": "https://it.wikipedia.org/wiki?curid=438306", "title": "Bursting Out", "text": "Bursting Out \u00e8 il primo album \"live\" della band progressive rock inglese Jethro Tull, uscito nel 1978.\nIl disco.\n\u00c8 un album \"live\" le cui tracce sono state registrate in occasione del tour Europeo di \"Heavy Horses\" fra il maggio e il giugno del 1978. Non c'\u00e8 per\u00f2 certezza circa l'esatto luogo di registrazione di ogni singola traccia; l'unica data e localit\u00e0 che si pu\u00f2 desumere con certezza \u00e8 il 29 maggio 1978 presso la Festhalle di Berna, dalla presentazione in quattro lingue fatta da Claude Nobs, con la quale l'album si apre.\nL'album \u00e8 anche noto come: \"Bursting Out: Jethro Tull Live\", \"Bursting Out - Live\" e \"Live - Bursting Out\".\nTracce.\nTutte le canzoni sono state scritte da Ian Anderson salvo indicazioni:"}
{"id": "438307", "revid": "30610", "url": "https://it.wikipedia.org/wiki?curid=438307", "title": "Cungar di Ceredigion", "text": "Non andrebbe identificato con san Cyngar di Llangefni, visto anche che i due sono celebrati in giorni differenti e che Cyngar era figlio di re Gerren Llyngesoc della Dumnonia, mentre Cungar sarebbe stato il nipote di re Ceredig Ceredigion (definito padre dei santi Gwynlleu e Cyndeyrn nelle \"Genealogie dei santi\").\nBiografia.\nNacque, secondo la tradizione, a Llanwngar (nel Pembrokshire).\nLa sua biografia fu per la maggior parte inventata nel XII secolo, anche se contiene alcuni elementi di veridicit\u00e0. Sembra che il santo abbia lasciato il Galles da giovane e che abbia attraversato il canale di Bristol, giungendo a Congresbury, nel Somerset. Un cinghiale gli avrebbe mostrato dove ritirarsi in eremitaggio. Ben presto, attorno a lui si radunarono molti seguaci. Secondo la tradizione fu il primo vescovo di Congresbury. Tornato nel Galles, fond\u00f2 un monastero nel Morgannwg (che non \u00e8, come da alcuni creduto, Llandough-juxta-Cardiff). Avrebbe anche trascorso del tempo in Cornovaglia e Bretagna, dove gli sarebbero state dedicate delle chiese.\nMor\u00ec il 27 novembre (forse nel 520) durante un pellegrinaggio a Gerusalemme, e fu sepolto a Congresbury."}
{"id": "438308", "revid": "26601", "url": "https://it.wikipedia.org/wiki?curid=438308", "title": "Gianfranco Salvi", "text": ""}
{"id": "438309", "revid": "11694", "url": "https://it.wikipedia.org/wiki?curid=438309", "title": "Litchi", "text": ""}
{"id": "438312", "revid": "118532164", "url": "https://it.wikipedia.org/wiki?curid=438312", "title": "Barosaurus lentus", "text": "Barosaurus (il cui nome significa \"lucertola pesante) \u00e8 un genere estinto di dinosauro sauropode diplodocide gigante vissuto nel Giurassico superiore, circa 152-150 milioni di anni fa (Titoniano), in quella che \u00e8 oggi la Formazione Morrison, nello Utah e in Dakota del Sud (ed eventualmente la Formazione Tendaguru, Tanzania), nelle zone stratigrafiche 2-5. Caratterizzato da una mole imponente, un lungo collo e un'altrettanto lunga coda, il \"Barosaurus\" \u00e8 forse uno dei pi\u00f9 grandi dinosauri del suo periodo. \nIl termine composito \"Barosaurus\" deriva dal greco antico \"Barys\" (\u03b2\u03b1\u03c1\u03c5\u03c2) che significa \"pesante\" e \"sauros\" (\u03c3\u03b1\u03c5\u03c1\u03bf\u03c2) che significa \"lucertola\"; il nome completo significa \"lucertola pesante\".\nDescrizione.\nQuesto dinosauro sauropode, dotato di coda e collo eccezionalmente lunghi, era quasi identico al famoso diplodoco, e se non fosse per le incredibili dimensioni del collo di \"Barosaurus\" i due animali potrebbero essere considerati come appartenenti a un solo genere. Le vertebre pi\u00f9 alte e la coda leggermente pi\u00f9 corta rispetto a \"Diplodocus\" sono altre due caratteristiche che distinguono i due animali. Probabilmente, pi\u00f9 dei quattro quinti dell'intero dinosauro spettavano a collo e coda, su una lunghezza totale di 27 metri e pesava 20-30 tonnellate. \nIl Museo di Storia Naturale di New York mostra lo scheletro di un barosauro mamma che si erge sulle zampe posteriori a un'altezza incredibile per proteggere il suo piccolo da un \"Allosaurus\". La testa dell'animale raggiungerebbe il quinto piano di un palazzo.\nUn tempo si pensava che il lungo collo del barosauro venisse sollevato come quello di una giraffa. Per pompare sangue al cervello, per\u00f2, il cuore da solo avrebbe dovuto pesare pi\u00f9 di mezza tonnellata. Ma pi\u00f9 grande \u00e8 un cuore, meno battiti produce, e quindi il sangue del barosauro sarebbe tornato indietro verso il cuore prima di essere riuscito a raggiungere il cervello. A causa di queste difficolt\u00e0, venne sviluppata una teoria secondo la quale \"Barosaurus\" aveva otto \"cuori\": due nel petto, e tre paia lungo l'immenso collo. Un'altra teoria presentava l'idea che questo dinosauro avesse dei sistemi di bloccaggio nelle arterie che impedivano al sangue di tornare indietro. Queste teorie vennero a cadere quando alcuni modelli al computer di diplodocidi mostrarono che con tutta probabilit\u00e0 questi dinosauri tenevano i loro colli pi\u00f9 o meno orizzontalmente, di fatto eliminando il problema del pompare sangue al cervello. Il numero di vertebre cervicali di \"Barosaurus\" era lo stesso che in \"Diplodocus\" (15), ma alcune di queste vertebre superavano addirittura il metro di lunghezza. Le cavit\u00e0 nella loro struttura, per\u00f2, le rendevano piuttosto leggere e il collo era meno pesante di quanto potesse sembrare.\nScoperte in Nordamerica.\nIl barosauro fu uno dei moltissimi dinosauri scoperti in Nordamerica durante la cosiddetta \"Guerra delle Ossa\" tra Edward Drinker Cope e Othniel Charles Marsh, avvenuta sul finire dell''800. La descrizione della specie \"Barosaurus lentus\" avvenne ad opera di Marsh nel 1890. Solo nel 1922, per\u00f2, nella Carnegie Quarry dello Utah , da parte di un team capitanato da Earl Douglass. Successivamente, altri resti di questo dinosauro gigantesco vennero dissotterrati in Dakota del Sud. Tutto il materiale, naturalmente, proviene dalla famosa Formazione Morrison, che ha dato alla luce altri famosi dinosauri quali \"Apatosaurus\", \"Brontosaurus\", \"Diplodocus\", \"Allosaurus\", \"Stegosaurus\", \"Ceratosaurus\", \"Camarasaurus\", \"Camptosaurus\" e \"Brachiosaurus\". Rispetto ai sauropodi pi\u00f9 famosi, per\u00f2, il barosauro \u00e8 considerato piuttosto raro; in realt\u00e0, un ulteriore studio del materiale diplodocide proveniente dalla formazione ha dimostrato che \"Barosaurus\" era un animale abbastanza comune.\nPresunte specie africane.\nResti provenienti dal Giurassico superiore della Tanzania, descritti originariamente come \"Tornieria\", vennero considerati da alcuni autori come facenti parte del genere \"Barosaurus\". Recenti ricerche hanno dimostrato per\u00f2 che questi resti, appartenenti alle due specie \"T. africana\" e \"T. gracilis\", fanno effettivamente parte di un genere a s\u00e9 stante, pur simile ai giganti del Nordamerica. Una seconda specie di \"Barosaurus\" proveniente dagli Usa, denominata \"B. affinis\", \u00e8 ora considerata un sinonimo di \"B. lentus\"."}
{"id": "438316", "revid": "1543377", "url": "https://it.wikipedia.org/wiki?curid=438316", "title": "Primato papale", "text": "Per primato papale s'intende l'autorit\u00e0 apostolica del vescovo della diocesi di Roma su tutta la Chiesa cattolica. Secondo la dottrina cattolica alla base di tale primato vi sono due attribuzioni di San Pietro: l'essere stato nominato da Ges\u00f9 Cristo primo fra gli Apostoli (primato di Pietro) e l'essere stato il primo vescovo di Roma:\nL'origine della dottrina del Primato Papale \u00e8 fatta risalire a Leone I (440 - 461) il quale si espresse nei termini di \"plenitudo potestatis\". \u00abPapa\u00bb (dal greco \u03c0\u03ac\u03c0\u03b1\u03c2, \"pap\u00e0\" ) era, in origine, un appellativo comune di vescovi, abati e metropoliti orientali, poi, diffusosi anche in occidente dal V secolo, anche se un'epigrafe delle Catacombe di San Callisto, menzionante il vescovo Marcellino, sembrerebbe (escludendo l'ipotesi della genitorialit\u00e0) retrodatarne l'uso alla fine del III secolo. \nI Poteri Universali (cattolici) vengono aggiunti da papa Gregorio VII, autore del \"Dictatus Papae\" (marzo 1075), documento che riconobbe al pontefice romano, oltre all'autorit\u00e0 suprema su tutti i cristiani, le prerogative di incoronare e deporre imperatori e monarchi ed il controllo assoluto sulla Chiesa. \nPrimato di Pietro apostolo.\nLa Chiesa cattolica, la Chiesa ortodossa e gran parte delle Chiese riformate riconoscono storicamente che San Pietro abbia avuto un ruolo particolare tra gli apostoli; quale sia l'entit\u00e0 di questo primato \u00e8 invece oggetto di dispute dottrinali, che influenzano anche la dottrina sul primato papale.\nIstituzione del primato papale.\nLa dottrina cattolica del primato papale si fonda sulla tradizione, secondo cui esso fu istituito da Cristo e tale successione papale \u00e8 fatta risalire a Pietro Apostolo nel cristianesimo del primo secolo. La legittimazione del primato sulle altre chiese \u00e8 derivata dalla \u00abconfessione di Pietro\u00bb, evento documentato in Matteo , quando, in risposta al riconoscimento di Pietro della sua divinit\u00e0, Ges\u00f9 rispose: \nAlcuni storici sostengono che prima della met\u00e0 del II secolo, e forse anche pi\u00f9 tardi, non venisse riconosciuto alcun primato al vescovo di Roma. . I cattolici hanno contrastato questo argomento sostenendo che nei primi tre secoli del cristianesimo la Chiesa di Roma \u00e8 intervenuta in altre comunit\u00e0 per contribuire a risolvere i conflitti. Papa Clemente I lo ha fatto a Corinto alla fine del primo secolo, alla fine del II secolo, Papa Vittore I ha minacciato di scomunicare i vescovi orientali che hanno continuato a celebrare La pasqua il 14\u00ba giorno del mese di Nisan, e non nella domenica seguente. Nel terzo secolo del cristianesimo, Papa Cornelio convoc\u00f2 e presiedette un Sinodo di 60 vescovi africani e orientali, il suo rivale, l'Antipapa Novaziano, ha affermato di avere \"assunto il primato\".\nNel complesso sviluppo del primato papale, si possono evidenziare due grandi fasi. La prima fase comprende la storia del cristianesimo fino all'anno 800. La seconda riguarda i secoli dopo il Mille.\nPrima fase del primato papale.\nLa suddetta evidenza riguardo al primato papale nei primi giorni della chiesa \u00e8 oggetto di dispute. Molti studiosi riconoscono che al papa sia tributata una considerazione unica in quanto successore di San Pietro. La Chiesa Cattolica sostiene che l'unica autorit\u00e0 del seggio di Pietro sia il rispetto mostrato dagli altri, mentre altre confessioni cristiane ritengono che il vescovo di Roma sia depositario di un grande rispetto, ma non dell'autorit\u00e0 sugli altri vescovi. La Chiesa Cattolica approva ufficialmente una lista dei papi che comincia con San Pietro, al quale afferma siano state affidate le chiavi del Regno dei Cieli, e prosegue ininterrotta fino a oggi.\nIreneo di Lione (130-202) scrisse che i Santi Pietro e Paolo furono i fondatori della Chiesa di Roma e che insieme designarono per succedergli come vescovo Lino. Innocenzo I, papa dal 401 al 417, caldeggi\u00f2 il primato papale nell'intera Chiesa. Gelasio I, papa dal 492 al 496, in una controversia con l'imperatore di Bisanzio Anastasio, lott\u00f2 allo stesso modo per mantenere la dottrina del primato papale. Questa disputa rappresent\u00f2 un primo punto di attrito fra la Santa Sede e l'Impero bizantino.\nDal tardo VI secolo fino al tardo VIII secolo si verific\u00f2 lo spostamento del papato verso Ovest; di conseguenza venne meno la sua subordinazione all'autorit\u00e0 degli Imperatori bizantini. Questa fase \u00e8 stata certe volte accreditata erroneamente a papa Gregorio I (che regn\u00f2 dal 590 al 604), il quale, come i suoi predecessori, present\u00f2 alle popolazioni di cultura romana una chiesa che era ancora identificata con l'Impero romano. A differenza di alcuni dei suoi predecessori, Gregorio fu costretto a confrontarsi con il collasso dell'autorit\u00e0 imperiale nell'Italia settentrionale. Quale ufficiale civile (cio\u00e8 funzionario dell'imperatore a Roma), dovette farsi carico dell'amministrazione della diocesi; inoltre dovette negoziare la protezione dell'Urbe con gli invasori Longobardi che la minacciarono. \nNel VII secolo la nascita dell'Islam indebol\u00ec l'Impero bizantino e i Longobardi rinnovarono la loro pressione sull'Italia. I papi cercarono aiuto nei Franchi e ricevettero dal re Pipino il Breve la prima parte di quei territori che in seguito costituirono lo Stato Pontificio. L'incoronazione, a opera di Papa Leone III, di Carlo Magno, primo imperatore della dinastia carolingia, sanc\u00ec l'ottenimento della sua protezione sul \"patrimonium Sancti Petri\".\nLa teoria del primato papale non provenne solo dalla Sede apostolica: anche alcuni eruditi dell'epoca, quali Ratramno di Corbie, Enea di Parigi e Giovanni Scoto Eriugena arrivarono a sostenere l'autorit\u00e0 pontificia. \nNegli Atti del Secondo Concilio di Nicea (787), la sede apostolica romana (\"Chiesa di Roma\") \u00e8 definita due volte come \"capo di tutte le chiese\". A sua volta la Chiesa di Roma definisce l'Apostolo Pietro \"capo degli apostoli\", ma quando \u00e8\nmenzionato assieme a Paolo, essi sono definiti insieme \"primi tra gli apostoli\".\nSeconda fase del primato papale.\nLa seconda fase del processo di affermazione del primato papale riguarda il periodo che si estende dalla met\u00e0 dell'XI alla met\u00e0 del XIII secolo. Essa fu caratterizzato, dapprima, dall'intenso attacco da parte di papa Gregorio VII (1073-1085), all'usanza tradizionale da parte degli imperatori di controllare la nomina dei pi\u00f9 alti vertici della chiesa, attacco che diede origine al lungo conflitto, civile ed ecclesiastico, in Germania e Italia noto come Lotta per le investiture. Un altro momento distintivo di questa fase, avvenne nel 1095 con la richiesta di Urbano II di un intervento militare per liberare la Terra Santa dal dominio musulmano noto oggi come Prima crociata. Entrambi questi sforzi, bench\u00e9 essenzialmente infruttuosi, aumentarono il prestigio papale nel XII e XIII secolo. Papi molto potenti come Alessandro III (1159-1181), Innocenzo III (1198-1216), papa Gregorio IX (1227-1241) e papa Innocenzo IV (1243-1254) ebbero un'influenza tale sulla Chiesa da rivendicare un primato giurisdizionale su re e imperatori nelle questioni temporali e spirituali. Come scrive Matthew Edward Harris , \"L'impressione generale \u00e8 che il papato fosse descritto in termini sempre pi\u00f9 elevati man mano che progrediva il tredicesimo secolo, sebbene questo sviluppo non fosse n\u00e9 disgregante n\u00e9 uniforme, e fosse spesso solo una risposta a un conflitto, come contro Federico II o Filippo il Bello\".\nAll'inizio di questa fase, la difesa del primato papale fu attuata da Sant'Anselmo d'Aosta e San Tommaso Becket. Sant'Anselmo (1093-1109), arcivescovo di Canterbury, sostenne il primato del Romano Pontefice sia negli scritti (riferendosi al passo evangelico in Matteo 16) sia con le sue azioni. Interrogato dal re d'Inghilterra Guglielmo II, che pretese da lui la rinuncia alla facolt\u00e0 di interporre appello a Roma, Anselmo gli rispose: \"Tu mi chiedi di giurare di non appellarmi mai, su nessuna questione, al Venerato Pietro o al suo Vicario; ebbene ti rispondo che non dovresti neanche chiedermelo perch\u00e9 anche tu sei un cristiano e tu sai che se lo giurassi abiurerei a Pietro. Colui che abiura Pietro rinnega senza dubbio anche Cristo, che lo fece principe della Chiesa\".\nNel 1170 San Tommaso Becket, com'\u00e8 noto, diede la vita in difesa delle libert\u00e0 della chiesa contro la violazione dei diritti da parte del Normanno Enrico II il quale, nella tradizione popolare, ordin\u00f2 la sua uccisione nella Cattedrale di Canterbury. \u00c8 probabile che non venga mai appurato se effettivamente fu Enrico II ad ordinare la sua morte.\nIl Gallicanesimo.\nIl termine Gallicanesimo si riferisce a un determinato gruppo di opinioni religiose tipiche per qualche tempo della Chiesa cattolica in Francia o Chiesa gallicana e delle scuole teologiche dello stesso Paese. I suoi esponenti, in opposizione alle idee che in Francia presero il nome di Ultramontanismo (\"ultra montes\" \u2013 \"oltre le montagne\", cio\u00e8 , oltre le Alpi, riferendosi in genere al Papa a Roma), propugnavano principalmente la fissazione di un limite all'autorit\u00e0 del papa sulla Chiesa; il potere del papa doveva essere controbilanciato dai vescovi e dai governanti laici. \u00c8 importante, comunque, sottolineare che, all'inizio, i pi\u00f9 entusiasti e accredidati sostenitori delle idee Gallicane non contestavano in alcun modo il primato papale sulla Chiesa cattolica, e mai rivendicarono per le proprie idee la forza di atti di fede: miravano solo a chiarire che la loro interpretazione dell'autorit\u00e0 del papa sembrava a loro pi\u00f9 conforme alle Sacre Scritture e alla tradizione.\nLa disputa fra papa Innocenzo XI e il re di Francia Luigi XIV condusse ai \"Quattro articoli gallicani\", redatti dall'episcopato francese per Luigi. Gli articoli affermano che i monarchi non sono soggetti al Papato, che i concili ecclesiastici sostituiscono l'autorit\u00e0 papale, che il Papato deve rispettare le tradizioni delle chiese locali e che i decreti papali non sono obbligatori a meno che non vengano adottati da tutta la chiesa."}
{"id": "438317", "revid": "131358", "url": "https://it.wikipedia.org/wiki?curid=438317", "title": "Iuri Gagarin", "text": ""}
{"id": "438318", "revid": "599013", "url": "https://it.wikipedia.org/wiki?curid=438318", "title": "Ltd", "text": ""}
{"id": "438320", "revid": "869733", "url": "https://it.wikipedia.org/wiki?curid=438320", "title": "Stfu", "text": ""}
{"id": "438321", "revid": "123513973", "url": "https://it.wikipedia.org/wiki?curid=438321", "title": "Ltd.", "text": ""}
{"id": "438324", "revid": "767487", "url": "https://it.wikipedia.org/wiki?curid=438324", "title": "Contenido", "text": "Contenido \u00e8 un prodotto open source per la gestione dei contenuti web ideato dalla ditta \"four for business AG\", una e-business service company, con sede a Offenbach, vicino a Francoforte sul Meno. Lo sviluppo del sistema \u00e8 assicurato dalla ditta stessa e dalla Contenido Community con oltre 2000 utenti registrati."}
{"id": "438327", "revid": "1745361", "url": "https://it.wikipedia.org/wiki?curid=438327", "title": "Cornovaglia", "text": "La Cornovaglia (cornico \"Kernow\" pronuncia: , inglese \"Cornwall\" pronuncia: o ) \u00e8 una contea inglese e la pi\u00f9 piccola non metropolitana, ubicata nella zona sud-occidentale della Gran Bretagna, all'estremit\u00e0 dell'omonima, lunga e vasta penisola, che si protende verso l'Atlantico.\nDal punto di vista strettamente geografico la penisola della Cornovaglia \u00e8 molto pi\u00f9 estesa dell'omonima contea, che infatti costituisce solo la sua estremit\u00e0 occidentale, mentre la penisola comprende anche l'intera contea del Devon e una buona parte di quella di Somerset. La contea di Cornovaglia \u00e8 una delle sei nazioni celtiche. La lingua locale, oggi riportata in uso, seppur marginalmente, da alcuni appassionati, \u00e8 imparentata con il gallese e ancora pi\u00f9 con il bretone.\nIl centro amministrativo e l'unica \"city\" \u00e8 Truro, mentre la capitale storica \u00e8 Bodmin. Comprese le isole Scilly, che si trovano a 45 chilometri dalla costa, la Cornovaglia si estende su una superficie di chilometri quadrati. La popolazione supera i abitanti. Il turismo \u00e8 una parte importante dell'economia locale, anche se \u00e8 la zona pi\u00f9 povera del Regno Unito, e quella che fornisce il minor contributo all'economia nazionale.\nStoria.\nLa storia della Cornovaglia cominci\u00f2 con le popolazioni pre-romane, che includevano individui di lingua celtica, che si sarebbero sviluppate nel brittonico e nel cornico. Dopo un periodo di dominazione romana, la Cornovaglia torn\u00f2 indipendente sotto la guida di capi celtici. Dopo avere avuto un'autonomia parziale dal regno d'Inghilterra, fu incorporata nella Gran Bretagna e infine nel Regno Unito. La Cornovaglia compare anche in opere pseudo-storiche o leggendarie come la \"Historia Regum Britanniae\" di Goffredo di Monmouth, un precursore di gran parte delle leggende arturiane (vedi Duchi leggendari di Cornovaglia).\nCornovaglia pre-romana.\nLa Cornovaglia e il vicino Devon erano ricchi di stagno, che fu estratto abbondantemente durante l'et\u00e0 del bronzo da popolazioni associate con la cultura del vaso campaniforme. Lo stagno \u00e8 necessario per produrre il bronzo dal rame, e, a partire dal 1600 a.C., la parte occidentale della Britannia si trov\u00f2 all'interno di un'importante corrente commerciale di esportazione dello stagno in Europa. Ne segu\u00ec una grande prosperit\u00e0 (vedi cultura del Wessex).\nEvidenze archeologiche che attestano una rottura con la cultura precedente, attorno al XII secolo a.C., hanno fatto ipotizzare un movimento migratorio o una vera e propria invasione nella Britannia meridionale. Attorno al 750 a.C. nell'isola inizi\u00f2 l'et\u00e0 del ferro, durante la quale, grazie all'introduzione di attrezzi di ferro e asce, si svilupparono le pratiche agricole. La costruzione di fortezze in collina raggiunse l'apice in questo periodo. Tra il 900 e il 500 a.C. la cultura e i popoli celtici si diffusero in tutte le isole britanniche. La prima menzione che si ha nelle fonti classiche della Cornovaglia viene da uno storico greco della Sicilia, Diodoro Siculo (circa 98\u2013ca. 30 a.C.) che probabilmente cita o parafrasa il geografo greco del IV secolo Pitea di Marsiglia, che veleggi\u00f2 verso la Britannia. Secondo Strabone erano i fenici a commerciare con gli abitanti della Cornovaglia.\nLa Cornovaglia continu\u00f2 a fungere da principale fornitore di stagno per le civilt\u00e0 mediterranee, tant'\u00e8 che i romani chiamavano le isole britanniche con il nome di \"isole dello stagno\", mutuando questa definizione dai mercanti fenici che commerciavano con la Britannia attraverso le colonie cartaginesi in Spagna. Esiste una forte convinzione locale secondo cui alcuni abitanti della Cornovaglia discenderebbero da coloni fenici.\nQuando fecero la loro comparsa le fonti classiche, la Cornovaglia era abitata da trib\u00f9 di lingua celtica. I romani conoscevano l'area come \"Cornubia\", nome correlato con le parole \"Kernow\" o \"Curnow\" (parole corniche per Cornovaglia). Si \u00e8 anche ipotizzato che questo nome potrebbe derivare dalla trib\u00f9 celtica dei Cornovi, che, stando ai romani, vivevano nelle odierne contee dello Staffordshire settentrionale, del Shropshire e del Cheshire, nelle Midlands Occidentali.\nUn popolo con questo nome \u00e8 conosciuto dai romani nell'area tra il Powys e il Shropshire, che si trovano nelle odierne Galles e Inghilterra.\nUna teoria poco probabile suggerisce che un contingente fu inviato nella parte sud-occidentale del paese per regnare sulla terra e bloccare gli invasori irlandesi, teoria per\u00f2 smentita da Philip Payton nel suo libro \"Cornwall - A History, 1996\". Una situazione simile ci fu nel Galles settentrionale. Tuttavia, non esistono prove a supporto di questo movimento verso ovest e il toponimo cornico di \"Durocornavium\" (forse Tintagel), riportato da Tolomeo farebbe pensare che l\u00ec ci fosse una trib\u00f9 indipendente denominata \"Cornovi\" o \"gente del corno\". Forse erano una sottotrib\u00f9 del pi\u00f9 grande popolo dei dumnoni, che, a quel tempo, occupava gran parte del territorio occidentale dell'isola.\nCornovaglia romana.\nDurante la dominazione romana la Cornovaglia rimase un po' fuori dalle principali correnti della romanizzazione. Le principali strade costruite dai conquistatori non si estendevano pi\u00f9 a ovest di \"Isca Dumnoniorum\" (Exeter). Inoltre lo stagno britannico fu ampiamente soppiantato da quello economicamente pi\u00f9 conveniente che proveniva dalla Spagna. \u00c8 anche possibile che la Cornovaglia non sia mai stata conquistata dai romani e che non sia mai caduta sotto il loro diretto controllo.\nSecondo L\u00e9on Fleuriot, comunque, la regione rimase strettamente integrata con i territori vicini grazie alle vie di comunicazione marittime. Secondo Fleuriot, la strada che collegava Padstow con Fowey e Lostwithiel serviva, al tempo dei romani, come una conveniente via per i commerci tra la Gallia (soprattutto l'Armorica) e le aree occidentali della Britannia (Fleuriot 1982:18).\nDopo l'abbandono della zona da parte dei Romani la zona rimase relativamente autonoma fino a essere via via conquistata da popolazioni inglesi provenienti da nord. Monaci provenienti dall'Irlanda cercarono di evangelizzare il territorio costruendovi dei monasteri o semplici missioni; tra di essi spicca la figura di San Colombano evangelizzatore d'Europa.\n410-936.\nDopo il ritiro dei romani dall'isola, gli anglosassoni conquistarono gran parte della Britannia orientale, mentre la Cornovaglia rest\u00f2 sotto il controllo dei sovrani romano-britannici locali e delle \u00e9lite celtiche. Sembra che la Cornovaglia fosse una divisione della trib\u00f9 dei Dumnoni (il cui centro tribale era nel Devon), anche se all'inizio non ci fu una vera e propria distinzione tra il regno di Cornovaglia e il regno di Dumnonia. Infatti, i loro nomi appaiono ampiamente interscambiabili con il latino \"Dumnonia\" per Cornovaglia e l'anglosassone \"Cornweal\" per indicare gli abitanti, cio\u00e8 \"i gallesi del Corno\", perch\u00e9 il prefisso \"Corn-\", che veniva dal celtico, significava proprio corno, indicando, ovviamente, la conformazione geografica della zona e forse anche la presenza della popolazione pre-romana dei cornavi.\n\u00c8 probabile che almeno fino alla met\u00e0 dell'VIII secolo i sovrani della Dumnonia fossero gli stessi della Cornovaglia. Nella leggenda arturiana \"Gorlois\" (\"Gwrlais\" in gallese), l'omonimo protagonista ha il titolo di \"duca di Cornovaglia\", anche se non ci sono prove sufficienti a supporto di ci\u00f2. Potrebbe essere stato un sovrano secondario nella Cornovaglia. Ci fu, di certo, almeno un re, Mark di Cornovaglia. Dopo avere perduto quello che oggi \u00e8 il Devon, i sovrani britannici furono definiti \"re di Cornovaglia\", oppure \"re dei gallesi occidentali\".\nQuesto periodo \u00e8 anche conosciuto come l'\"et\u00e0 dei santi\" (vedi cristianesimo celtico), in cui ci fu anche un \"revival\" dell'arte celtica che si diffuse dall'Irlanda e dalla Scozia in Gran Bretagna, in Bretagna e oltre. Santi come Piran, Meriasek o Geraint esercitarono una forte influenza religiosa e politica, riuscendo a mettere in stretta relazione la Cornovaglia con l'Irlanda, la Bretagna, la Scozia e il Galles, dove molti di loro si erano formati o avevano costruito monasteri. Alcuni di questi santi furono spesso strettamente legati ai sovrani locali e in alcuni casi certi santi furono anche re. Un regno di Cornovaglia emerse attorno al VI secolo, come regno dipendente dalla Dumnonia (di cui poi prese il posto). La situazione politica era molto fluttuante, ragion per cui molti re sembrano avere esteso la loro sovranit\u00e0 anche al di l\u00e0 del canale di Bretagna.\nNel frattempo i sassoni del Wessex si stavano rapidamente avvicinando da est e stavano schiacciando il regno della Dumnonia. Ma nel 721 furono sconfitti a \"Hehil\" (vedi \"Annales Cambriae\"), anche se persero ben presto la maggior parte dei loro territori. Nell'838, nella battaglia di Galford, \"gli uomini della Cornovaglia\", alleatisi con i danesi, furono sconfitti da Egbert del Wessex (vedi \"Cronache anglosassoni\")\nGli \"Annales Cambriae\" ricordano che in un'altra battaglia, combattuta attorno all'875, un re Doniert o Dungarth di Cerniu (Cornovaglia) anneg\u00f2. Verso gli anni 880 gli anglosassoni provenienti dal Wessex avevano stabilite modeste propriet\u00e0 terriere nella parte orientale della Cornovaglia; in particolare Alfredo il Grande, che aveva acquisito alcune propriet\u00e0. Guglielmo di Malmesbury, scrivendo verso il 1120, afferma che il re Atelstano fiss\u00f2 i confini fra Inghilterra e Cornovaglia sulla riva orientale del fiume Tamar, non si sa se il confine rimase al Tamar o no.\n936-1485.\nLa Cornovaglia fin\u00ec sotto il controllo inglese, seppure con una certa autonomia, dai sassoni prima e dai normanni poi. Il cornico continu\u00f2 a essere parlato, specie nell'area centro-occidentale del paese, diventando una lingua con le proprie particolarit\u00e0.\nI normanni deposero l'ultimo \"ealdorman\" di Cornovaglia, Cadoc, nel 1066, sostituendolo con uno dei loro sostenitori, Roberto, conte di Mortain. Molti di coloro che in Cornovaglia ebbero il potere dai normanni erano bretoni che parlavano bretone e che crearono una successione di conti di Cornovaglia (dal 1068 al 1336). Nel 1336 Edoardo, il principe Nero divenne \"duca di Cornovaglia\". Nel XIV secolo emerse una letteratura cornica che aveva il suo centro nel Glasney College (la terza pi\u00f9 antica universit\u00e0 britannica).\nPeriodo dei Tudor e degli Stuart.\nLa tendenza generale alla centralizzazione amministrativa sotto la dinastia Tudor cominci\u00f2 a insidiare la condizione speciale della Cornovaglia. Per esempio sotto i Tudor le leggi non furono pi\u00f9 diverse per l'Inghilterra e per la Cornovaglia. Nel 1497, tra i minatori della Cornovaglia, esplose una ribellione contro l'innalzamento delle tasse voluta da Enrico VII per fare guerra alla Scozia e che si diffuse in tutto il paese. I ribelli marciarono su Londra, guadagnando continui sostenitori, ma furono sconfitti nella battaglia di Deptford Bridge.\nNel 1549 esplose la rivolta del libro di preghiere, che si opponeva all'introduzione, dopo la riforma protestante del libro unico di preghiere. All'epoca, infatti, la Cornovaglia era principalmente cattolica. L'introduzione di questo libro con l'\"Atto di uniformit\u00e0\" cre\u00f2 particolare scontento in questa regione, perch\u00e9 il testo era solo in inglese, mentre all'epoca molti cattolici parlavano il cornico e non l'inglese. Si pensa che durante questa rivolta sia stato ucciso circa il venti per cento della popolazione della Cornovaglia. Ci\u00f2 fu uno dei fattori che pi\u00f9 ha contribuito al declino del cornico.\nLa Cornovaglia svolse un ruolo significativo durante la guerra civile inglese, dato che in un sud-ovest generalmente parlamentarista era una zona fedele alla corona. Per tre volte le forze parlamentari invasero la regione, dove furono anche combattute le due battaglie di Lostwithiel (1642 e 1644). Va anche ricordato l'assedio del Castello di Pendennis, a Falmouth. La difesa della Cornovaglia di Jonathan Trelawny, III baronetto, vescovo di Exeter, che era uno dei sette vescovi imprigionati da Giacomo II nel 1688, fu commemorata nella ben nota \"Canzone degli uomini dell'ovest\".\nL'attivit\u00e0 estrattiva (1800-1900).\nI secoli diciottesimo e diciannovesimo hanno visto un fiorire dell'industria estrattiva in Cornovaglia e nel Devon. L'aspetto del territorio \u00e8 stato completamente modificato da questa nuova fonte industriale e l'UNESCO, nel 2006, ne ha riconosciuto l'importanza aggiungendo il territorio ai Patrimoni dell'umanit\u00e0 con il nome di Paesaggio minerario della Cornovaglia e del Devon occidentale.\nGeografia fisica.\nTerritorio.\nLa Cornovaglia costituisce la punta estrema a sud-ovest del Regno Unito, confinante a est con la contea del Devon mentre per il resto \u00e8 circondata dall'Oceano Atlantico; per questo \u00e8 una regione esposta ai venti e alla forza dell'oceano, caratterizzata quindi da un clima mutevole, soggetto alla Corrente del Golfo. Le sue coste sono quasi per la totalit\u00e0 alte e a strapiombo, fatto dovuto all'erosione violenta e costante che le correnti oceaniche procurano alle coste.\nLe zone costiere.\nLa costa nord e la costa meridionale hanno caratteristiche diverse, quella settentrionale, esposta verso l'oceano Atlantico, ha una natura pi\u00f9 selvaggia, ed \u00e8 caratterizzata da alte scogliere a picco sul mare, le \"High Cliff\" che tra Boscastle e San Gennys raggiungono il picco pi\u00f9 alto, 223 metri. Tuttavia, vi sono anche molti tratti di sabbia fine e dorata che formano delle lunghissime spiagge, molto importanti per l'economia, che richiamano in Cornovaglia migliaia di turisti che attirati dalle sue coste affollano le citt\u00e0 costiere di Bude, Polzeath e New Polzeath, Watergate Bay, Perranporth, Porthtowan, Fistral Beach, Newquay, Sant'Agnese e St Ives e le citt\u00e0 costiere del sud di Gyllyngvase a Falmouth.\nSulla costa settentrionale poi troviamo due importanti estuari, rispettivamente dei fiumi Hayle e del Camel, su cui sorgono piccoli porti turistici, ma che soprattutto formano delle importanti spiagge sabbiose.\nLa costa meridionale, soprannominata la \"Riviera\", \u00e8 pi\u00f9 protetta dalle correnti oceaniche in quanto affacciata verso le coste francesi e meno esposta all'oceano. A sud ci sono diversi estuari su cui sono stati costruiti numerosi porti grandi o piccoli, come a Falmouth e Fowey ma anche i piccoli porti di Looe e Polperro. Le spiagge sulla costa sud di solito sono costituite da sabbia grossolana e ghiaia, intervallate da tratti rocciosi.\nAree interne.\nData la limitata larghezza della regione l'interno \u00e8 molto esposto a bruschi cambiamenti climatici e a forti venti oceanici. In tutta la Cornovaglia non si trovano alture degne di nota, il paesaggio \u00e8 soprattutto brullo (anche a causa della deforestazione dei tempi antichi a favore dei pascoli) con pochi boschi, caratterizzato invece dalla presenza di vegetazione bassa soprattutto del brugo (erica). La conformazione rocciosa del territorio \u00e8 prevalentemente granitica, ci\u00f2 ha portato la Cornovaglia a essere una delle pi\u00f9 importanti zone minerarie d'Europa fino al XX secolo, ma notizie dell'attivit\u00e0 estrattiva si hanno fin dall'et\u00e0 del bronzo.\nMa anche rame, piombo, zinco e argento sono stati per secoli estratti dal sottosuolo della Cornovaglia, e ancora oggi sono attive miniere nei dintorni di Saint Austell dove l'attivit\u00e0 estrattiva della kaolinite \u00e8 ancora un settore molto importante.\nGli altopiani sono utilizzati soprattutto per le attivit\u00e0 agricole e pastorali, vicino alla costa meridionale poi, profonde vallate boscose costituiscono condizioni ambientali favorevoli alla flora che in questo modo sfrutta il clima mite che si viene a creare in questi micro climi.\nLa penisola di Lizard.\nLa penisola di Lizard, ha una conformazione geologica insolita, in quanto presenta l'unico esempio di terreno continentale di tutta la Gran Bretagna; la presenza di Ofiolite e di serpentinite presenti nella penisola, offrono panorami e scogliere del tutto differenti per colore e conformazione a quelle del resto della Cornovaglia. In particolare a Kynance Cove, la serpentinite viene venduta nei negozi di souvenir locali.\nClima.\nLa Cornovaglia ha un clima temperato oceanico (classificazione climatica K\u00f6ppen: CFB) il clima pi\u00f9 mite e soleggiato del Regno Unito, a causa della sua posizione decisamente a sud e l'influenza della Corrente del Golfo. La temperatura media annua varia dai circa dell'interno ai circa per le Isole Scilly. Gli inverni sono tra i pi\u00f9 caldi nel paese anche per gli effetti delle correnti oceaniche calde, mentre gelo e neve sono molto rari lungo la costa e anche pi\u00f9 rari nelle aree centrali. Le estati tuttavia non sono calde come le altre zone a sud del Regno Unito, a causa dell'oceano che rende il meteo in Cornovaglia molto variabile.\nLa Cornovaglia \u00e8 una delle zone pi\u00f9 soleggiate nel Regno Unito, con oltre ore di sole all'anno, e la pi\u00f9 alta media di ore di sole al giorno (in luglio 7,6). Ma paradossalmente in questa regione cade la maggiore quantit\u00e0 di pioggia in tutto l'est della Gran Bretagna, \u2013 annui.\nPolitica e amministrazione.\nCon eccezione fatta per le Isole Scilly, la Cornovaglia \u00e8 oggi governata da un'autorit\u00e0 unitaria conosciuta come il \"Cornwall Council\" (Consiglio della Cornovaglia) con sede a Truro, la citt\u00e0 politicamente pi\u00f9 importante, sede della Corte di Giustizia.\nIl capo di Cornovaglia di casa Windsor \u00e8 Camilla Parker-Bowles consorte di Carlo, duca di Cornovaglia.\nLe Isole Scilly fanno parte della contea di Cornovaglia e soggetta alla stessa amministrazione, tuttavia dal 1890 le Isole Scilly possiedono una propria autorit\u00e0 amministrativa conosciuta come \"Council of the Isles of Scilly\" (Consiglio delle isole Scilly), che per\u00f2 dipende dalla Cornovaglia per i fini amministrativi quali il servizio sanitario e il servizio di polizia.\nIl Consiglio di Cornovaglia \u00e8 organizzato su due livelli, il \"Consiglio di Contea\" e i \"Consigli Distrettuali\" che sono sei, uno per ogni distretto (meno le Isole Scilly) che forma la regione, ossia: Caradon, Carrick, Kerrier, North Cornwall, Penwith e Restormel.\nL'introduzione dell'autorit\u00e0 unitaria, per l'amministrazione della contea, \u00e8 stata messa in atto dal 1\u00ba aprile 2009 dopo essere stata accolta favorevolmente dalla maggioranza della popolazione, con un risultato dell'89% di voti favorevoli a fine 2008. Le prime elezioni per la nuova Autorit\u00e0 Unitaria si sono tenute il 4 giugno 2009. Il nuovo Consiglio dispone di 123 seggi, e la maggioranza di essi, dopo le elezioni, sono stati occupati dal \"Partito Conservatore\" (cinquanta seggi), seguito dai \"Liberaldemocratici\" con 38, gli \"Indipendenti\" con 32 e infine tre seggi per il partito \"Mebyon Kernow\". Prima della creazione del nuovo Consiglio Unitario, il Consiglio della Contea aveva 82 seggi, la maggioranza dei quali occupati dai Democratici Liberali, eletti in occasione delle elezioni del 2005.\nI nazionalisti cornici sono organizzati in due partiti politici, il Mebyon Kernow (I figli della Cornovaglia), costituito nel 1951, e il \"Party Kenethlegek Kernow/Cornish Nationalist Party\" Partito Nazionalista Cornico. Oltre a questi, si registrano altri piccoli gruppi di pressione, tra cui la Celtic League.\nCircoscrizioni.\nA seguito del riesame dei confini della Cornovaglia, passati da cinque a sei circoscrizioni, le successive elezioni amministrative per le nuove circoscrizioni hanno dato il risultato di tre circoscrizioni a testa divise tra liberali, democratici e conservatori (mentre nelle elezioni 2005 tutte e cinque le circoscrizioni prima esistenti erano in mano ai liberali).\nLa Cornovaglia \u00e8 suddivisa in cinque distretti, un borough e un'autorit\u00e0 unitaria:\nMaggiori citt\u00e0 e vie di comunicazione.\nL'unica citt\u00e0 amministrativa \u00e8 Truro dove ha sede il Cornwall Council, mentre i maggiori porti si trovano nella costa meridionale nelle citt\u00e0 di Falmouth (con circa abitanti), Fowey e Penzance. Al contrario nella costa settentrionale non si trovano grandi porti, ma il turismo \u00e8 sostenuto dalle citt\u00e0 turistiche come Newquay, famosa tra i surfisti per le sue spiagge, St Ives, Padstow anch'esse legate al turismo delle spiagge, e Tintagel famosa per essere la considerato il paese natale di Art\u00f9. La citt\u00e0 pi\u00f9 grande \u00e8 Saint Austell, centro dell'industria della caolinite, con quasi abitanti.\nI principali collegamenti stradali tra la Cornovaglia e il resto della Gran Bretagna sono la A30 che da Penzance, all'estremit\u00e0 occidentale della Cornovaglia si dirige verso Bodmin, diramandosi in altre due importanti superstrade, la A38 che da Bodmin attraversa il Fiume Tamar verso la citt\u00e0 portuale di Plymouth e Saltash, e la A39 \"(Atlantic Highway) \" che conduce verso il nord del Devon all'Exmoor National Park. Un traghetto collega Plymouth con la citt\u00e0 di Torpoint passando la foce del fiume Tamar, collegando cos\u00ec Devon e Cornovaglia, collegati anche da un ponte ferroviario, il Royal Albert Bridge, costruito su progetto dell'ingegnere Isambard Kingdom Brunel (1806-1859) nel 1859.\nAltre vie di comunicazione sono l'aeroporto di Newquay che fornisce collegamenti con il resto del Regno Unito, Irlanda ed Europa.\nLe citt\u00e0 gallesi di Cardiff e Swansea, sono raggiungibili da Padstow attraverso collegamenti marittimi lungo il canale di Bristol. Le Isole Scilly sono servite da traghetti da Penzance, da servizio di elicottero (Penzance Heliport), da linee aeree dal Land's End Airport e dall'aeroporto di Newquay. Ulteriori voli verso le Isole Scilly sono disponibili dall'aeroporto internazionale di Exeter, nel Devon.\nLo status costituzionale e l'autonomismo cornico.\nStatus costituzionale.\nLo status costituzionale della Cornovaglia come contea \"de facto\" dell'Inghilterra, fu stabilito dal \"Local Government Act\" del 1888, mentre il Ducato di Cornovaglia fu istituito nel 1337 da Edoardo III d'Inghilterra per il figlio Edoardo.\nNegli ultimi anni gruppi e individui, tra cui il \"Revived Cornish Stannary Parliament\", il \"Cornish Constitutional Convention\", e personaggi come John Angarrack, hanno rifiutato l'attuale status costituzionale in Cornovaglia, rifiutando la legittimit\u00e0 della gestione come contea d'Inghilterra.\nMovimento nazionalista.\nAll'interno della Cornovaglia esiste un movimento indipendentista con lo scopo di introdurre un\"'assemblea regionale autonoma\", come avviene per Galles e Scozia (ossia un consiglio autonomo comprendente anche il Devon).\nNel 2001 fu presentata all'allora Primo Ministro Tony Blair una petizione promossa da una vasta rappresentanza di residenti volta a richiedere un alto grado di autonomia rispetto all'Inghilterra o, in alternativa, una scissione che avrebbe creato una quinta nazione autonoma nel Regno Unito.\nDevonwall.\nIl \"Devonwall\" fu un progetto politico introdotto dal governo conservatore britannico negli anni '70 del XX secolo. Consisteva nel tentativo di unire le due contee della Cornovaglia e del Devon, per formare una regione unitaria e centralizzare alcuni servizi. Il partito liberaldemocratico appoggi\u00f2 il progetto, ma non il partito autonomista cornico Mebyon Kernow. \nNel 1998 la Cornovaglia \u00e8 stata riconosciuta dal governo del Regno Unito come avente \"fattori culturali e storici distinti che riflettono un background celtico\", giustificando la separazione, in senso regionale ed economico, tra la Cornovaglia e il Devon.\nDevon e Cornovaglia condividono attualmente il servizio di polizia, la Devon and Cornwall Police.\nEconomia.\nLa Cornovaglia \u00e8 una delle zone pi\u00f9 povere del Regno Unito, storicamente il commercio minerario fu il pi\u00f9 importante contributo all'economia della zona, per poi cadere in declino nel XIX secolo.\nTurismo.\nOggi l'economia della Cornovaglia dipende in larga misura dalla sua industria turistica, che costituisce circa un quarto delle entrate totali per il paese.\nLa cultura celtica, i paesaggi caratteristici e il clima mite ne fanno una popolare meta turistica, nonostante sia distante dai principali centri del Regno Unito. Circondata su tre lati dal Canale della Manica e dall'Oceano Atlantico, la Cornovaglia ha molti chilometri di spiagge e scogliere, luoghi ambiti dai praticanti di sport acquatici quali surf, windsurf, kitesurf ecc. La brughiera e i siti storici e preistorici attraggono in Cornovaglia oltre cinque milioni di turisti all'anno, per lo pi\u00f9 dallo stesso Regno Unito.\nNegli ultimi anni l'Eden Project vicino a Saint Austell \u00e8 stato un grande successo turistico, attraendo su di s\u00e9 circa un visitatore su otto diretto in Cornovaglia.\nAltre industrie.\nAltre industrie importanti sono la pesca e l'agricoltura; l'estrazione di stagno e rame, anche se in et\u00e0 contemporanea l'industria mineraria \u00e8 molto diminuita, \u00e8 ancora attiva nei dintorni di Saint Austell, dove sopravvivono alcune cave. Le stesse miniere dismesse oggi fanno parte del Patrimonio dell'umanit\u00e0 come Paesaggio minerario della Cornovaglia e del Devon occidentale, che ha attratto finanziamenti dalla comunit\u00e0 europea. Negli ultimi anni le industrie creative hanno sub\u00ecto una crescita significativa, grazie anche a finanziamenti europei, permettendo lo sviluppo di aree come graphic design, product design, web design, packaging design, architettura, fotografia, arte e artigianato.\nSociet\u00e0.\nEvoluzione demografica.\nAl 2001 la popolazione della Cornovaglia era stimata a abitanti, con una densit\u00e0 di 144 ab./km\u00b2, classificandosi quindi al quarantesimo posto nella classifica delle 47 contee dell'Inghilterra per popolazione. La Cornovaglia \u00e8 abitata al 99,0% da uomini bianchi con un livello relativamente alto di crescita di popolazione, circa il 5,3% al 1990.\nQuesto aumento \u00e8 soprattutto dovuto all'immigrazione interna verso la Cornovaglia; al 1991 la popolazione era di abitanti.\nIn Cornovaglia c'\u00e8 il 22,9% di persone in et\u00e0 pensionabile, contro il 20,3% della media nazionale, fatto spiegabile forse per l'attrattiva che altre nazioni hanno verso i giovani, mentre al contrario le persone di et\u00e0 pi\u00f9 avanzate sono attratte dalla Cornovaglia per la tranquillit\u00e0, il clima mite e il minore costo delle abitazioni.\nLa Cornovaglia possiede un vasto sistema di istruzione, sono presenti sul territorio 31 scuole statali e 8 scuole private, 3 college, il Penwith College, il Cornwall College e il Truro College. Una scuola \u00e8 presente anche nelle Isole Scilly, mentre le Universit\u00e0 oltre ai college gi\u00e0 citati si trovano a Exeter (University of Exeter), a Falmouth (University of Falmouth).\nCultura.\nArtisti.\nL'attivit\u00e0 artistica in Cornovaglia nel XIX secolo fu inizialmente incentrata sulla scuola d'arte di Newlyn, a cui sono associati i nomi quali Stanhope Forbes, Elizabeth Forbes, Norman Garstin e Lamorna Birch, scrittori modernisti come D.H. Lawrence e Virginia Woolf che vissero in Cornovaglia tra le due guerre, il pittore Ben Nicholson, che nel 1920 and\u00f2 a vivere a St Ives con la moglie e la scultrice Barbara Hepworth. \n&lt;br&gt;Anche Naum Gabo, Peter Lanyon, Terry Frost, Patrick Heron, Bryan Wynter e Roger Hilton vissero in Cornovaglia. Molte delle opere e della storia di questi artisti passati o nati in questa lingua di terra inglese, sono visitabili nel pi\u00f9 importante museo d'arte della Cornovaglia, il Tate Museum di St Ives.\nMa anche poeti famosi hanno vissuto in Cornovaglia, come Sir John Betjeman, sepolto nel cimitero nella chiesa di St Enodoc, Charles Causley, nato a Launceston forse il pi\u00f9 conosciuto dei poeti della Cornovaglia, il poeta scozzese William Sydney Graham vissuto in Cornovaglia dal 1944 fino alla sua morte nel 1986, e poi Laurence Binyon che scrisse \"For the fallen\" (Ai Caduti) (pubblicato la prima volta nel 1914) mentre era seduto sulla scogliera di Pentire Point.\nMusica e festival.\nLa Cornovaglia ha una ricca e vivace tradizione di musica popolare sopravvissuta fino ai giorni nostri grazie soprattutto a manifestazioni ed eventi folkloristici quali i Mummers Plays, il Furry Dance a Helston e l'Obby Oss a Padstow. Festival incentrati sulla tradizione celtica dove partecipano gruppi di voci maschili sono ancora molto popolari in Cornovaglia, come peraltro molto conosciuti sono le musiche contemporanee di Richard D. James (conosciuto anche come \"Aphex Twin\", cresciuto in Cornovaglia), cos\u00ec come Luke Vibert, Roger Taylor, e la cantante statunitense Tori Amos residente non lontano da Bude."}
{"id": "438329", "revid": "1745361", "url": "https://it.wikipedia.org/wiki?curid=438329", "title": "Parco nazionale degli Elefanti di Addo", "text": "Il parco nazionale degli Elefanti di Addo (Addo Elephant National Park in inglese, Addo Olifantpark in afrikaans) \u00e8 uno dei venti parchi nazionali del Sudafrica. Si trova nella provincia del Capo Orientale, circa 70\u00a0km a nordest di Port Elizabeth. Il territorio del parco \u00e8 costituito di zone a vegetazione bassa, simili a steppa, e aree semi-desertiche.\nStoria.\nPrima dell'avvento dei coloni europei, gli elefanti erano diffusi in quasi tutta la parte meridionale del Sudafrica; furono gradualmente cacciati per far posto alle coltivazioni. All'inizio del XX secolo la caccia si intensific\u00f2 e la strage di pachidermi fin\u00ec per interessare l'allora nascente movimento della \"protezione animali\". Nel 1931, quando fu istituito il Parco, si contavano appena 11 elefanti sopravvissuti; questi esemplari furono protetti all'interno del nucleo originale dell'Addo (che assomigliava pi\u00f9 a uno zoo che a un parco naturale, poich\u00e9 era completamente recintato). \nDa questa zona iniziale, l'area del parco venne gradualmente estesa, a partire dall'inclusione dei monti Zuuberg.\nHapoor.\nIl parco ebbe fra gli anni quaranta e gli anni sessanta una sorta di involontario \"eroe\" animale. Un grande elefante maschio, a cui fu dato il nome di Hapoor, fu colpito da un proiettile che gli buc\u00f2 un orecchio, senza ucciderlo. Questo avvenimento contribu\u00ec a rendere Hapoor, gi\u00e0 di temperamento notoriamente focoso, un nemico giurato degli esseri umani. Hapoor era a capo di un branco di una ventina di individui (e arriv\u00f2 a uccidere un pretendente al trono). Nel 1968, all'et\u00e0 di 44 anni, Hapoor venne infine scacciato dal branco da un contendente pi\u00f9 giovane; rimasto solo, riusc\u00ec a scavalcare l'alta barriera di protezione che delimitava il territorio dell'Addo, ci\u00f2 che nessun elefante aveva mai tentato prima. Hapoor fu alla fine abbattuto perch\u00e9 pericoloso; oggi la sua testa, con l'orecchio bucato, si trova nella sala del ristorante principale del parco.\nTerritorio.\nIl parco degli Elefanti di Addo propriamente detto copre una superficie complessiva di 1.480\u00a0km\u00b2. Recentemente, al parco sono state unite altre due riserve, il Woody Cape Nature Reserve (dalla foce del fiume Sundays fino ad Alexandria) e una riserva marina che include St. Croix Island e Bird Island e ospita, tra l'altro, la seconda pi\u00f9 grande colonia di pinguini africani. L'insieme dell'Addo e di queste due riserve aggiuntive ha un'area di 3.600\u00a0km\u00b2 e prende il nome di Greater Addo Elephant National Park.\nFauna.\nNel suo complesso, il Greater Addo Elephant National Park \u00e8 molto probabilmente l'unico parco al mondo a ospitare i cosiddetti Big Seven (\"i grandi sette\"): elefante, rinoceronte, leone, bufalo, leopardo, balena e squalo bianco.\nOggi il parco ospita oltre 600 elefanti, oltre 400 bufali, una trentina di zebre, una quindicina di rinoceronti neri (di una sottospecie keniota, qui introdotti nei primi anni sessanta), centinaia di facoceri e una grande variet\u00e0 di specie di antilopi, tra cui molti kudu e ghepardi. &lt;br&gt;\nAlla fine del 2003 sono stati \"reintrodotti\" nel parco leoni e iene.\nVi si trova anche una specie endemica di scarabeo stercorario incapace di volare, il \"Circellium bacchus\".\nGli elefanti femmina del parco dell'Addo sono sprovvisti di zanne. Questa caratteristica \u00e8 dovuta al ristretto bacino genetico da cui la popolazione degli elefanti dell'Addo discende (11 esemplari), e dal fatto che questa popolazione originaria era costituita dagli ultimi individui risparmiati dai cacciatori, proprio a causa delle dimensioni ridotte delle loro zanne.\nTurismo.\nIl parco viene visitato ogni anno da oltre 100.000 turisti, il 54% dei quali viene dall'estero, soprattutto Germania, Paesi Bassi e Regno Unito."}
{"id": "438332", "revid": "1121397", "url": "https://it.wikipedia.org/wiki?curid=438332", "title": "Sant'Orsola", "text": "Sant'Orsola, vissuta probabilmente nel IV secolo, anche se la leggenda la colloca nel V secolo, \u00e8 venerata come santa dalla Chiesa cattolica.\nLa leggenda agiografica.\nUna \"Passio\" del X secolo narra di una giovane d'eccezionale bellezza, Orsola, figlia di un sovrano bretone, che si era segretamente consacrata a Dio ma fu chiesta in sposa dal principe pagano Ereo. Il rifiuto da parte della principessa avrebbe rischiato di scatenare una guerra ed anche per questo, consigliata da un angelo nel corso di una visione avuta in sogno, chiese di poter rimandare la decisione di tre anni, per meglio comprendere la volont\u00e0 del Signore e nella speranza che il promesso sposo si convertisse al cristianesimo e cambiasse idea.\nAllo scadere del tempo stabilito, ancora esortata da un messaggero divino, Orsola prese il mare con undicimila compagne e, secondo alcune versioni, anche con il promesso sposo. Navig\u00f2 fra la Bretagna ed il delta del Reno su una flotta di undici navi, poi, sospinta da una tempesta, risal\u00ec il corso del fiume fino a Colonia e successivamente a Basilea, in Svizzera, da dove prosegu\u00ec a piedi, in devoto e variopinto pellegrinaggio, fino a Roma.\nBretagna\nA Roma Orsola e le sue compagne furono accolte da \"papa Ciriaco\", personaggio sconosciuto alla storia. Successivamente, di ritorno in patria per la stessa via, transit\u00f2 per Colonia, che nel frattempo era stata conquistata da Attila: qui le undicimila vergini, esortate da Orsola alla fermezza, furono subito trucidate dalla furia dei barbari in un solo giorno, mentre il famigerato re unno, invaghito dalla sua bellezza, risparmi\u00f2 Orsola, che chiese anch'egli in sposa, promettendole salva la vita. Al suo rifiuto la fece per\u00f2 uccidere a colpi di freccia, e con lei, secondo una tarda versione, fu ucciso pure papa Ciriaco, che l'aveva seguita nel suo viaggio.\nIl culto.\nOrsola, il cui nome deriva dal latino \"Ursula\" che significa \"piccola orsa\", fu venerata in tutta Europa, e gi\u00e0 dall'VIII secolo si hanno notizie del culto delle undicimila vergini. \u00c8 possibile che nella leggenda di sant'Orsola ci sia un lontano ricordo di un mito pagano relativo alla dea Freia che, col nome di \"Horsel\" od \"Ursel\", accoglieva nell'aldil\u00e0 le fanciulle defunte.\nAll'origine di questa leggenda c'\u00e8 il dato storico di alcune reliquie rinvenute in una chiesa di Colonia, accompagnate da un'antica iscrizione in cui un certo \"Clematius\" affermava di aver voluto costruire un edificio sacro sul luogo dove alcune vergini erano state uccise per la loro fede, un martirio avvenuto probabilmente sotto Diocleziano. L'iscrizione riporta i nomi di alcune di queste antiche martiri (\"Aurelia\", \"Cordola\", \"Cunera\", \"Pinnosa\", \"Cunegonda\" e \"Odialia\" di Britannia), tra cui anche quello di Orsola. Altri resoconti, storicamente inverosimili, affermano che una delle vergini, Cunera, scamp\u00f2 al martirio grazie al re di Frisia, per poi morire martire in Olanda.\nLa leggenda delle undicimila vergini, invece, ebbe probabilmente origine da un errore di trascrizione dove era indicato il \"martirio di Orsola e delle sue compagne \"ad undecim milia\" (o \"ad undecim miliarium\")\", ovvero in un luogo a undici miglia (o all'undicesimo miliario) dalla citt\u00e0 di Colonia.\nLa vicenda di sant'Orsola e delle undicimila vergini, per secoli amata e ripetuta, ha avuto una straordinaria diffusione nel Medioevo ed ha ispirato numerose composizioni letterarie e opere d'arte, fra le quali, celeberrime, quella di Hans Memling a Bruges, il ciclo pittoricodi Vittore Carpaccio (conservato nelle Gallerie dell'Accademia di Venezia), e il ciclo di affreschi di Tommaso da Modena, attualmente conservato al Musei Civici di Treviso (complesso di Santa Caterina).\nOrsola divenne la protettrice degli educatori e delle universit\u00e0, dei mercanti di tessuti e dei bambini malati.\nFra il 1200 e il 1500 si diffusero alcune confraternite chiamate \"navicelle di sant'Orsola\", fra le quali, probabilmente, il primo nucleo di quella che sar\u00e0 la Misericordia di Pisa. Gli adepti si impegnavano a compiere opere buone, partecipavano a messe e preghiere, nella speranza di compiere felicemente, con questi meriti e con la protezione di sant'Orsola, il viaggio verso il Paradiso. Nel 1535 Angela Merici fond\u00f2 a Brescia l'ordine delle Orsoline, che si dedic\u00f2 all'istruzione delle fanciulle: per questo \u00e8 considerata patrona delle maestre.\nNel 1620 fu dichiarata patrona dell'isola di Gozo, ora parte della Repubblica di Malta. La cattedrale dell'isola conserva a tutt'oggi alcune reliquie della santa (parte del torace ed un osso del braccio).\nSi festeggia il 21 ottobre ed \u00e8 stata la prima patrona della Misericordia di Pisa.\nIconografia.\nNell'arte, Orsola \u00e8 rappresentata in vari momenti della sua vita: il sogno, l'incontro con papa Ciriaco, il viaggio, il martirio. \u00c8 rappresentata come una principessa, in abiti regali, generalmente con la corona in testa; tra i suoi attributi, la palma del martirio, la freccia che la uccise, un vessillo bianco con croce rossa, come segno di vittoria sulla morte per mezzo del martirio, una barca. Spesso \u00e8 anche raffigurata secondo lo schema di Maria madre di misericordia: sotto la protezione dell'ampio mantello aperto compaiono dapprima le sue compagne, poi altri personaggi della leggenda, e, infine, anche i membri delle confraternite.\nUn'insolita raffigurazione di sant'Orsola nei suoi panni di intercessore si trova a Pisa presso il Museo Nazionale di San Matteo: si tratta di un dipinto su tavola di scuola pisana del 1375 in cui sant'Orsola, la corona sul capo e il vessillo del Popolo di Pisa nella mano sinistra, porge la destra a una personificazione della citt\u00e0 (riconoscibile dall'abito, trapunto dell'aquila imperiale) aiutandola ad emergere dalle acque, chiaro riferimento a un'inondazione dell'Arno, di cui la santa avrebbe scongiurato o riparato i danni.\nLa Misericordia di Pisa possiede quattro raffigurazioni di sant'Orsola: una \u00e8 una statua lignea che la rappresenta in atteggiamento di preghiera, con la corona in testa e la palma in mano. Un'altra \u00e8 una tela tardo seicentesca che la rappresenta a mezzo busto con la corona in testa, con il vessillo con la croce ed una freccia che le trafigge la gola. Vi \u00e8 poi una raffigurazione su ardesia, di epoca incerta, che la rappresenta secondo lo schema di Maria madre di misericordia: sotto un mantello aperto trovano riparo le compagne martiri. Infine, la Misericordia di Pisa possiede un piccolo quadretto seicentesco con la raffigurazione del volto della santa con la corona, il vessillo e la freccia nel collo.\nA Vigo di Cadore, nella chiesetta a lei dedicata, si pu\u00f2 ammirare un ciclo di pitture murali ben conservato della met\u00e0 del Trecento ed una sua reliquia (frammento osseo) proveniente da Colonia.\nNelle Americhe.\nL'arcipelago caraibico delle Isole Vergini deve il suo nome alla santa. Nel suo secondo viaggio verso le Americhe, Cristoforo Colombo, dedic\u00f2 alla santa un gruppo di isole che scopr\u00ec nei Caraibi, dedicando questo arcipelago a Sant'Orsola e le 11.000 vergini poi conosciute come Isole Vergini. Nell'isola di Tortola, parte delle Isole Vergini britanniche, si celebra la santa con la festa nazionale il 21 ottobre."}
{"id": "438336", "revid": "23", "url": "https://it.wikipedia.org/wiki?curid=438336", "title": "Chondrodite", "text": ""}
{"id": "438348", "revid": "262426", "url": "https://it.wikipedia.org/wiki?curid=438348", "title": "Uclinux", "text": ""}
{"id": "438350", "revid": "2176179", "url": "https://it.wikipedia.org/wiki?curid=438350", "title": "Karoo", "text": "Il Karoo o Karroo (in italiano talvolta anche trascritto nella forma Karu o Karru; in lingua locale \"\u01c3\u2019Aukarob\") \u00e8 una regione arida dell'entroterra sudafricano.\nGeografia.\n\u00c8 suddiviso in due parti: il Grande Karoo o Karoo centrale (Great Karoo in inglese, Groot Karoo in afrikaans) e il Piccolo Karoo o Karoo meridionale (Little Karoo o Klein Karoo). \"Ka-roo\", in lingua khoisan, significa \"terra della sete\". Il Grande Karoo \u00e8 semi-desertico, e si estende su un'area di oltre 400.000\u00a0km\u00b2 compresa fra l'Alto Veld e i rilievi del Capo; si trova a un'altitudine compresa fra 450 e 750 m s.l.m., ed \u00e8 attraversato da fiumi, valli e canyon. Alcune fonti indicano l'Alto Veld anche con il nome di Karoo settentrionale.\nIl Piccolo Karoo \u00e8 di dimensioni minori, ed \u00e8 la zona meno arida; \u00e8 costituito da savana e prateria, all'interno di una vallata relativamente fertile racchiusa fra le montagne Swartberg, Langeberg e Outeniqua, e caratterizzata da molte spettacolari formazioni rocciose. In questa zona si trovano i principali insediamenti umani; la citt\u00e0 di Oudtshoorn, e i centri di Zoar, Amalienstein, Barrydale e Dysselsdorp. Nel Karoo si trovano diversi parchi e riserve naturali, tra cui il \"Karoo National Park\" (nei pressi di Beaufort West) e il \"Karoo National Reserve\" (Graaff-Reinet).\nIl WWF suddivide il Karoo in due differenti ecoregioni: il Karoo succulento (codice ecoregione: AT1322), corrispondente alla parte costiera occidentale e il Karoo nama (codice ecoregione: AT1314), corrispondente alla parte interna orientale. Le due ecoregioni si distinguono in particolare in base al differente regime pluviometrico: il Karoo succulento \u00e8 caratterizzato dalla presenza di una stagione estiva estremamente arida e scarse piogge invernali, con precipitazioni che variano tra 20 e 290 mm per anno, mentre nel Karoo Nama le piogge cadono nella stagione estiva e raggiungono i 100-520 mm per anno.\nPer evitare confusione, \u00e8 da notare che la regione del Namaqualand ricade all'interno del Karoo succulento, e non nel Karoo nama, come il nome parrebbe suggerire.\nStoria.\nCirca 250 milioni di anni fa, il Grande Karoo era un mare interno; con il riscaldamento della temperatura del pianeta, si trasform\u00f2 gradualmente prima in una palude e poi, in tempi recenti, in un semi-deserto. Nel tempo, questo habitat in trasformazione ospit\u00f2 numerose specie animali oggi estinte, soprattutto rettili e anfibi, come attestano i numerosi ritrovamenti fossili. Gli uomini apparvero nella zona nell'et\u00e0 del ferro: i Khoi (\"ottentotti\") e i San (\"boscimani\") condivisero a lungo quello che loro chiamavamo \"terra della sete\".\nI coloni europei entrarono nel Karoo gradualmente. I primi ad arrivarvi erano fuorilegge, boeri scacciati dalla Colonia del Capo dal governo britannico (per esempio dopo la rivolta di Slagtersnek). In seguito giunsero anche boeri voortrekker che risalivano a nord in cerca di terra. Molti di essi fondarono grandi fattorie, alcune delle quali costituirono i primi nuclei degli insediamenti da cui si sarebbero poi sviluppate le poche citt\u00e0. Dalla fattoria di Hooyvlakte, per esempio, nacque per volere degli inglesi Beaufort West, la pi\u00f9 antica citt\u00e0 del Grande Karoo. Fra la fine del XVIII secolo e l'inizio del XIX il Karoo era un luogo non troppo dissimile dal Far West americano; ci si trovavano coloni, cacciatori, esploratori, missionari, avventurieri, e trafficanti d'armi o di liquori.\nA partire dai primi ritrovamenti effettuati da David Baird 1820, il Karoo inizi\u00f2 ad attrarre anche naturalisti e paleontologi per i suoi eccezionali fossili, definiti da alcuni studiosi \"una delle meraviglie del mondo\". I ritrovamenti fatti nel Karoo documentano la transizione dalla vita acquatica (marina) a quella terrestre (del deserto) lungo un periodo di oltre 300 milioni di anni, dal Mesozoico al Medioevo. Fossili del Karoo sono oggi esposti in numerosi musei sudafricani ed esteri; ma molti sono ancora visibili in loco, per esempio in certe zone del \"Karoo National Park\".\nDurante la seconda guerra boera (1899-1902), il Grande Karoo fu teatro di numerose battaglie ed episodi di guerriglia; ancora oggi si possono ancora osservare diversi bunker situati in locazioni strategiche nell'area (per esempio presso il fiume Geelbeks, a 12\u00a0km da Laingsburg). Oggi, una parte del territorio \u00e8 adibita all'allevamento, soprattutto di pecore; una zona molto inferiore (dove \u00e8 possibile irrigare) \u00e8 coltivata. Infine, parte del Karoo costituisce parco nazionale e ospita numerose specie animali protette.\nIl parco nazionale del Karoo.\nIl parco nazionale del Karoo \u00e8 una riserva naturale situata nell'area semi-desertica del Grande Karoo, nella provincia del Capo Occidentale in Sudafrica, nei pressi di Beaufort West, ai piedi della catena montuosa del Nuweveld. Il parco, fondato nel 1979, ospita numerose specie animali del deserto africano, fra cui l'aquila nera africana, la zebra di montagna del Capo, lo springbok, e numerose specie di rettili, incluse cinque diverse specie di testuggini e due specie di camaleonti. \u00c8 inoltre un luogo rinomato tra i praticanti dell'osservazione degli uccelli, con oltre 200 differenti specie di uccelli. Fra le specie in pericolo che vengono protette nel parco ci sono il rinoceronte nero e il rarissimo coniglio fluviale. All'interno del parco si trovano anche diversi siti in cui si possono ammirare i celebri fossili del Karoo.\nIl Karoo nella letteratura.\nIl poeta Thomas Hardy parla della regione in una sua poesia del 1899 intitolata \"Drummer Hodge\" (conosciuta anche come \"The Dead Drummer\").\nLo scrittore Rudyard Kipling, in un'altra poesia del 1901 intitolata \"Bridge-Guard in the Karroo\", riesce a comunicare la solitudine vissuta dai soldati del fortino alla stazione di Ketting sul fiume Dwyka mentre sorvegliavano la ferrovia del Karoo, che costituiva una via di comunicazione fondamentale e un'ancora di salvezza durante la guerra sudafricana all'interno del conflitto anglo-boero.\nDa citare anche il romanzo postumo \"Karoo\" dello scrittore e sceneggiatore Steve Tesich."}
{"id": "438351", "revid": "1381093", "url": "https://it.wikipedia.org/wiki?curid=438351", "title": "Hatebreeder", "text": "Hatebreeder \u00e8 il secondo album in studio del gruppo musicale finlandese Children of Bodom, pubblicato il 26 aprile 1999 dalla Spinefarm Records.\nIl disco.\n\u00c8 l'album pi\u00f9 neoclassico dei Children of Bodom, e generalmente considerato il loro capolavoro, dove le sonorit\u00e0 che caratterizzavano l'ottimo debutto \"Something Wild\" vengono ulteriormente perfezionate. Come gi\u00e0 successo nel precedente album, anche qui le canzoni \"Hatebreeder\" e \"Black Widow\" mostrano come la musica classica e in particolare Mozart influenzino molto il loro stile.\nL'intro della traccia \"Warheart\" \u00e8 un frammento audio tratto dal film \"Amadeus\", uno dei preferiti del cantante/chitarrista Alexi Laiho (la frase: \"From now on, we are enemies, you and I!\").\nL'intro di tastiera della traccia \"Black Widow\" \u00e8 un frammento audio tratto dalla serie televisiva \"Miami Vice\".\nCuriosit\u00e0.\nLa traccia \"Bed of Razors\" inizialmente avrebbe dovuto intitolarsi \"Red Light in My Eyes Pt. 3\"."}
{"id": "438354", "revid": "29727", "url": "https://it.wikipedia.org/wiki?curid=438354", "title": "Crinoidi", "text": ""}
{"id": "438359", "revid": "670021", "url": "https://it.wikipedia.org/wiki?curid=438359", "title": "Conserve Italia", "text": "Conserve Italia \u00e8 un consorzio cooperativo italiano che si occupa della conservazione e commercializzazione di frutta e vegetali, ed \u00e8 uno dei maggiori gruppi conservieri in Europa. Il consorzio aderisce alla Confcooperative e ha sede a San Lazzaro di Savena ed \u00e8 proprietaria dei marchi Valfrutta, Yoga, Derby Blue, Cirio, Juver, St Mamet e Jolly Colombani.\nStoria.\nIl consorzio nacque nel 1976 e raggruppa oltre 51 cooperative di primo grado, con circa 14.500 soci, e ha dodici impianti industriali in Italia e in Europa.\nIl fatturato aggregato a livello di gruppo nel corso degli ultimi esercizi ha raggiunto 894 milioni di euro e il fatturato per la capogruppo Conserve Italia ammonta a 671 milioni di Euro.\nLe vendite coi marchi dell'azienda (Valfrutta, Yoga, Derby Blue, Cirio, Juver, St Mamet, Jolly Colombani) coprono circa il 69% del fatturato, seguite dalle marche commerciali della grande distribuzione e dai prodotti destinati agli scambi industriali. Conserve Italia ha sviluppato rapporti consolidati con tutte le maggiori catene della grande distribuzione con le quali sviluppa circa il 65% del proprio giro d'affari. Altro canale tradizionalmente importante, in particolare per i succhi di frutta, \u00e8 quello dell\"Horeca\", mentre \u00e8 stata sviluppata la presenza nel settore del Foodservice e del Vending.\nLe vendite di succhi e bevande a base frutta coprono il 40% del fatturato seguite dalle conserve di pomodoro col 26%, dalle conserve vegetali col 24% e dalla frutta allo sciroppo con il 5%. Conserve Italia trasforma ogni anno circa 600.000 tonnellate di materie prime, rappresentate da frutta e vegetali coltivati su 20.000 ettari di coltivazioni specializzate, che vengono trasformate in 11 stabilimenti, di cui 8 in Italia, 2 in Francia e uno in Spagna:\nMarchi.\nIl consorzio trasforma la frutta e gli ortaggi producendo succhi, confettura in scatola di frutta e vegetali, pelati, passata di pomodoro e sughi pronti. I suoi prodotti sono commercializzati principalmente tramite i marchi:"}
{"id": "438361", "revid": "125983865", "url": "https://it.wikipedia.org/wiki?curid=438361", "title": "Federico I di Danimarca", "text": "Biografia.\nEra il figlio di Cristiano I di Danimarca, Norvegia e Svezia (1426-1481), primo sovrano della Casa di Oldenburg, e di sua moglie, Dorotea di Brandeburgo (1430-1495)\nNon ancora adulto, Federico fu eletto co-Duca di Schleswig e Holstein nel 1482, subito dopo la morte del padre; l'altro co-Duca era il fratello, pi\u00f9 vecchio di dieci anni, Giovanni di Danimarca. Alla maggior et\u00e0 di Federico, nel 1490, i ducati vennero divisi tra i fratelli.\nNel 1500 convinse il fratello e il co-duca alla conquista di Dirthmarschen, e un grande esercito fu chiamato non solo dai ducati, ma anche dall'Unione Kalmar, di cui il fratello fu brevemente re. Anche numerosi mercenari tedeschi vi presero parte. La spedizione fall\u00ec miseramente nella Battaglia di Hemmingstadt, in cui un terzo dei cavalieri dello Schleswig e Holstein perse la vita.\nRegno.\nNel 1523, il nipote Cristiano II, re di Danimarca e Svezia, fu obbligato dai nobili ad abdicare, e il duca sal\u00ec al trono come Federico I. Un gruppo di nobili dello Jutland aveva offerto a Federico la corona gi\u00e0 nel 1513, quando il fratello Giovanni era morto, ma Federico aveva rifiutato, credendo che la maggioranza dei nobili danesi sarebbero stati fedeli al Principe Cristiano.\nNel 1524 e nel 1525 Federico I dovette sopprimere rivolte sociali tra i contadini nello Jutland e in Scania, che chiedevano la restaurazione di Cristiano II. Il punto massimo della ribellione accadde nel 1525, quando S\u00f8ren Norby, feudatario di Gotland, invase Blekinge nel tentativo di riportare al potere Cristiano II; egli sollev\u00f2 8000 uomini che assediarono K\u00e4rnan, un castello di Helsingborg. Il generale di Federico I, Johann Rantzau, mosse il suo esercito in Scania e sconfisse sonoramente i contadini tra l'aprile e il maggio del 1525.\nDurante il suo regno Federico I, senza essere un uomo di grande competenza a guidare lo stato, riusc\u00ec a evitare tutti i conflitti aperti di religione tra protestanti e cattolici (nello stesso periodo, infatti, avvenne la Riforma Protestante). Nel 1532 riusc\u00ec a catturare Cristiano II, che aveva cercato di tornare sul trono in Norvegia.\nMatrimoni.\nPrimo Matrimonio.\nSpos\u00f2, nel 1502, la quindicenne Anna del Brandeburgo (1487-1514), figlia di Giovanni I di Brandeburgo, cugino di sua madre. La coppia ebbe due figli:\nAnna mor\u00ec il 5 maggio 1514, a 26 anni.\nSecondo Matrimonio.\nSpos\u00f2, nel 1518, Sofia di Pomerania (1498-1568), figlia del duca Boghislao X di Pomerania e di Anna di Polonia. Ebbero sei figli:\nMorte.\nMor\u00ec il 10 aprile 1533, a Gottorp, all'et\u00e0 di 61 anni. Fu sepolto nella Cattedrale di Schleswig."}
{"id": "438363", "revid": "23", "url": "https://it.wikipedia.org/wiki?curid=438363", "title": "Chrysotile", "text": ""}
{"id": "438365", "revid": "729019", "url": "https://it.wikipedia.org/wiki?curid=438365", "title": "Sojuz T-10", "text": "Sojuz T-10 \u00e8 la denominazione di una missione della navicella spaziale Sojuz T verso la stazione spaziale sovietica Saljut 7 (DOS 6). Si tratt\u00f2 del quarantanovesimo volo equipaggiato di questo velivolo spaziale, del settantunesimo volo nell'ambito del programma Sojuz sovietico nonch\u00e9 del settimo volo equipaggiato verso la predetta stazione spaziale \u2013 il quinto che riusc\u00ec effettivamente ad agganciarsi e a visitare la predetta stazione spaziale a causa degli insuccessi delle precedenti missioni Sojuz T-8 e Sojuz T-10-1.\nMissione.\nDopo un periodo prolungato che la Saljut 7 era rimasta disabitata - per la precisione dal 23 novembre 1983 all'8 febbraio 1984 \u2013 l'equipaggio di questa missione dovette salire a bordo della stessa facendosi strada usando delle apposite torce elettriche. Il primo compito fu dunque riattivare la stazione spaziale onde garantirne la completa funzionalit\u00e0. I cosmonauti segnalarono al centro di controllo che all'interno della Saljut 7 vi fu chiaramente accertabile dell'odore di metallo bruciato, particolarmente intenso nella zona dove fu posizionato il congegno d'aggancio della navicella spaziale. Dur\u00f2 fino al 17 febbraio che la stazione spaziale fosse nuovamente completamente attiva e cos\u00ec i tre cosmonauti poterono iniziare con i loro programmi e lavori di ricerca. Nota interessante fu che il medico At'kov si dedic\u00f2 ai lavori di casa all'interno della stazione spaziale, osservando per tutto il periodo di soggiorno la propria salute e la salute dei colleghi cosmonauti mediante appositi esperimenti ed analisi relative.\nGi\u00e0 l'anno precedente era stato accertato che un tubo della stazione spaziale usato per il rifornimento di carburante della stessa era stato danneggiato. Kyzym e Solov\u00ebv effettuarono ben tre attivit\u00e0 extraveicolari per eseguire la riparazione di questi danni.\nUlteriori dati di volo.\nI parametri sopra elencati indicato i dati pubblicati immediatamente dopo il termine della fase di lancio. Le continue variazioni ed i cambi di traiettoria d'orbita sono dovute alle manovre di aggancio. Pertanto eventuali altre indicazioni risultanti da fonti diverse sono probabili ed attendibili in considerazione di quanto descritto."}
{"id": "438367", "revid": "23", "url": "https://it.wikipedia.org/wiki?curid=438367", "title": "Clinochlore", "text": ""}
{"id": "438369", "revid": "23", "url": "https://it.wikipedia.org/wiki?curid=438369", "title": "Clinochrysotile", "text": ""}
{"id": "438370", "revid": "1543377", "url": "https://it.wikipedia.org/wiki?curid=438370", "title": "Primato di Pietro", "text": "La Chiesa cattolica, la Chiesa ortodossa e gran parte delle Chiese riformate riconoscono che Pietro avesse un ruolo particolare tra gli apostoli. La questione \u00e8 molto dibattuta, infatti resta il fatto che un ruolo particolare lo hanno avuto anche Giovanni evangelista, come testimoniato in diversi brani del Vangelo, Andrea (il \"Primo chiamato\") e Giacomo che presiedette il primo concilio ecumenico, tenutosi a Gerusalemme (alla presenza dei Dodici e di Paolo). Proprio per questo l'entit\u00e0 del primato di Pietro (\"primatum Petri\") \u00e8 oggetto tra le confessioni cristiane di dispute dottrinali, che influenzano anche la dottrina sul primato papale, oggi riconosciuto solo dai cattolici.\nLa questione dottrinale riguardante l'unit\u00e0 della Chiesa e la natura dell'autorit\u00e0, era in origine radicata nella politica e nella cultura. Soprattutto dopo la fondazione di Costantinopoli da parte dell'imperatore Costantino, l'Oriente e l'Occidente si trovarono di fatto divisi. Costantinopoli divenne la citt\u00e0 pi\u00f9 importante dell'impero. La divisione politica in \"Pars Occidens\" e \"Pars Oriens\"\naveva accresciuto le differenze, comportando un indebolimento politico, economico e militare dell'Occidente. A fronte della decadenza di Roma, gi\u00e0 iniziata ancor prima dell'avvento di Costantino, Costantinopoli continuava a crescere e l'imperatore vi aveva la propria residenza. Questa separazione, in campo religioso, si traduceva nell'aumento della distanza tra Roma e Costantinopoli.\nLa concezione che un \"corpo\" deve poter avere un capo per mantenere tale unit\u00e0 fu interpretata in maniera diversa in Oriente e in Occidente:\nBench\u00e9 molti siano i passi del Nuovo Testamento in cui si parla di Pietro, il dibattito si riduce spesso alla discussione sul significato e la traduzione del verso del vangelo di Matteo. Certamente molti sono i passi in cui si parla di Pietro, ma molti sono i versetti in cui si parla anche degli altri Apostoli, e la discussione tra esegeti e teologi (alla ricerca del vero significato) \u00e8 oggi ancora aperta.\nIl primato di Pietro nei vangeli.\nL'appellativo Pietro.\nNel Nuovo Testamento Ges\u00f9 chiama Simone con l'appellativo Pietro, e in altre parti delle scritture un soprannome indica un carattere o uno status particolare (Abram in Abraham, Giacobbe in Israele, e Saul in Paolo). \nNel testo greco di Mt 16,18 a \"Simone\" viene dato il nome di \"\u03c0\u03ad\u03c4\u03c1\u03bf\u03c2\" (petros) e la \"pietra\" di cui si parla nella seconda parte del versetto \u00e8 in greco \"\u03c0\u03ad\u03c4\u03c1\u03b1\" (petra).\nIl genere \u00e8 diverso, , Non si vuole fare la distinzione (in genere circoscritta al linguaggio poetico greco) tra \"roccia\" e \"piccola pietra\" o \"sasso\". \nIl nome proprio di un uomo dovrebbe essere maschile (-\u03bf\u03c2), mentre \u03c0\u03ad\u03c4\u03c1\u03b1, la parola usata per \"pietra\", \u00e8 femminile (-\u03b1). Ges\u00f9 dichiara dunque il primato di Pietro in mezzo agli altri apostoli, \nLa consegna delle chiavi.\nIn Matteo Ges\u00f9 dice a Pietro: \"A te dar\u00f2 le chiavi del regno dei cieli\". \n le chiavi erano un simbolo dell'autorit\u00e0.\nIn Apocalisse Ges\u00f9 dice di avere le \"chiavi della morte e dell'inferno\", che significa che ha potere sulla morte e sull'inferno; \nanche in Isaia compaiono le chiavi come simbolo.\nIl cardinale James Gibbons, nel suo libro \"The Faith of Our Fathers\" (\"La fede dei nostri padri\") indica che le chiavi sono un simbolo dell'autorit\u00e0 anche nella cultura odierna; usa l'esempio di qualcuno che d\u00e0 le chiavi di casa propria a un'altra persona, e cos\u00ec quest'ultima diventa la rappresentante del padrone di casa durante la sua assenza.\n\"Pasci le mie pecore\".\nUn'altra fonte del primato di Pietro si trova nel Vangelo secondo Giovanni , dove Cristo dice a Pietro per tre volte: \"pasci i miei agnelli, pasci le mie pecorelle\". Il retroterra biblico di queste frasi sta nelle numerose ricorrenze dell'Antico Testamento in cui Dio dice di essere pastore del suo gregge, cio\u00e8 del popolo di Israele, Nel Nuovo Testamento \u00e8 Ges\u00f9 a dire di s\u00e9 stesso: \"Io sono il buon Pastore\" (Giovanni, ); il gregge in questo caso rappresenta coloro che credono in Ges\u00f9. Per queste ragioni i cattolici credono che a Pietro \u00e8 stata affidata la guida dell'intero gregge di Cristo, cio\u00e8 della Chiesa.\nPrimo apostolo.\nPietro \u00e8 sempre indicato per primo in tutti gli elenchi degli apostoli (), mentre Giuda Iscariota si trova sempre all'ultimo posto; Pietro \u00e8 elencato per primo anche quando si indicano gruppi di alcuni apostoli nei vangeli () e negli Atti degli Apostoli (At ), ma non sempre (Gv ).\nSpesso, Pietro risponde e parla a nome di tutti gli apostoli, come nei casi seguenti ().\nIn Matteo Pietro \u00e8 dichiarato essere il \"primo apostolo\" e, non essendo il pi\u00f9 anziano n\u00e9 il primo degli apostoli scelti da Ges\u00f9, \u00e8 probabile che si intenda \"primo\" in autorit\u00e0.\nPietro e Giacomo.\nEusebio di Cesarea, riportando un frammento di Egesippo, scrisse:\nTra l'altro in At sembra emergere un ruolo di leadership da parte di Giacomo all'interno dell'assemblea degli apostoli.\nGes\u00f9 roccia.\nLe Sacre Scritture si riferiscono anche allo stesso Ges\u00f9 come \"roccia\":\nTuttavia, in greco, sia \u03c0\u03b7\u03c4\u03c1\u03b1 sia \u03c0\u03b7\u03c4\u03c1\u03bf\u03c2 significano \"roccia\", bench\u00e9 il secondo possa avere in altri contesti anche il significato di \"pietra piccola\"; inoltre, in greco non sarebbe stato possibile dire altrimenti, in quanto l'appellativo di Pietro deve necessariamente essere posto al maschile (come anche in latino e in italiano, ad esempio).\nSimon Pietro stesso si riferisce a Ges\u00f9 come \"pietra\" (1Pietro ): \"Accostandovi a lui, come a pietra vivente, rigettata dagli uomini ma eletta e preziosa davanti a Dio, anche voi, come pietre viventi, siete edificati per essere una casa spirituale, un sacerdozio santo, per offrire sacrifici spirituali, graditi a Dio per mezzo di Ges\u00f9 Cristo. Nella Scrittura si legge infatti: \u00abEcco io pongo in Sion una pietra angolare, eletta, preziosa, e chi crede in essa non sar\u00e0 affatto svergognato\u00bb. Per voi dunque che credete essa \u00e8 preziosa, ma per coloro che disubbidiscono: \u00abLa pietra, che gli edificatori hanno rigettato, \u00e8 divenuta la testata d'angolo, pietra d'inciampo e roccia d'intoppo che li fa cadere\u00bb. Essendo disubbidienti, essi inciampano nella parola, e a questo sono altres\u00ec stati destinati\".\nAnche l'apostolo Paolo che scrive in 1 Corinzi si riferisce a Ges\u00f9 Cristo come \"pietra del fondamento\": \"Secondo la grazia di Dio che mi \u00e8 stata data, come savio architetto io ho posto il fondamento, e altri vi costruisce sopra; ora ciascuno stia attento come vi costruisce sopra, perch\u00e9 nessuno pu\u00f2 porre altro fondamento diverso da quello che \u00e8 stato posto, cio\u00e8 Ges\u00f9 Cristo. Ora, se uno costruisce sopra questo fondamento con oro, argento, pietre preziose, legno, fieno, stoppia, l'opera di ciascuno sar\u00e0 manifestata, perch\u00e9 il giorno la paleser\u00e0; poich\u00e9 sar\u00e0 manifestata mediante il fuoco, e il fuoco prover\u00e0 quale sia l'opera di ciascuno. Se l'opera che uno ha edificato sul fondamento resiste, egli ne ricever\u00e0 una ricompensa, ma se la sua opera \u00e8 arsa, egli ne subir\u00e0 la perdita, nondimeno sar\u00e0 salvato, ma come attraverso il fuoco. Non sapete voi che siete il tempio di Dio e che lo Spirito di Dio abita in voi? Se alcuno guasta il tempio di Dio, Dio guaster\u00e0 lui, perch\u00e9 il tempio di Dio, che siete voi, \u00e8 santo. Nessuno inganni se stesso; se qualcuno fra voi pensa di essere savio in questa et\u00e0, diventi stolto affinch\u00e9 possa diventare savio. Infatti la sapienza di questo mondo \u00e8 follia presso Dio, poich\u00e9 sta scritto: \u00abEgli \u00e8 colui che prende i savi nella loro astuzia\u00bb; e altrove: \u00abIl Signore conosce i pensieri dei savi e sa che sono vani\u00bb. Perci\u00f2 nessuno si glori negli uomini, perch\u00e9 ogni cosa \u00e8 vostra: Paolo, Apollo, Cefa, il mondo, la vita, la morte, le cose presenti e le cose future; tutte le cose sono vostre. E voi siete di Cristo e Cristo \u00e8 di Dio.\"\nNon vi \u00e8 per\u00f2 contraddizione fra Ges\u00f9-roccia e Simon Pietro: infatti, i cristiani sono \"membra del corpo di Cristo\", e Cristo \"\u00e8 il Capo del corpo, cio\u00e8 della Chiesa\" (Colossesi ). Nel merito scriver\u00e0 Tommaso d'Aquino, Dottore della Chiesa, nella Summa Theologiae: \"Capo e membra sono, per cos\u00ec dire, una sola persona mistica\".\nSebbene nel Nuovo Testamento non sembra che Pietro sia stato considerato dagli altri apostoli come pietra del fondamento, essi lo chiamarono non pi\u00f9 Simone ma Cefa (che significa appunto pietra). Anche durante l'Ultima Cena, secondo il Vangelo di Luca, Ges\u00f9 si rivolge esplicitamente a Pietro come a un \"primo tra i pari\": \"Simone, Simone, ecco satana vi ha cercato per vagliarvi come il grano; ma io ho pregato per te, che non venga meno la tua fede; e tu, una volta ravveduto, conferma i tuoi fratelli\" (Luca ).\nTradizioni successive.\nI secolo.\nNella lettera che Paolo, nel 58, indirizza ai Romani, egli menziona personalmente 29 esponenti della comunit\u00e0 cattolica, eppure non solo non saluta ma addirittura non menziona affatto Pietro: un'omissione importante se Pietro fosse stato effettivamente il vescovo di Roma e si trovasse l\u00e0 in quell'anno. Sulla base di questo silenzio la ricostruzione protestante sostiene che Pietro non lasci\u00f2 mai la sua terra d'origine e mai si rec\u00f2 a Roma.\nTuttavia la morte di Pietro si pone a Roma durante la successiva persecuzione di Nerone nel 64: egli potrebbe essersi recato presso la chiesa di Roma e avervi esercitato il ministero fino alla morte successivamente al 58. La campagna di scavi svoltasi nel 1939/1940 ha portato alla luce una piccola necropoli sotto all'attuale basilica di san Pietro, inclusa la tomba di Pietro del II secolo. Questo rende verosimile la tradizione cattolica per la quale Pietro \u00e8 morto a Roma.\nII secolo.\nTra gli autori del II secolo non ci sono riferimenti a Pietro, ma di essi, con l'eccezione di Ignazio, Policarpo e Clemente di Alessandria, si posseggono solo scritti apologetici verso ebrei o pagani, in cui probabilmente non c'era ragione per citare l'episcopato di Pietro.\nIl nome di Pietro non appare in alcuni dei primissimi elenchi dei vescovi di Roma: Ireneo, vescovo di Lione dal 178 al 200 d.C. e primo teologo cristiano a utilizzare il principio della successione apostolica, cita con precisione la sequenza di \"tradizione\" vescovile fino a risalire direttamente all'apostolo Giovanni, elencando tutti i vescovi di Roma fino al dodicesimo, Eleuterio: ma, come primo vescovo, parte da Lino, e non da Pietro.\nMa lo stesso Ireneo in due passaggi parla di Igino come del nono vescovo di Roma:\nPoich\u00e9 tra papa Lino e papa Igino sono compresi solo sei altri vescovi, Ireneo riconosce la presenza di un predecessore di Lino. \nLightfoot ha contestato la veridicit\u00e0 di questa asserzione, poich\u00e9 nella pi\u00f9 antica versione latina del testo di Ireneo conosciuta al passo 3:4:3 si parla di \"octavus\", ma nel testo greco riportato da Eusebio sta scritto \"enatos\".\nUn precedente passo di Ireneo (Adv. haer. 3:3:3) pu\u00f2 essere interpretato come la dichiarazione che Pietro e Paolo si divisero l'episcopato di Roma, ma anche come un ulteriore argomento usato da Ireneo contro gli gnostici per difendere la dottrina della Chiesa di Roma.\nLa \"Costituzione Apostolica\" dell'anno 270 afferma che papa Lino ottenne la sua nomina direttamente da Paolo, non da Pietro.\nIII secolo.\nNella met\u00e0 del III secolo Cipriano si riferisce alla sede di Roma (la sede vescovile, ovvero la diocesi di Roma) come alla \u00abcattedra di San Pietro\u00bb, dicendo che Cornelio succedette al \u00abposto che fu di Fabiano che \u00e8 il posto di Pietro\u00bb.\nSempre Cipriano riporta un passo di Firmiliano di Cesarea in cui si dice che Stefano dichiar\u00f2 che avrebbe deciso riguardo alla controversia sul battesimo poich\u00e9 vantava la successione da Pietro. Firmiliano riporta questa asserzione senza contestarla, mentre probabilmente lo avrebbe fatto se fosse stato possibile; su questa base si pu\u00f2 affermare che circa nel 250 l'episcopato di Pietro a Roma era ammesso non solo a Roma ma anche nelle chiese dell'Africa e dell'Asia minore.\nNel primo quarto dello stesso secolo (circa nel 220) Tertulliano menziona una dichiarazione di Callisto I in cui egli asserisce che il potere di perdonare i peccati era disceso a lui da Pietro in modo particolare. Neanche Tertulliano contesta questa dichiarazione, ed egli conosceva la Chiesa di Roma avendo risieduto nell'urbe.\nNello stesso periodo, Ippolito (probabilmente l'autore della prima parte del \"Catalogus Liberianus\" attribuito a Clemente di Roma, 1:259) riconosce Pietro nella lista dei Vescovi di Roma.\nIn \"Adversus Marcionem\", scritto apparentemente nello stesso periodo, si dice che Pietro aveva passato a Lino \u00abla sedia in cui egli stesso aveva seduto\u00bb.\nNella \"Costituzione Apostolica\" dell'anno 270, si dice che papa Lino ottenne la sua nomina direttamente da Paolo, non da Pietro.\nEusebio scrive che:\n Pietro \u00e8 considerato il primo Vescovo di Antiochia e in seguito vescovo di Roma:\nIl primato di Pietro nelle chiese cristiane.\nPietro \u00e8 il primo vescovo di Antiochia, in seguito considerato \"vescovo\" di Roma. La Chiesa cattolica fa derivare il primato papale dall'affermazione attribuita a Ges\u00f9 dal capitolo 16 del Vangelo di Matteo, che Pietro sarebbe stato la pietra su cui avrebbe costruito la sua Chiesa. La promessa sarebbe stata confermata anche dalle parole che Ges\u00f9 pronunci\u00f2 dopo la resurrezione: \"Pasci le mie pecorelle\". Un altro passo evangelico fondamentale riguardante il primato \u00e8 Luca 22,32 dove il Divino Maestro affida a Pietro il compito di confermare i fratelli nella fede.\nNel Nuovo Testamento non esistono riferimenti a Pietro come vescovo di Roma, tuttavia tradizionalmente si fa risalire la morte di Pietro sotto Nerone intorno al 64 d.C. Il primo a nominare la morte di Pietro \u00e8 Clemente Romano, vescovo di Roma dall'88 al 97, senza specificare la localit\u00e0, che doveva essere nota ai lettori. Ignazio di Antiochia (Ad Rom. cap 4) lega in modo particolare Pietro e Paolo alla Chiesa di Roma, implicando che Pietro sia stato a Roma. Fra i primi scrittori cristiani non vi sono voci contrarie a questa tradizione. Se anche Pietro non ha fondato la prima comunit\u00e0 cristiana di Roma, vi sarebbe giunto alla fine della sua vita e vi sarebbe morto.\nInoltre, Pietro non appare nell'elenco dei vescovi di Roma: Ireneo, vescovo di Lione dal 178 al 200 d.C. e primo teologo cristiano a utilizzare il principio della successione apostolica, cita con precisione la sequenza di \"tradizione\" vescovile fino a risalire direttamente all'apostolo Giovanni, elencando tutti i vescovi di Roma fino al dodicesimo, Eleuterio: ma, come primo vescovo, parte da Lino, e non da Pietro. \nInterpretazione cattolica.\nSecondo la tradizione cattolica San Pietro Apostolo rappresenta il primo Papa, cio\u00e8 vicario (o rappresentante) di Ges\u00f9 Cristo. La fonte evangelica solitamente citata a sostegno di tale interpretazione \u00e8 :\nUn mandato analogo viene riconosciuto da Ges\u00f9 dopo la Resurrezione:\nInoltre, Pietro compare in posizione privilegiata nelle elencazioni evangeliche degli apostoli: sempre il primo, sebbene fosse il terzo a divenire apostolo di Ges\u00f9().\nPietro viene menzionato da Paolo in testa alle lista come testimone autorevole della risurrezione, e nei capitoli precedenti Pietro \u00e8 considerato come modello esemplare del ruolo apostolico:\nIl primato di Pietro risulta anche presente nei principali avvenimenti del ministero di Ges\u00f9, fra cui:\nAnche in molti episodi successivi del Nuovo Testamento spicca il primato di Pietro:\nNell'interpretazione cattolica delle parole del Cristo a Pietro sono affidate le chiavi del Regno dei Cieli, una nota metafora semitica per indicare l'investitura di un potere. Pietro \u00e8 pertanto costituito Vicario di Cristo, in ordine alla fondazione di Cristo che \u00e8 la Chiesa, con poteri che vengono esercitati sulla terra ma ricevono un'immediata e concorde sanzione divina. La promessa delle chiavi, in armonia con la funzione di \"roccia\" attribuita al solo Pietro, specifica le funzioni che nella Chiesa competono a lui e non agli altri. E poich\u00e9 Ges\u00f9 ha promesso che la sua fondazione durer\u00e0 fino alla fine del mondo, i poteri di Pietro avranno la stessa durata. Pietro cio\u00e8 dovr\u00e0 avere dei successori perch\u00e9 a Cristo non venga meno il vicario e alla Chiesa il suo fondamento.\nLa durata del pontificato di San Pietro viene data da fonti tradizionali, per cui sarebbe vissuto 25 anni a Roma. La reale accuratezza storica di tale dato \u00e8 per\u00f2 incerta: l'inizio del computo pu\u00f2 risalire al mandato diretto di Ges\u00f9 durante il suo ministero oppure all'arrivo dell'apostolo a Roma, e anche circa il termine del mandato sono attualmente proposte dagli storici due differenti date di morte di Pietro (tra il 64 e il 67).\nLa pietra della fede.\nNel 1984, nell'omelia in occasione della Solennit\u00e0 dei Santi Pietro e Paolo, papa Giovanni Paolo II disse:\nInterpretazione protestante.\nLe chiese protestanti nacquero in contrasto con il primato papale e contro la corruzione della Chiesa di Roma, quindi non riconoscono alcun primato al Vescovo di Roma. Numerose chiese protestanti, tra cui i battisti, i calvinisti, i pentecostali, i valdesi, ritengono sbagliata la stessa struttura episcopale della chiesa e quindi anche l'interpretazione cattolica del mandato petrino nel , che esprimerebbe un riconoscimento molto generico, e non un vero incarico.\nAltri sostengono che Pietro non sarebbe mai stato a Roma e quindi non poteva essere vescovo di quella citt\u00e0. Questo in contrasto con le Inoltre, a Roma si troverebbe la presunta tomba di Pietro nelle grotte vaticane, e nessuna chiesa, a eccezione di quella romana, ha mai vantato la presenza delle reliquie di Pietro.\nInterpretazione ortodossa.\nLa chiesa ortodossa riconosce il primato petrino ma solo parzialmente. Per gli ortodossi Ges\u00f9 Cristo ha effettivamente investito Pietro di un'autorit\u00e0 superiore, ma tutti gli Apostoli hanno comunque un incarico di guida della chiesa. In tale organizzazione Pietro sarebbe un Primo tra Pari, che governa collegialmente, e semplicemente presiede e rappresenta in s\u00e9, l'intero collegio degli Apostoli (come effettivamente fa quando chiamato a rendere conto del suo operato in e in seguito, sempre negli Atti degli Apostoli, nel Concilio di Gerusalemme).\nSecondo gli ortodossi, su tale modello, di un collegio di Apostoli, presieduto da un rappresentante pi\u00f9 autorevole degli altri, fu costruita la Chiesa dei primi nove secoli, con i suoi Patriarchi nei Concili Ecumenici, in seguito per\u00f2 i Papi di Roma cercarono di assumere un ruolo pi\u00f9 marcatamente monocratico e furono perci\u00f2 esclusi dalla comunit\u00e0 delle chiese ortodosse, lasciando il primato (inteso per\u00f2 sempre in senso di Primo tra Pari) al patriarca ecumenico di Costantinopoli.\nMentre, quindi, per i Cattolici latini il capo della chiesa \u00e8 il Pontefice, vescovo di Roma, per gli Ortodossi la Chiesa \u00e8 governata dal Sinodo dei primati di ognuna delle quattordici Chiese Autocefale Ortodosse (organizzativamente separate una dall'altra), presieduto dal Patriarca ecumenico di Costantinopoli.\nEcumenismo e Comunione Piena.\nNell'ecclesiologia cristiana, per relazione di comunione si intende la mutuamente riconosciuta condivisione delle stesse dottrine essenziali. La \"piena comunione\" indica una sola Chiesa con gli stessi legami di \"fede, sacramenti e governo pastorale\".\nLa Chiesa cattolica e le Comunit\u00e0 cristiane non-cattoliche sono in comunione parziale, ossia vi sono alcuni elementi della fede cristiana in comune, ma manca la completa unit\u00e0 sulle parti essenziali. La Chiesa cattolica e le Chiese ortodosse, invece, sono in comunione molto pi\u00f9 stretta ma ancora incompleta.\nIl movimento ecumenico vuole riavvicinare e riunire i cristiani delle diverse Chiese, partendo alla comune fede e dalle indicazioni attribuite allo stesso Ges\u00f9:\nIl cammino ecumenico comincia con il Concilio di Lione II (1274) e con il Concilio di Firenze (1439), e ha portato all'annullamento delle reciproche scomuniche del Grande Scisma, con il Concilio Ecumenico Vaticano II (1965), alla fondazione di organi quali il Consiglio Mondiale delle Chiese (1948), al quale partecipano 349 membri di tutte le principali tradizioni cristiane, e all'approvazione della Charta Oecumenica (2001) che detta le linee guida per la crescita della collaborazione tra le Chiese Cristiane in Europa.\nIl primato di Pietro nell'arte.\nIl tema del primato di Pietro \u00e8 strettamente legato alle commissioni papali o filopapali, soprattutto in momenti di tensione con le altre chiese, in particolare quella greca ortodossa. Un'importante stagione si ebbe nel Rinascimento, durante i contatti tra Chiesa romana e Chiesa costantinopolitana in vista di una riunificazione dopo lo scisma del 1054, culminata con il concilio di Firenze del 1439.\nTra le importanti opere d'arte di quell'epoca, improntate al tema della Salvezza umana tramite l'intercessione di Pietro, e quindi della Chiesa stessa, sono la Cappella Brancacci di Firenze (1424-1426 circa), la porta del Filarete in San Pietro in Vaticano (1433-1445) o gli affreschi nella Libreria Piccolomini di Pinturicchio (1505).\nNote.\n&lt;Alan Culpepper/\"Anatomy of the Fourth Gospel\", pag.134&gt;"}
{"id": "438371", "revid": "1935652", "url": "https://it.wikipedia.org/wiki?curid=438371", "title": "Teodoro Valfr\u00e8 di Bonzo", "text": "Biografia.\nNacque il 21 agosto 1853 a Cavour, in provincia di Torino, figlio del nobile Leopoldo Valfr\u00e9 dei conti di Bonzo, maggior generale di cavalleria del Regio Esercito Italiano, e di Marianna Melano, contessa di Portula. Segu\u00ec gli studi nel seminario arcivescovile del capoluogo piemontese. Conseguito il dottorato in Teologia il 17 luglio 1876, prosegu\u00ec gli studi a Roma ove ottenne nel 1880 il dottorato in Diritto canonico. Frequent\u00f2 la Pontificia accademia ecclesiastica. Fu ordinato sacerdote a Roma il 10 giugno 1876.\nEletto vescovo di Cuneo il 27 marzo 1885, fu consacrato il 3 maggio 1885 a Torino dall'arcivescovo cardinale Gaetano Alimonda. Trasferito alla sede di Como il 18 marzo 1895, fu nominato assistente al soglio pontificio. Il 3 marzo 1905 fu promosso alla sede metropolitana di Vercelli. In questa sede, promosse una lunga campagna di restauri del palazzo arcivescovile, ricollegandosi idealmente ai lavori di ampliamento e decorazione promossi dai vescovi Ferrero nel XVI secolo. Fece restaurare la cronotassi dei vescovi affrescata nella Sala del Trono e ne rifece la decorazione; scopr\u00ec al di sotto della tappezzeria di un'attigua sala, degli affreschi con grottesche del principio del secolo XVI con vedute sulla citt\u00e0 che fece restaurare. Il 13 settembre 1916 fu trasferito alla sede arcivescovile titolare di Trebisonda e nominato nunzio apostolico in Austria-Ungheria.\nCreato cardinale del titolo di Santa Maria Sopra Minerva nel concistoro del 18 dicembre 1919, fu nominato prefetto della Congregazione per i religiosi il 6 marzo 1920. Partecip\u00f2 al conclave del 1922.\nMor\u00ec a Roma il 25 giugno 1922. \u00c8 sepolto nella tomba della sua famiglia nel cimitero di Bra.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "438378", "revid": "834", "url": "https://it.wikipedia.org/wiki?curid=438378", "title": "Epididymite", "text": ""}
{"id": "438380", "revid": "29727", "url": "https://it.wikipedia.org/wiki?curid=438380", "title": "Belemniti", "text": ""}
{"id": "438381", "revid": "29727", "url": "https://it.wikipedia.org/wiki?curid=438381", "title": "Belemnoidi", "text": ""}
{"id": "438382", "revid": "599013", "url": "https://it.wikipedia.org/wiki?curid=438382", "title": "Jon Petrie", "text": ""}
{"id": "438384", "revid": "6923", "url": "https://it.wikipedia.org/wiki?curid=438384", "title": "Omissione di soccorso", "text": "L'omissione di soccorso, nell'ordinamento giuridico italiano, \u00e8 un reato contro la persona, e pi\u00f9 specificamente contro la vita e l'incolumit\u00e0 individuale. Si configura come un reato omissivo, nel quale il legislatore viene a reprimere il mancato compimento di un\u2019azione giudicata come doverosa, indipendentemente dal verificarsi o meno di un evento come conseguenza di tale omissione.\nDisciplina normativa.\nCodice penale.\nIl diritto penale italiano prevede la fattispecie all'art. 593 del codice penale, ma in particolare prevede due distinte ipotesi:\nIn proposito, il termine utilizzato dal legislatore: \"trovando\" allude all'imbattersi nella persona in pericolo, attraverso un contatto materiale e diretto, solo un orientamento minoritario afferma la rilevanza della semplice conoscenza del fatto. La distinzione effettuata tra abbandono e smarrimento presuppone la volontariet\u00e0 o meno del soggetto che sul minore ha un potere-dovere di custodia.\nLe aggravanti di tale norma penale derivano da eventuali lesioni personali: la pena \u00e8 aumentata ex art. 64 c.p. se dal comportamento omissivo colpevole derivano lesioni, mentre nel caso di morte del soggetto in pericolo la pena \u00e8 raddoppiata.\n Tali obblighi tuttavia cessano nel caso in cui un soggetto, per la sua et\u00e0 o per le sue condizioni sia impossibilitato ad adempierli.\nLa norma ha subito una recente modifica dalla legge 9 aprile 2003, n. 72 tesa da un lato a un inasprimento del trattamento sanzionatorio, dall'altro sottraendone la competenza al giudice di pace.\nLe novit\u00e0 introdotte dalla legge n. 72/2003.\nLa legge 9 aprile 2003, n. 72 ha apportato le modifiche al codice penale italiano e al decreto legislativo 30 aprile 1992, n. 285, in materia di omissione di soccorso. Essa introduce l'allargamento della fattispecie nell'ambito della circolazione stradale. La norma \u00e8 stata pubblicata nella Gazzetta Ufficiale n. 88 del 15 aprile 2003.\nLe principali modifiche possono essere cos\u00ec riassunte:\n1. Al primo comma dell'art. 593 del Codice Penale, le parole:\n\"\u00e8 punito con la reclusione fino a tre mesi o con la multa fino a lire seicentomila\" sono sostituite dalle seguenti: \"\u00e8 punito con la reclusione fino a un anno o con la multa fino a duemilacinquecento euro\".\n2. All'articolo 189 del decreto legislativo 30 aprile 1992, n. 285, sono apportate le seguenti modificazioni:\na) il comma 5 \u00e8 sostituito dal seguente:\n\"5. Chiunque, nelle condizioni di cui al comma 1, non ottempera all'obbligo di fermarsi in caso di incidente, con danno alle sole cose, \u00e8 soggetto alla sanzione amministrativa del pagamento di una somma da duecentocinquanta euro a mille euro. In tale caso, se dal fatto deriva un grave danno ai veicoli coinvolti tale da determinare l'applicazione della revisione di cui all'articolo 80, comma 7, si applica la sanzione amministrativa accessoria della sospensione della patente di guida da quindici giorni a due mesi, ai sensi del capo I,\nsezione II, del titolo VI\";\nb) il comma 6 \u00e8 sostituito dal seguente:\n\"6. Chiunque, nelle condizioni di cui al comma 1, in caso di incidente con danno alle persone, non ottempera all'obbligo di fermarsi, \u00e8 punito con la reclusione da tre mesi a tre anni. Si applica la sanzione amministrativa accessoria della sospensione della patente di guida da uno a tre anni, ai sensi del capo II, sezione II, del titolo VI. Nei casi di cui al presente comma sono applicabili le misure previste dagli articoli 281, 282, 283 e 284 del codice di procedura penale, anche al di fuori dei limiti previsti dall'articolo 280 del medesimo codice, ed \u00e8 possibile procedere all'arresto, ai sensi dell'articolo 381 del codice di procedura penale, anche al di fuori dei limiti di pena ivi previsti\";\nc) il comma 7 \u00e8 sostituito dal seguente:\n\"7. Chiunque, nelle condizioni di cui al comma 1, non ottempera all'obbligo di prestare l'assistenza occorrente alle persone ferite, \u00e8 punito con la reclusione da sei mesi a tre anni. Si applica la sanzione amministrativa accessoria della sospensione della patente di guida per un periodo non inferiore ad un anno e sei mesi e non superiore a cinque anni, ai sensi del capo II, sezione II, del titolo VI\";\nd) dopo il comma 8 \u00e8 inserito il seguente:\n\"8-bis. Nei confronti del conducente che, entro le ventiquattro ore successive al fatto di cui al comma 6, si mette a disposizione degli organi di polizia giudiziaria, non si applicano le disposizioni di cui al terzo periodo del comma 6\".\n3. All'articolo 4 del decreto legislativo 28 agosto 2000, n. 274, sono apportate le seguenti modificazioni:\na) al comma 1, lettera a), le parole: \"593, primo e secondo comma,\" sono soppresse;\nb) al comma 2, lettera q), le parole \"e 189, comma 6,\" sono soppresse.\nNel codice della strada.\nIl Codice della strada all'art. 189 regola il comportamento degli utenti della strada in caso di incidente (imponendo, in primo luogo, di fermarsi).\nQualora qualcuno, a seguito dell'incidente, abbia riportato delle lesioni, l'inosservanza di tali obblighi \u00e8 sanzionata penalmente.\nI soggetti responsabili.\nIl vecchio Codice della Strada imponeva determinati comportamenti al \u201cconducente, in caso di investimento di persona\u201d. L'art. 189 del nuovo Codice \u2013 innovando positivamente la norma, in modo tale da estenderne la portata applicativa e da chiarire alcuni dubbi interpretativi \u2013 disciplina, viceversa, gli obblighi imposti a tutti gli utenti della strada in caso di incidente che sia comunque ricollegabile al loro comportamento.\nTenuto conto della lettera della legge e seguendo l'evoluzione normativa e giurisprudenziale della fattispecie, il soggetto attivo del presente reato deve quindi individuarsi, in primo luogo, nel conducente del mezzo coinvolto in un incidente stradale in cui taluno abbia subito dei danni fisici (qualora il sinistro abbia provocato soltanto danni alle cose, permangono i medesimi obblighi, ma la loro violazione integra una semplice sanzione amministrativa).\nAl conducente devono nondimeno aggiungersi tutti gli altri \u201cutenti della strada\u201d, ogni volta che un loro comportamento (peraltro, non necessariamente illecito) abbia dato causa a un incidente con feriti, e, quindi, anche il pedone (che, per esempio, abbia attraversato una strada urbana lontano dagli attraversamenti zebrati e abbia avuto uno scontro con un ciclomotore o una bicicletta, il cui guidatore sia rimasto ferito) e persino il trasportato a bordo di altro veicolo (ad esempio, il passeggero di un'auto o di una moto che, per scherzo o per imprudenza, sporgendosi o in altro modo, abbia colpito un pedone o abbia comunque causato il sinistro).\nBench\u00e9 la norma tenda a estendere la portata applicativa dell'obbligo di prestare soccorso, il requisito per cui l'utente della strada deve avere un comportamento (anche non illecito) riconducibile all'incidente, esclude dalle sanzioni amministrative e penali condotte degli utenti della strada non coinvolti e moralmente deprecabili: come quella di quanti \"lasciano\" i feriti per strada a loro volta (senza segnalarne la presenza e chiamare/prestare soccorso), gi\u00e0 in presenza di omissione di soccorso da parte di chi ha una condotta riconducibile all'incidente.\nLe condotte punite.\nL'art. 189, per quanto penalmente rilevante, disciplina obblighi di duplice natura (che rispondono infatti a due finalit\u00e0 distinte, come \u00e8 chiaramente desumibile dalla previsione di due diverse norme incriminatrici \u2013 rispettivamente ai comma 6 e 7 \u2013 con due diverse pene edittali).\nDa una parte, l'utente della strada (nel senso sopra meglio precisato) deve comunque fermarsi, al fine di permettere agli operanti di identificare lui e il suo veicolo (e, in genere, di procedere a tutti gli opportuni accertamenti di fatto). Dall'altra, \u00e8 altres\u00ec necessario che costui faccia quanto in proprio potere per prestare l'assistenza occorrente alle persone ferite (delitto pi\u00f9 grave, anche come sanzione prevista, poich\u00e9 evidentemente l'integrit\u00e0 fisica \u00e8 protetta in maniera pi\u00f9 stringente della efficacia delle investigazioni, anche se, dopo la novella del 2003, che ha irrigidito notevolmente le pene, questa differenza si \u00e8 notevolmente ridotta, limitandosi soltanto a un pi\u00f9 basso minimo edittale).\nI due distinti reati normalmente concorrono (ma, secondo una minoranza di interpreti, il delitto pi\u00f9 grave assorbe il minore); ad esempio, Tizio investe un pedone e si allontana, senza fermarsi, e cos\u00ec viola entrambe le disposizioni in esame. Non pu\u00f2 escludersi, per\u00f2, quantomeno in astratto, che sia commesso uno solo dei due delitti (ad esempio, Tizio si ferma e offre ogni utile indicazione agli operanti, ma si astiene immotivatamente dal soccorrere il ferito; oppure Tizio carica velocemente a bordo della propria vettura il pedone investito, si allontana velocemente e lo lascia davanti al pronto soccorso, poi dileguandosi senza farsi riconoscere).\nL'elemento psicologico.\nIl legislatore del 1993 ha disegnato i due reati in argomento come delitti dolosi (mentre il Codice previgente prevedeva la fuga come contravvenzione e l'omessa assistenza come delitto). Occorre pertanto per integrare le due fattispecie la piena consapevolezza in capo al presunto autore del fatto stesso che ci sia stato un incidente, che questo sia a lui ricollegabile e che taluno abbia riportato lesioni personali e abbia conseguentemente bisogno di assistenza, unitamente alla volont\u00e0 di non fermarsi e di non prestare soccorso.\nAlcune pronunce, particolarmente rigorose (ma ragionevolmente fondate sulla argomentazione per cui la diversa interpretazione limiterebbe illogicamente l'ambito di operativit\u00e0 della fattispecie ai soli casi di macroscopica e immediata evidenza di lesioni o di morte), affermano tuttavia che, trattandosi di un reato omissivo di pericolo, il dolo debba investire il solo evento dell'incidente comunque ricollegabile al comportamento del conducente e non anche il danno alle persone (quale avvenimento esterno, distinto sia dalla condotta criminosa sia dall'evento tipico, che costituisce la condizione obiettiva di punibilit\u00e0).\nIn ogni caso, quando il conducente consapevolmente rifiuti di accertare la sussistenza degli elementi in presenza dei quali il suo comportamento costituisce reato, a titolo di dolo eventuale, essendosi accettato il rischio che si siano verificati eventi lesivi. Resta quindi esclusa la punibilit\u00e0 soltanto per i casi di semplice responsabilit\u00e0 colposa, quando cio\u00e8 l'allontanamento sia effetto di negligenza, imperizia, inosservanza di norme o addirittura di mancata percezione o di mancata conoscenza della situazione di fatto che \u00e8 alla base dell'obbligo di fermarsi (ad esempio, il guidatore disattento o distratto non si avvede che, omettendo di dare la precedenza ad altro veicolo, ne ha costretto il conducente a una brusca frenata, seguita dal tamponamento da parte di un terzo soggetto).\nCasistica.\nAvuto riguardo alla funzione della norma, non si pu\u00f2 ritenere \u201cfermato\u201d o comunque ottemperante alle disposizioni di legge, chi si soffermi brevemente sul luogo del sinistro e poi se ne allontani, senza essere stato identificato ovvero senza che sia stata rilevata la targa del veicolo. Del pari, risponde del delitto in questione anche chi lascia sul posto l'autovettura (con i documenti) e si allontana a piedi, dal momento che, evidentemente, a s\u00e9guito di un simile comportamento, permangono dubbi e difficolt\u00e0 di non poco momento in merito all'identit\u00e0 del conducente e alla dinamica dei fatti (esclude per\u00f2 la punibilit\u00e0 del reato di cui al comma 7, permanendo quella di cui al comma 6, il fatto che il conducente deleghi ad altri \u2013 che siano idonei e che accettino \u2013 i compiti di assistenza, prima di darsi alla fuga).\n\u00c8 dubbio \u2013 ma in genere si propende per la risposta negativa \u2013 se il reato di cui al comma 7 sussista anche nel caso di assenza di lesioni (\u00e8 stato ritenuto insussistente il reato dove l'infortunato si era rialzato subito, senza farsi identificare e mancava agli atti un qualsiasi certificato medico che attestasse le eventuali lesioni subite) oppure in cui l'assistenza sia stata immediatamente prestata da altri soggetti ovvero l'investito sia morto sul colpo (cosicch\u00e9 non sarebbe comunque stata di fatto possibile assistenza alcuna).\nPoich\u00e9, per\u00f2, tali fatti devono essere accertati prima che l'indagato si allontani dal luogo dell'incidente, il reato \u00e8 configurabile tutte le volte che questi non si fermi e si dia alla fuga a nulla rilevando che in concreto l'assistenza sia stata prestata da altri, se l'investitore ignori la circostanza essendo fuggito. Non si \u00e8 esonerati dall'obbligo di assistenza sulla sola base di una presunta carenza di cognizione mediche. Se \u00e8 vero che maldestre cure sanitarie possono rilevarsi pi\u00f9 nocive di una totale omissione di soccorso, si ritiene concordemente che l'assistenza imposta dalla norma possa essere prestata anche in modi diversi (richiedere o far richiedere l'intervento di professionisti, provvedere al loro trasporto in ospedale con mezzi propri o altrui, curare che i feriti intrasportabili non siano investiti da altri veicoli, ecc.). Il codice penale italiano prevede la pena della reclusione fino a un anno o con la multa fino a 2.500 euro \u201cchi, trovando un corpo umano che sia o sembri inanimato, ovvero una persona ferita o altrimenti in pericolo, omette di prestare l'assistenza occorrente o di darne immediato avviso all'autorit\u00e0. Se da siffatta condotta del colpevole deriva una lesione personale, la pena \u00e8 aumentata; se ne deriva la morte, la pena \u00e8 raddoppiata\u201d (art. 593, commi 2 e 3).\nAppare evidente la diversa portata delle due norme e la precisa intenzione della legge speciale di intensificare la tutela della vita e della incolumit\u00e0 personale in un settore ad alto rischio come quello della circolazione stradale. In caso di sinistro stradale, si prescinde, infatti, dal \u201critrovamento\u201d (concetto in qualche modo ambiguo e in ogni caso non applicabile a chi abbia provocato direttamente o indirettamente la lesione) e, a ogni buon conto, \u00e8 sensibilmente maggiore la pena prevista. Secondo la Suprema Corte, tuttavia, integra il reato di omissione di soccorso previsto dal codice penale la condotta dell'automobilista che, imbattutosi in un incidente stradale, si allontani da tale luogo dopo essersi fermato e avere avvisato telefonicamente la competente autorit\u00e0 di polizia, in quanto, ai fini della prestazione della \u201cassistenza occorrente\u201d, non \u00e8 sufficiente contattare la polizia e le autorit\u00e0 sanitarie, ma occorre anche presidiare il luogo dell'incidente allo scopo di adottare tutte le cautele necessarie a limitare il danno riportato dalla vittima, e soprattutto a scongiurare la sua esposizione al pericolo di essere investito ulteriormente da parte di altri veicoli.\nNel diritto marittimo.\nIn Italia.\nIl reato di omissione di soccorso dal Codice della navigazione italiano, pur non avendo un riscontro nell'origine del diritto marittimo che furono le Tavole di Amalfi."}
{"id": "438385", "revid": "1404663", "url": "https://it.wikipedia.org/wiki?curid=438385", "title": "Cross section (statistica)", "text": "Con il termine cross-section si intende un tipo di studio basato su un campionamento trasversale.\nCross section \u00e8 quindi uno studio condotto in un determinato tempo, prendendo una porzione di popolazione (una sezione incrociata). &lt;br&gt;\nGli studi cross-section forniscono solo indirettamente un'evidenza circa gli effetti del tempo e devono essere usati con grande cautela quando si traggono conclusioni circa il cambiamento.\nPer esempio se uno studio cross-section mostra che gli intervistati della classe di et\u00e0 60-65 anni hanno un maggiore pregiudizio razziale rispetto a quelli della classe 20-25, questo non significa necessariamente che il gruppo dei pi\u00f9 giovani diverr\u00e0 nel tempo pi\u00f9 intollerante, n\u00e9 significa necessariamente che il gruppo dei pi\u00f9 anziani fosse una volta meno intollerante."}
{"id": "438388", "revid": "3732", "url": "https://it.wikipedia.org/wiki?curid=438388", "title": "Ernesto Buonaiuti", "text": "Biografia.\nErnesto Buonaiuti nacque a Roma, in via di Ripetta 102, il 25 giugno 1881, quartogenito di Leopoldo e Luisa Costa. Il padre, gestore di una rivendita di tabacchi, mor\u00ec nel 1887 di tubercolosi, lasciando la moglie (che non si rispos\u00f2 mai e visse quasi sempre con Ernesto fino alla morte, avvenuta nel 1941), e cinque bambini. Da un primo matrimonio, infatti, aveva avuto la figlia maggiore Augusta; dei suoi sette figli di secondo letto soltanto tre, oltre Ernesto, superarono la prima infanzia: uno, Alfredo, divenne sacerdote e parroco di Settecamini, un altro, Alarico, fu insegnante di italiano nelle scuole consolari e pubblicista, venendo iniziato alla Massoneria, mentre il minore, Pasquale, esercit\u00f2 il mestiere di ebanista. Ernesto ricevette la prima educazione religiosa dalla madre e nella parrocchia di San Rocco, adiacente alla casa di via di Ripetta.\nDopo avere frequentato il Pontificio Seminario Romano dell'Apollinare di Roma (qui fra i suoi compagni vi fu Angelo Roncalli, poi papa Giovanni XXIII), fu ordinato sacerdote il 19 dicembre 1903. Durante il periodo degli studi aveva dimostrato ben presto doti intellettuali fuori dal comune, incorrendo per\u00f2 in sanzioni da parte dei superiori per la troppa libert\u00e0 dimostrata nell'apprezzare le moderne impostazioni scientifiche delle discipline religiose. Prosegu\u00ec i suoi studi, collaborando con lo storico delle religioni Salvatore Minocchi, utilizzando le risorse offerte dal metodo positivo allo studio del Cristianesimo primitivo (\"Il cristianesimo primitivo e la Politica imperiale romana\", 1911).\nFond\u00f2 a soli 24 anni la \"Rivista storico-critica delle scienze teologiche\", per la diffusione della cultura religiosa in Italia e diresse in seguito la rivista \"Ricerche religiose\". Queste riviste, premiate almeno in un primo momento da un discreto successo editoriale, vennero poste poi all'Indice. Il 25 gennaio 1926 era stato colpito con la scomunica, ribadita pi\u00f9 volte, per aver preso le difese del movimento modernista soprattutto nelle opere \"Il programma dei modernisti\" (1908) e \"Lettere di un prete modernista\" (1908), contro la posizione ufficiale della Chiesa espressa nell'Enciclica \"Pascendi dominici gregis\", emanata da papa Pio X nel 1907. Nell'autobiografia (\"Il pellegrino di Roma\", 1945), Buonaiuti ricostru\u00ec il conflitto con la Chiesa cattolica, della quale, nonostante la scomunica, continu\u00f2 a proclamarsi figlio fedele.\nNel 1915 vinse il concorso a cattedra, bandito per ricoprire il ruolo di professore ordinario di Storia del cristianesimo rimasto vacante per la morte di Baldassarre Labanca, presso l'Universit\u00e0 di Roma, prevalendo su altri candidati illustri come lo stesso Minocchi, Adolfo Omodeo, Luigi Salvatorelli e Umberto Fracassini, Nicol\u00f2 d'Alfonso. Gli anni di insegnamento, liberamente esercitato presso un Ateneo statale , gli permisero di formare un gruppo di allievi, tra i quali spiccano Agostino Biamonti, Ambrogio Donini (che dopo la fine della guerra sarebbe stato professore di Storia del Cristianesimo a Bari e senatore comunista) e Marcella Rav\u00e0 (poi divenuta direttrice della Biblioteca Nazionale Centrale di Roma), fortemente attaccati alla figura e all'opera del maestro. In seguito al Concordato del 1929, tuttavia, venne esonerato dalle attivit\u00e0 didattiche e assegnato a compiti extra-accademici, come direttore dell'Edizione Nazionale delle Opere di Gioacchino da Fiore. La cattedra universitaria gli fu tolta definitivamente nel 1931 per aver rifiutato di prestare il giuramento di fedelt\u00e0 al Fascismo, al pari del suo amico Giorgio Levi Della Vida, che di lui lasci\u00f2 un affettuoso ricordo di grande valore scientifico e umano nel suo \"Fantasmi ritrovati\".\nGli anni successivi, segnati dagli stenti per via della sospensione dello stipendio, lo videro impegnato nell'attivit\u00e0 di conferenziere, sempre sotto l'osservazione della polizia segreta fascista, soprattutto presso la congregazione metodista romana e di professore ospite presso l'Universit\u00e0 di Losanna in Svizzera, dove tenne cicli di lezioni sulla storia del Cristianesimo. L'offerta di una cattedra stabile di Storia del Cristianesimo presso la Facolt\u00e0 di Teologia della stessa Universit\u00e0 fu da lui declinata, poich\u00e9 richiedeva come condizione la sua adesione ufficiale alla confessione cristiana riformata.\nDurante la seconda guerra mondiale, dopo l'8 settembre 1943, nascose per qualche mese nella sua casa romana un ragazzo ebreo, Giorgio Castelnuovo, allora tredicenne, affidatogli dalla famiglia, salvandolo cos\u00ec dalle deportazioni. Per questo Buonaiuti ha ricevuto nel 2012 il riconoscimento postumo di giusto tra le nazioni dall'istituto Yad Vashem di Gerusalemme.\nDopo la fine della guerra, nel 1945, Buonaiuti non fu comunque reintegrato nel ruolo di professore ordinario come era accaduto per gli altri colleghi superstiti che non avevano accettato il giuramento di fedelt\u00e0 al Fascismo, sulla base di una discussa applicazione retroattiva, sostanzialmente \"ad personam\", dei Patti Lateranensi, che prevedeva il divieto, per un sacerdote scomunicato, di occupare una cattedra in una universit\u00e0 statale: , , , visto ideologicamente come una corrente cristiana non facilmente inquadrabile nella polarizzazione tra laici e cattolici, sotto il cui segno nasceva il nuovo stato italiano.\nSi spense nella sua citt\u00e0 il 20 aprile 1946, a seguito dell'aggravarsi dei problemi cardiaci che da tempo lo affliggevano. \u00c8 sepolto presso il Cimitero del Verano di Roma.\nDopo la sua morte vi sono state numerose iniziative per la sua piena riabilitazione, l'ultima e pi\u00f9 importante \u00e8 l'appello promosso dal movimento \"Noi siamo Chiesa\" nel giugno 2014 che ha raccolto oltre 350 adesioni tra cui quelle di Raniero La Valle, Gianni Novelli, Ettore Masina, Giovanni Avena, Vittorio Bellavite, Luigi Bettazzi, Enrico Payretti, Paola Gaiotti De Biase, Giovanni Franzoni, Lidia Menapace, Carlo Molari, \"Tempi di Fraternit\u00e0\", \"Agire politicamente. Coordinamento di cattolici democratici\", Giovanni Miccoli, Giovanni Bianco, Adriana Valerio, Armido Rizzi, Paolo Farinella, Vito Mancuso, Mina Welby, Francesco Zanchini, \"Coordinamento delle comunit\u00e0 cristiane di base\", Frei Betto.\nOpere.\nL'opera di Buonaiuti \u00e8 sterminata: ha lasciato circa tremilaottocento lavori scritti, fra i quali importanti una \"Storia del Cristianesimo\" in tre volumi, l'autobiografia (\"Il pellegrino di Roma\") e gli studi su Gioacchino da Fiore (\"Gioacchino da Fiore: i tempi, la vita, il messaggio\") e gli studi su Lutero e la Riforma protestante. Inoltre, un testo sullo gnosticismo (\"Lo gnosticismo. Storia di antiche lotte religiose\", I Dioscuri, Genova 1987). Tra le sue prime opere: \"Saggi sul cristianesimo primitivo\", a cura e con introduzione di Francesco A. Ferrari, pubblicato a Citt\u00e0 di Castello, dalla casa editrice Il Solco (Gubbio, Tip. Oderisi) nel 1923.\nLutero e la Riforma in Germania.\nOpera pubblicata la prima volta nel 1926, ristampata al termine della seconda guerra mondiale, con l'aggiunta del capitolo \"La crisi finale\", pubblicata infine postuma nel 1958 col titolo \"Lutero\", \u00e8 nata da un corso universitario svolto da Buonaiuti all'Universit\u00e0 di Roma. Nella prima edizione lo scisma di Martin Lutero viene interpretato come espressione dell'individualismo della cultura dell'Europa nel Nord che non aveva assimilato i valori della vita sociale propria del bacino del Mediterraneo. Nel capitolo aggiunto all'edizione del 1945 Buonaiuti indica nel nazionalsocialismo l'ultima e pi\u00f9 drammatica conseguenza dello scisma luterano.\nStoria del Cristianesimo.\nL'opera, pubblicata negli anni 1942-1943, si compone di tre volumi, il primo dedicato all'Evo Antico, il secondo all'Evo Medio, l'ultimo all'Evo Moderno.\n\u00c8 considerata l'opera pi\u00f9 significativa dell'attivit\u00e0 scientifica del Buonaiuti. Come egli stesso ha rievocato nell'autobiografia del 1945, l'opera ha motivazioni apologetiche (\"per istituire il bilancio definitivo dell'azione cristiana nella storia, ora che da mille indizi si poteva facilmente e sicuramente arguire che il Cristianesimo si avvicinava ad un'ora di drammatico trapasso\").\nL'idea centrale dell'opera si svolge intorno al carattere mistico e morale del Cristianesimo e alla sua successiva trasformazione in un sistema filosofico-teologico e in una organizzazione burocratica. Per Buonaiuti, le religioni superiori non sono visioni speculative del mondo e schematizzazioni razionali della realt\u00e0, ma indicazione normativa di atteggiamenti pre-razionali e spirituali. Il Cristianesimo, nato come annuncio di palingenesi, veicolava un vastissimo programma sociale \"che imponeva un progressivo arricchimento concettuale e un inquadramento disciplinare sempre pi\u00f9 rigido. Per vivere e fruttificare nel mondo, il Cristianesimo fu condannato cos\u00ec a snaturarsi e a degenerare\" (\"Storia del cristianesimo\", I, p.\u00a015 e segg.). La sola salvezza per la Chiesa e per la societ\u00e0 moderna \u00e8, per Buonaiuti, il ripristino dei valori elementari del Cristianesimo primitivo: l'amore, il dolore, rimorso, la morte.\nPellegrino di Roma. La generazione dell'esodo.\nOpera autobiografica di Ernesto Buonaiuti pubblicata a Roma, Darsena, nel 1945. Ristampata da Laterza, Bari, 1964, a cura di Mario Niccoli, con introduzione di A. C. Jemolo.\nIl titolo del libro cita una definizione di Buonaiuti datane dallo storico Luigi Salvatorelli, il quale aveva intitolato un suo saggio \"Ernesto Buonaiuti, pellegrino di Roma\" per sottolineare l'amore di Buonaiuti per la Chiesa cattolica, nonostante i gravissimi provvedimenti disciplinari presi contro di lui (\"La Cultura\", XII, 1933, pp.\u00a0375\u2013391). Buonaiuti riconosce come sue due opere di argomento modernista pubblicate entrambe nel 1908 anonime: \"Lettere di un prete modernista\", considerate tuttavia dall'autore un peccato di giovent\u00f9, e \"Il Programma dei Modernisti\". Le posizioni moderniste sono giustificate da Buonaiuti soprattutto da motivazioni scientifiche (critica biblica ed esegesi). Inizialmente il modernismo di Buonaiuti appariva simile alle posizioni della teologia liberale protestante (Albrecht Ritschl, Adolf von Harnack). Le ricerche sulla spiritualit\u00e0 del mondo antico, da Zarathustra ai tragici greci, portarono tuttavia Buonaiuti a riconoscere nelle esperienze spirituali precristiane un'anticipazione della visione cristiana della vita. Buonaiuti si dichiara cattolico e dichiara di voler rimanere tale \"usque dum vivam\" (finch\u00e9 avr\u00f2 vita), come scrisse alla facolt\u00e0 di teologia di Losanna, la quale gli rifiut\u00f2 la cattedra di storia del cristianesimo poich\u00e9 egli non aveva accettato la condizione di aderire a quella Chiesa evangelica.\nOpere.\nDegli scritti di Buonaiuti ha dato ampia rassegna l'allieva Marcella Rav\u00e0 in \"Bibliografia degli scritti di Ernesto Buonaiuti\", con prefazione di Luigi Salvatorelli, Firenze 1951, seguita dalle \"Aggiunte alla bibliografia di Ernesto Buonaiuti\", in \u00abRivista di storia e letteratura religiosa\u00bb, VI, 1970, pp.\u00a0235\u2013239."}
{"id": "438390", "revid": "287204", "url": "https://it.wikipedia.org/wiki?curid=438390", "title": "I rusteghi", "text": "I rusteghi \u00e8 una commedia di Carlo Goldoni, scritta in lingua veneta. Fu rappresentata per la prima volta a Venezia al teatro San Luca verso la fine del Carnevale del 1760 e fu pubblicata nel 1762.\nTrama.\nAtto primo.\nLa commedia si apre con Lucietta, figlia di Lunardo, uno dei quattro \"rusteghi\", e Margarita, moglie di quest'ultimo e matrigna di Lucietta, che si lamentano di non poter mai uscire di casa. Vengono interrotte da Lunardo che dice che avrebbero avuto ospiti quella sera stessa (gli altri tre \"rusteghi\" con le rispettive mogli) e spiega velocemente alla moglie, dopo aver mandato via in malo modo la figlia, l'accordo che ha fatto con Maurizio, un altro \"rustego\", per farla sposare con il figlio di questo, Felippetto. Maurizio giunge proprio in quel momento e parla del prossimo matrimonio a Lunardo, dicendogli che suo figlio Felippetto vorrebbe vedere la figlia prima, il che viene fermamente negato da Lunardo.\nNella scena sesta del primo atto l'ambiente cambia: Felippetto, a casa di Marina, sua zia, le confessa il suo desiderio di vedere Lucietta. La zia si stupisce di questo divieto imposto al nipote, che viene fatto andar via dal marito di Marina, Simon, il terzo \"rustego\" che fa la sua apparizione. \nDopo un breve diverbio fra Marina e suo marito, a casa loro arrivano Felicia, suo marito Canciano (il quarto e ultimo \"rustego\", sottomesso alla moglie), ed il conte Riccardo, amico di Felicia. Mentre Riccardo tenta di cominciare una conversazione con il poco loquace Canciano, Felicia viene messa a conoscenza dei fatti e svela a Marina un piano che le \u00e8 venuto in mente per far incontrare i due giovani fidanzati. Simon manda ancora tutti a casa in malo modo.\nAtto secondo.\nAnche il secondo atto si apre con Margarita e Lucietta. Questa invidia i vestiti della matrigna, agghindata per la cena di quella sera, e riesce a convincerla a farsi dar \u00ab\"un per de cascate\"\u00bb e una \u00ab\"colana de perle\"\u00bb, che per\u00f2 non apprezza. Quando Lunardo arriva, dice ad entrambe di vestirsi come si conviene, e continua a rimbrottarle anche quando giungono i primi invitati, Marina e suo marito Simon. Lunardo viene a sapere che Simon \u00e8 a conoscenza dei preparativi del matrimonio e i due si buttano a capofitto in una conversazione che sfiora la misoginia.\nNel frattempo, Marina, con il consenso di Margarita, racconta a Lucietta l'intera faccenda del matrimonio, compreso l'impegno che Felicia si era assunta di far incontrare i due promessi sposi. Infatti, poco dopo giunge Felicia che preannuncia l'imminente arrivo di Felippetto. Questo arriva mascherato da donna, accompagnato dal conte Riccardo. I due si piacciono a prima vista.\nIl dolce incontro viene per\u00f2 bruscamente interrotto dal ritorno inaspettato di Lunardo, Simon e Canciano. Lunardo, del tutto imprevedibilmente, annuncia alle donne che il matrimonio si sarebbe fatto \u00ab\"ancuo, adessadesso\"\u00bb, e che Maurizio era gi\u00e0 stato mandato a chiamare il figlio. Questo torna, trafelato, dicendo di non aver trovato il figlio a casa, che infatti, insieme al conte Riccardo, si era nascosto in una stanza.\nAtto terzo.\nScoppia il putiferio tra gli uomini, che si lamentano delle proprie mogli e accusano quelle degli altri. La situazione viene risolta solo dall'intervento di Felicia, che, dimostrando fermezza ed abilit\u00e0 retorica, riesce a convincere i quattro \"rusteghi\" che, dopotutto, non era successo nulla di grave. Dopo gli ultimi rimproveri ai figli da parte dei rispettivi padri, tutti si riconciliano e Felicia pu\u00f2 ben ricordare il motivo per cui si erano dati appuntamento, ossia cenare piacevolmente insieme.\nPersonaggi.\nI \"rusteghi\".\nI quattro \"rusteghi\" che danno il nome alla commedia sono, in ordine di apparizione, Lunardo, Maurizio, Simon e Canciano. Tutti e quattro condividono diversi aspetti in comune: cercano di imporre alle rispettive mogli le usanze tradizionali, di frenarle nelle mode da loro considerate troppo bizzarre o eccentriche; vietano loro di uscire di casa, addirittura di affacciarsi sul balcone, e di andare alle feste o a vedere commedie; non sopportano estranei in casa, e ci\u00f2 denota anche una loro naturale ripulsione verso la conversazione.\n\u00c8 significativo il fatto che Goldoni sfaccetti lo stesso genere di personaggio. Nelle proprie rappresentazioni, egli vuole rappresentare tutta la realt\u00e0 contemporanea, nelle sue multiformi manifestazioni, osservandone i vari tipi umani e situazioni che vi si possono determinare: in ci\u00f2 si allontana della tradizione della Commedia dell'Arte, fino ad allora di molto successo, che rappresentava solo stereotipi per ogni personaggio. La figura del \"rustego\", in questo caso, si amplia, e al suo interno si crea tutta una serie di caratteri aventi ognuno una propria particolarit\u00e0, non solo fisica, ma anche morale e psicologica.\nLunardo.\nLunardo \u00e8 un mercante, marito di Margarita e padre di Lucietta: gi\u00e0 di primo acchito, dopo una descrizione indiretta da parte di moglie e figlia (I, 1), si mostra come un personaggio serio, che tende ad imporre la sua autorit\u00e0 (I, 2), nonostante il suo intercalare \u00ab\"vegnimo a dir el merito\"\u00bb, al pari del \u00ab\"figurarse\"\u00bb di sua moglie, lo renda un poco ridicolo. Sebbene sia sicuramente impulsivo e diffidente, in alcune battute emerge il suo carattere a volte affettuoso, cauto ed appassionato: evita, infatti, di entrare in liti furibonde con Margarita (I, 2: \u00ab\"Cuss\u00ec, vedeu? me piase anca mi praticar\"\u00bb), e, a volte, usa persino espressioni dolci (I, 2: \u00ab\"Via, vegn\u00ed qua tute do, sent\u00ed\"\u00bb). \u00c8 il primo a parlare dopo che Felicia ha terminato il suo persuasivo discorso rivolto ai quattro (III, 2: \u00ab\"Cossa diseu, sior Simon?\"\u00bb).\nMaurizio.\nMaurizio, cognato di Marina e padre di Felippetto, \u00e8 il pi\u00f9 avaro: ci\u00f2 si evince gi\u00e0 dalla prima scena in cui compare, dove si mette a discorrere con Lunardo della dote della figlia come se si trattasse di una pura compravendita commerciale (I, 5). Dotato di questo spirito da mercante, \u00e8 strettamente chiuso nel suo mondo e pensa di avere autorit\u00e0 sul figlio (I, 5: \u00ab\"el puto far\u00e0 tuto quelo che voggio mi\"\u00bb), cercando di imporgliela in modo goffo (III, ultima: \u00ab\"Varda ben che anca se ti te maridi, voggio che ti me usi l'istessa ubidienza, e che ti dipendi da mi\"\u00bb, subito dopo accettando Lucietta come figlia).\nSimon.\nSimon \u00e8 un mercante, marito di Marina. Appena entra in scena, in casa sua, scaccia Felippetto (suo nipote) bruscamente (I, 7: rivolto alla moglie, afferma che \u00ab\"Tuto quelo che no me piase, ve lo posso, e ve lo voggio impedir\"\u00bb), mostrando di essere il rustego pi\u00f9 duro ed inaccessibile: ostinato, nemmeno dice alla moglie dove sarebbero andati a mangiare (I, 8).\nCanciano.\nCanciano, marito di Felicia, \u00e8 il pi\u00f9 debole dei quattro, di poche parole e vilmente sottomesso alla moglie (I, 9: \u00e8 l'unico che dice \u00ab\"siora s\u00ec\"\u00bb). Gi\u00e0 nella prima scena in cui compare viene messo in disparte e si capisce che la moglie sta tramando qualcosa, poich\u00e9 questa va in giro col conte Riccardo, che Canciano neanche conosce, con la tacita approvazione del marito. Rifiuta ogni stimolo di conversazione col conte Riccardo, mentre si mostra pi\u00f9 che loquace con gli altri \"rusteghi\", arrivando a sparlare del carattere delle donne e dei modi con cui si dovrebbe \u00ab\"castigarle\"\u00bb (III, 1).\nLe donne.\nLe donne sono certamente molto pi\u00f9 differenziate dei \"rusteghi\". \nEsiste una profonda differenza fra la concezione del mondo di queste ultime della commedia e quella dei mariti: mentre questi sono ostinatamente legati a regole dettate da un irragionevole senso del pudore o della tradizione, le donne sono portatrici di un senso della misura molto pi\u00f9 sano ed elastico; Felicia testimonia questa visione della vita nel suo discorso ai \"rusteghi\" nella scena seconda del terzo atto: \nMargarita.\nMargarita, moglie di Lunardo in seconde nozze, \u00e8 la donna meno briosa. Con la figliastra Lucietta ha un rapporto altalenante, fatto di ostinati, ma non troppo convinti, divieti, compromessi, concessioni e qualche piccola lite. Lucietta prova nei confronti di Margarita un tiepido affetto, mentre Margarita appare solamente affettuosa, ma prova in realt\u00e0 invidia per Lucietta che \u00e8 in procinto di sposare un giovane e bell'uomo, quale Filippetto, a differenza sua, moglie del vecchio Lunardo.\nDi carattere arrendevole e pauroso, ma anche buono e ragionevole, Margarita intrattiene col marito la relazione migliore fra le coppie della commedia: entrambi replicano e si ascoltano a vicenda, sebbene Margarita mostri, soprattutto all'inizio, una certa arrendevolezza al coniuge. Nel terzo atto, invece, finalmente, si fa portavoce delle istanze della figliastra e al marito dice, pur moderata nel tono, convinta e sicura: \nMarina.\nMarina, moglie di Simon, buona e amante del pettegolezzo, \u00e8 la prima a voler cercare di render giustizia e a pronunciare a Felippetto, riferendosi a Lucietta, la frase da cui nasce tutto l'espediente: \nCon tutti intrattiene rapporti di affettuosit\u00e0, soprattutto con i due giovani, di cui si prende fortemente a cuore il desiderio di incontrarsi. \u00c8 lei a dare la lieta notizia a Lucietta, previo l'ottenimento del consenso, a scapito di litigi, della matrigna.\nCol marito, invece, ha una relazione disastrosa, ma non per causa sua, bens\u00ec per l'assurda ottusit\u00e0 di Simon. Non si fa sottomettere, ma non riesce ad aver ragione delle reticenze ingiustificate del marito, che non le dice nemmeno dove sarebbero andati la sera n\u00e9 con chi. Solo nel terzo atto riesce finalmente a zittirlo: \nFelicia.\nFelicia \u00e8 certamente la figura pi\u00f9 baldanzosa di tutta la commedia. Stupisce la sua posizione di dominanza rispetto al marito Canciano, che la rende unica fra tutte le donne. Intraprendente e risoluta, d\u00e0 l'impressione di aver in mano l'intera situazione, talvolta sfiorando la presunzione (II, 8: \u00ab\"lass\u00e8me far a mi. So mi quel che gh'ho da dir\"\u00bb). Sa, tuttavia, riconoscere i suoi sbagli (II, 14: \u00ab\"Son una donna onorata. Ho fal\u00e0, e ghe v\u00f4i remediar\"\u00bb), e riesce magistralmente a risolvere la situazione.\n\u00c8 lei, infatti, che parla ai \"rusteghi\" facendoli ragionare sull'insensatezza delle loro decisioni, persuadendoli che non c'era nulla di male nel fatto che Felippetto e Lucietta si vedessero; Felicia si mostra sempre sicura di s\u00e9, affermando di essere una \u00ab\"donna civil\"\u00bb, \u00ab\"donna giusta\"\u00bb e \u00ab\"donna d'onor\"\u00bb (III, 2). Si assume tutte le responsabilit\u00e0 della vicenda (III, 4: \u00ab\"No la ghe n'ha colpa, son causa mi\"\u00bb, \u00ab\"Parl\u00e8 con mi, ve responder\u00f2 mi\"\u00bb, \u00ab\"Cri\u00e8 co mi, che son causa mi\"\u00bb) e scioglie, finalmente, tutte le tensioni, offrendo anche una sincera lezione di vita: \nLucietta e Felippetto.\nLucietta e Felippetto, i due giovani mai incontratisi, ma destinati dai padri a sposarsi, sono figure rispettose, ma ingenue e inesperte. Non tentano mai di sconvolgere l'ordine, ma subiscono passivamente sia le imposizioni limitanti dei padri, sia l'euforia delle donne, specialmente Marina e Felicia, che sembrano assumersi in modo sentito l'incarico di farli incontrare.\nIn questo essi non possono essere visti come i diretti antagonisti dei \"rusteghi\", perch\u00e9 mancano di forza propria; anzi, risultano, con la loro subordinazione, taciti approvatori dell'obsoleta tradizione che i padri stanno portando ostinatamente avanti.\nLa critica della borghesia.\nNei capolavori goldoniani tra gli anni 1759 e 1762 (\"Gl'innamorati\", \"La casa nova\", \"La trilogia della villeggiatura\", \"Sior Todero brontolon\" e \"Le baruffe chiozzotte\", oltre che \"I rusteghi\") si assiste ad una profonda critica della borghesia. I quattro \"rusteghi\" rappresentano, appunto, il ripiegamento conservatore di questo ceto, che viene contrapposto alla vitalit\u00e0 dei giovani e delle donne della commedia.\nIl paragone con Pantalone.\nPur appartenenti al medesimo strato sociale, i \"rusteghi\" si contrappongono in modo forte alla saggezza del borghese Pantalone, protagonista de \"La famiglia dell'antiquario\", commedia scritta una decina di anni prima. \nPantalone si impegnava nella ricomposizione del diverbio nato fra la suocera e la nuora, che minacciava l'unit\u00e0 familiare, mentre questo compito, ne \"I rusteghi\", \u00e8 svolto dalle mogli e non dai quattro zotici che danno il titolo alla commedia. Le somiglianze ci sono: non si mette in dubbio la laboriosit\u00e0 e l'onest\u00e0 dei \"rusteghi\", delle quali, peraltro, non si accenna nemmeno; ma l'adesione maniacale a dei principi tradizionalisti ne decretano il giudizio negativo.\nTeatro e metateatro.\nTutta la vicenda \u00e8 incentrata in una situazione di metateatro. Gi\u00e0 nella prima scena Margarita e Lucietta si lamentano di non essere potute andare a vedere, durante tutto il Carnevale, \u00ab\"gnanca una strazza de comedia\"\u00bb.\nGoldoni sfrutta questo espediente per accrescere la simpatia del pubblico verso le donne, che, al contrario dei mariti che ritengono il teatro una disprezzabile e sconveniente perdita di tempo, guardano ad esso come una valvola di sfogo per le pressioni che gli uomini esercitano su di loro, esattamente come il pubblico veneziano di quel periodo guardava alle rappresentazioni sceniche.\nAltri esempi di metateatro, pi\u00f9 espliciti, sono la battuta del conte Riccardo nella scena undicesima del secondo atto:\ne le battute di Felicia alla fine sia del secondo sia del terzo atto: "}
{"id": "438401", "revid": "838137", "url": "https://it.wikipedia.org/wiki?curid=438401", "title": "Lega delle Famiglie Polacche", "text": "Lega delle Famiglie Polacche (in polacco: \"Liga Polskich Rodzin\" - LPR) \u00e8 un partito politico di orientamento conservatore fondato in Polonia nel 2001.\nStoria.\nIl partito, costituitosi su iniziativa di Roman Giertych, si presenta per la prima volta alle elezioni parlamentari del 2001, ottenendo l'8% dei voti e 38 seggi. Le liste del partito includono inoltre alcuni rappresentanti di diverse formazioni minori, che, successivamente, costituiranno gruppi parlamentari autonomi: il Movimento per la Ricostruzione della Polonia, il Movimento Cattolico Nazionale, Accordo Polacco e Alleanza per la Polonia (che costituir\u00e0 il gruppo Movimento Patriottico). Dal partito si scinder\u00e0 inoltre una nuova formazione, \"Dom Ojczysty\".\nIn occasione delle elezioni europee del 2004, il partito vede raddoppiare i propri consensi giungendo al 16% dei voti, conquistando 15 seggi e divenendo il secondo partito polacco dietro alla Piattaforma Civica. Alle successive elezioni parlamentari del 2005, l'LPR torna all'8% dei voti con 34 seggi. Il partito sostiene i governi guidati da Diritto e Giustizia (PiS).\nAlle elezioni parlamentari del 2007, il partito viene fortemente penalizzato dalla polarizzazione del voto tra i nazionalisti del PiS ed i liberali di Piattaforma Civica. La Lega, infatti, crolla dall'8% all'1,3%, non eleggendo alcun parlamentare.\nIl risultato viene confermato in occasione delle elezioni europee del 2009, quando l'LPR, presentandosi nel cartello Libertas, raccoglie l'1,1%.\nIn vista delle elezioni parlamentari del 2011 l'LPR non si presenta, ma decide di dare il proprio sostegno al Partito Popolare Polacco.\nIdeologia.\nLa Lega \u00e8 un partito socio-conservatore che raccoglie l'eredit\u00e0 politica di Narodowa Demokracja, partito della Polonia tra le due guerre mondiali. \u00c8 sostenitore di posizioni cristiano-conservatrici. Si oppone, infatti, alla legalizzazione delle droghe leggere, al riconoscimento delle unioni omosessuali, all'aborto, all'eutanasia. Ci\u00f2 gli ha assicurato il sostegno della radio cattolica Radio Maryja. Sostiene politiche di deciso intervento statale nell'economia; non ha sostenuto l'intervento militare polacco nel conflitto iracheno, chiedendo il ritiro delle truppe polacche. Ha proposto lo scioglimento del Parlamento Europeo, dopo che l'esponente politico italiano Rocco Buttiglione \u00e8 stato escluso dal ruolo di commissario europeo alla giustizia per le sue posizioni contro l'omosessualit\u00e0, da lui definita in quell'occasione \"un peccato, ma non un crimine\" e un indice di \"disordine morale\".\n\u00c8 stato membro di Indipendenza/Democrazia, il gruppo del Parlamento europeo composto da partiti euroscettici e nazionalisti."}
{"id": "438402", "revid": "80339", "url": "https://it.wikipedia.org/wiki?curid=438402", "title": "Lingue nguni", "text": "Le lingue nguni sono un sottogruppo di lingue bantu dell'Africa meridionale.\nClassificazione.\nLe lingue nguni vengono classificate all'interno del gruppo delle lingue bantu S (insieme con il venda, le lingue sotho-tswana, le lingue shona, le lingue chopi e le lingue tswa-ronga) con il codice S.40.\nTradizionalmente, vengono inoltre identificati due sottogruppi delle lingue nguni: le lingue \"tekela\" e le lingue \"zunda\"; la distinzione \u00e8 basata sulla sostituzione di alcune consonanti coronali (tipicamente la \"t\" e la \"z\") fra le varie lingue. Ad esempio, la lingua \"swati\" viene anche chiamata \"swazi\".\nLe lingue nguni sono caratterizzate da elevata mutua comprensibilit\u00e0, tanto che si configurerebbero come un grande \"continuum dialettale\".\nDistribuzione geografica.\nIn totale, le lingue nguni vengono parlate da circa 22 milioni di persone come prime lingue; i parlanti sono per l'assoluta maggioranza stanziati nella Repubblica Sudafricana, anche se consistenti gruppi di parlanti sono residenti nei limitrofi stati del Mozambico, Zimbabwe, Botswana, Lesotho, eSwatini (noto fino al 2018 come \"Swaziland\") e Malawi. Le lingue nguni hanno \"status\" di ufficialit\u00e0 in Sudafrica e in eSwatini (ex \"Swaziland\").\nLe lingue comprese all'interno del gruppo sono:\nLa lingua ndebele del sud, conosciuta anche come \"nzundza\" o \"ndebele del Transvaal\", parlata in Sudafrica da circa 640.000 persone, viene talvolta classificata all'interno delle lingue nguni, anche se altre classificazioni la collocano nel gruppo delle lingue sotho-tswana.\nFonologia.\nUna caratteristica peculiare delle lingue nguni, pressoch\u00e9 uniche nel panorama delle lingue bantu, \u00e8 la presenza di numerosi suoni \"avulsivi\", le cosiddette \"consonanti clic\", derivanti da lunghissimi contatti con le popolazioni \"khoisan\" (le cui lingue sono ricchissime di questi suoni) stanziate nella regione del Capo precedentemente all'arrivo dei bantu da nord.\nLa maggiore frequenza di questi insoliti fonemi si ha in xhosa e zulu, mentre sono meno presenti in ndebele e swati. La vicinanza geografica alle aree di diffusione delle lingue nguni ha fatto s\u00ec che questi suoni venissero adottati anche in altre lingue non del gruppo, come lo tsonga e alcune lingue sotho-tswana, dove comunque restano una presenza rara e trascurabile.\nSistema di scrittura.\nTutte le lingue nguni hanno standard ufficiali di scrittura, basati sull'alfabeto latino.\nEsempi.\nLe lingue nguni hanno un elevato grado di mutua comprensibilit\u00e0.\nPer esempio:\n\"Mi piace la tua casa nuova\"\n\"Non parlo l'inglese bene\""}
{"id": "438404", "revid": "12217", "url": "https://it.wikipedia.org/wiki?curid=438404", "title": "Pittogramma", "text": ""}
{"id": "438406", "revid": "287204", "url": "https://it.wikipedia.org/wiki?curid=438406", "title": "La ragazza delle arance", "text": "La ragazza delle arance \u00e8 un romanzo del norvegese Jostein Gaarder, pubblicato in Italia nel 2004.\nTrama.\nGeorg R\u00f8ed ha quindici anni e scopre che il padre ha passato molto tempo con lui quando era un bambino di cui lui non ricorda nulla; il padre, morto quando lui aveva quattro anni, gli ha lasciato un'insolita eredit\u00e0: una lettera.\nQuesta contiene una storia d'amore vissuta in prima persona dal padre quando era ancora una matricola universitaria. Racconta dell\u00b4incontro, avvenuto in un tram ad Oslo, con una ragazza che teneva tra le braccia un sacco pieno di arance. I due si guardarono e, quando il tram fece un movimento brusco, lui, temendo che la ragazza perdesse l'equilibrio, corse verso di lei per sorreggerla, causando invece la caduta del sacco pieno di agrumi.\nNon \u00e8 dunque esattamente fiabesco il primo incontro tra i due, ma il padre di Georg, innamoratosi di quello sguardo e pieno di sensi di colpa per averle fatto perdere diversi chilogrammi di agrumi, pass\u00f2 i giorni successivi a chiedersi dove la misteriosa \"ragazza delle arance\" potesse trovarsi nei vari momenti della giornata. Riusc\u00ec quindi ad incontrarla nuovamente, questa volta seduta in un bar.\nI due si guardarono intensamente per circa un minuto tenendosi la mano, ma l'atmosfera venne interrotta da un'altra buffa gaffe del giovane studente, dopo la quale la ragazza and\u00f2 via con le lacrime agli occhi, portando con s\u00e9 il solito sacco di arance.\nRiusc\u00ec a vederla ancora e a rimediare ai suoi errori? Perch\u00e9 lei aveva sempre un sacco pieno di agrumi? Perch\u00e9 piangeva?\nSempre pi\u00f9 interessato alla storia Georg continua la lettura e scopre aspetti del padre che non conosceva, e soprattutto l'origine di certi suoi comportamenti ed interessi.\nUn romanzo che manifesta un forte amore verso una misteriosa ragazza, verso un figlio immaginato grande e verso la vita. Tante infatti, come nello stile di Jostein Gaarder, sono le riflessioni sul senso della nostra esistenza, e proprio alla fine Georg dovr\u00e0 rispondere a una difficile domanda che segner\u00e0 il suo passaggio alla maturit\u00e0."}
{"id": "438407", "revid": "712828", "url": "https://it.wikipedia.org/wiki?curid=438407", "title": "Foul Moudama", "text": ""}
{"id": "438410", "revid": "3155036", "url": "https://it.wikipedia.org/wiki?curid=438410", "title": "Agar Agar", "text": ""}
{"id": "438412", "revid": "466539", "url": "https://it.wikipedia.org/wiki?curid=438412", "title": "Colla di pesce", "text": "La colla di pesce \u00e8 una gelatina essiccata in fogli, generalmente utilizzata in cucina come addensante, in particolare per la preparazione di dolci.\nCaratteristiche.\nIl nome nasce dalla procedura di produzione originaria della Russia, dove viene prodotta partendo dalla vescica natatoria dello storione e/o pesci affini e dalla cartilagine di pesce; conosciuta anche come \"ittiocolla\", viene fatta essiccare al sole, ma \u00e8 poco usata in commercio. Essendo questa costituita in maggior parte da tessuto connettivale e quindi da collagene possiamo considerarla una fonte proteica, ma il valore biologico del tessuto connettivale \u00e8 del tutto simile a quello della matrice ossea, quindi molto basso.\nOggi sul mercato sono presenti principalmente gelatine, impropriamente note come colla di pesce, prodotte prevalentemente utilizzando la cotenna del maiale insieme a ossa e cartilagini anche di origine bovina, che hanno un contenuto proteico rilevante, ma di scarsa qualit\u00e0: 86\u00a0g per 100\u00a0g di prodotto. L'80% della gelatina alimentare di origine animale prodotta in Europa \u00e8 derivata dalla cotenna del maiale. Il 15% viene ricavato dal bifido bovino, cio\u00e8 da uno strato sottile presente sotto la pelle. Il rimanente 5% viene ricavato quasi tutto da ossa di maiali e bovini. Le gelatine sono messe in commercio in fogli sottili, trasparenti, inodori e insapori, che posti in acqua rigonfiano, al contrario della ittiocolla che non aumenta di molto il suo volume.\nAlternative vegetariane sono rappresentate dall'agar agar e dalla pectina.\nPreparazione della colla di pesce.\nLe scaglie trasparenti vanno lasciate in acqua ben fredda per circa 10-15 minuti prima dell'uso. Dopo aver strizzato i fogli eliminando l'acqua in eccesso si scioglie a bagnomaria oppure nel forno a microonde a mezza potenza per 10 secondi.\nImpieghi non alimentari.\nOltre che per la preparazione di cibi, \nPu\u00f2 essere inoltre utilizzata per la preparazione manuale dell'inchiostro."}
{"id": "438413", "revid": "838137", "url": "https://it.wikipedia.org/wiki?curid=438413", "title": "Partito Democratico (Polonia)", "text": "Il Partito Democratico (in polacco: \"Partia Demokratyczna\" - PD) \u00e8 stato un partito politico polacco di orientamento social-liberale fondato nel 2005; in esso confluirono l'Unione della Libert\u00e0 e alcune componenti dell'Alleanza della Sinistra Democratica.\nNel 2016 si \u00e8 dissolto nell'Unione dei Democratici Europei.\nStoria.\nIl partito si presenta come prosecutore dell'Unione della Libert\u00e0 (UW), fondato nel 1994 dalla confluenza tra Unione Democratica e Congresso Liberal-Democratico. Nel 2001, la componente conservatrice del partito, guidata da Donald Tusk, aveva dato luogo ad una scissione interna costituendo Piattaforma Civica; nel 2005, l'allora leader di UW, W\u0142adys\u0142aw Frasyniuk, lancia cos\u00ec l'idea di un nuovo partito.\nIl PD si presenta per la prima volta alle elezioni parlamentari del 2005, in occasione delle quali ottiene il 2,5% dei voti senza conseguire alcun seggio. Alle successive elezioni parlamentari del 2007 il partito partecipa alla costruzione di Sinistra e Democratici, una coalizione di centro-sinistra costituita da SLD, Unione del Lavoro e Socialdemocrazia di Polonia. La coalizione ottiene il 13,15% dei voti, andando all'opposizione del governo guidato da Piattaforma Civica; il PD ottiene tre dei 53 seggi conseguiti complessivamente. Il deludente risultato elettorale ha portato allo scioglimento della coalizione, avvenuto nella primavera del 2008.\nAlle elezioni europee del 2009 il partito d\u00e0 luogo alla coalizione denominata Alleanza per il Futuro - Centro Sinistra (\"Porozumienie dla Przysz\u0142o\u015bci - CentroLewica\") insieme a Socialdemocrazia di Polonia, ottenendo per\u00f2 solo il 2,4% dei voti e senza ottenere alcun seggio. In seguito, nel 2010, i tre deputati del PD lasciano questo partito.\nIn vista delle elezioni parlamentari del 2011 il partito si presenta solo in due collegi del Senato."}
{"id": "438415", "revid": "1078002", "url": "https://it.wikipedia.org/wiki?curid=438415", "title": "Sistema autonomo (matematica)", "text": "In matematica, un sistema autonomo o equazione differenziale autonoma \u00e8 un sistema di equazioni differenziali ordinarie che non dipendono esplicitamente dalla variabile indipendente. Sono utilizzati nello studio dei sistemi dinamici, dove la variabile indipendente \u00e8 il tempo.\nDefinizione.\nUn'equazione autonoma \u00e8 un'equazione differenziale ordinaria del tipo:\ndove formula_2 \u00e8 una funzione continua con derivata prima continua in tutto un intervallo formula_3, e che non dipende dalla variabile indipendente formula_4. Se formula_5 \u00e8 un vettore di formula_6 si ha un sistema autonomo, ovvero un sistema di equazioni differenziali ordinarie autonome:\nDi particolare importanza sono i punti formula_8 tali per cui formula_9, detti \"punti di equilibrio\", ai quali corrisponde la soluzione costante formula_10.\nUn generico sistema di equazioni differenziali ordinarie (in cui formula_2 dipende da formula_4):\npu\u00f2 essere reso autonomo introducendo una nuova incognita formula_14.\nPropriet\u00e0.\nSia formula_15 l'unica soluzione del problema ai valori iniziali per il sistema autonomo:\nAllora formula_17 \u00e8 soluzione di:\nInfatti, ponendo formula_19 si ha formula_20 e formula_21, sicch\u00e9:\ne la condizione iniziale \u00e8 verificata:\nInoltre, se formula_9 allora la funzione costante formula_25 \u00e8 una soluzione (come si verifica sostituendola nell'equazione, osservando che la sua derivata \u00e8 nulla) che soddisfa la condizione iniziale formula_26. In particolare, un vettore formula_27 tale che formula_28 \u00e8 un punto di equilibrio per il sistema se e solo se formula_29.\nSoluzioni.\nLa soluzione formale di un sistema del primo ordine si ottiene scrivendo:\nda cui:\nIntegrando si ottiene la soluzione generale:\ndove formula_33 \u00e8 una costante dipendente dalle condizioni iniziali. Pi\u00f9 precisamente, grazie al fatto che l'integrale precedente \u00e8 una funzione invertibile, si mostra che se formula_2 \u00e8 definita su formula_35 e formula_27 allora esistono un intorno di formula_8 ed un intorno di formula_38 tali per cui esiste almeno una soluzione formula_39 di formula_40 tale che formula_41. Considerando pertanto il problema di Cauchy abbinato all'equazione autonoma formula_42, se formula_43 allora la soluzione \u00e8 costante (formula_44) mentre se formula_45 la soluzione \u00e8 data dall'integrale:\nA partire dalle soluzioni si possono ricavare propriet\u00e0 generali per l'equazione autonoma: se la funzione formula_47 ha segno costante allora anche la derivata formula_48 ha segno costante, cio\u00e8 mantiene la monotonia. Ad esempio, Si consideri:\nQuesta equazione ha una soluzione costante formula_50. Le altre soluzioni sono crescenti se formula_51 e decrescenti se formula_52 e non si hanno punti di flesso. Un altro esempio semplice \u00e8 l'equazione logistica.\nSecondo ordine.\nPer un'equazione autonoma del secondo ordine:\nsi introduce la variabile:\ne si esprime la derivata seconda di formula_39, sfruttando la regola della catena, come:\nIn questo modo l'equazione originale diventa:\nche \u00e8 un'equazione del primo ordine che non dipende esplicitamente da formula_4. Risolvendola si ottiene formula_59 in funzione di formula_39, e dalla definizione di formula_59 si ha:\nda cui:\nche \u00e8 la soluzione implicita.\nSoluzioni periodiche.\nSi consideri un sistema autonomo di due variabili con relativo problema di Cauchy:\nPer stabilire se il sistema abbia soluzioni periodiche vale il criterio di Bendixon, il quale afferma che se il sistema ammette una soluzione periodica allora la divergenza del campo vettoriale:\nnon ha segno costante (anche se pu\u00f2 essere nulla).\nDimostrazione.\nLa soluzione del sistema autonomo \u00e8 una curva formula_66. Applicando il teorema della divergenza:\ndove formula_68 \u00e8 il versore normale dato da:\nQuindi l'integrale diventa:\ndove formula_71 \u00e8 il periodo della soluzione periodica. Questo significa che la divergenza assume:\ne quindi non pu\u00f2 essere sempre positiva o sempre negativa, altrimenti non si potrebbe annullare."}
{"id": "438420", "revid": "30610", "url": "https://it.wikipedia.org/wiki?curid=438420", "title": "Castello di Gottorf", "text": "Gottorf (o Gottorp) \u00e8 un castello e una tenuta nella citt\u00e0 di Schleswig, nello stato tedesco dello Schleswig-Holstein. Era la residenza di un ramo della dinastia reale appartenente al Casato degli Oldenburg e oggi funge da museo. \u00c8 situata su un'isola nel fiordo di Schlei a circa a dal Mar Baltico.\nStoria e descrizione.\nFu utilizzata come tenuta per la prima volta nel 1161, come residenza del vescovo Occo di Schleswig, poich\u00e9 la sua precedente residenza era stata distrutta. Il Duca di Schleswig danese la acquis\u00ec tramite una vendita nel 1268 e nel 1340 fu in dotazione al conte di Holstein della casa di Schauenburg. Successivamente la tenuta, tramite eredit\u00e0, divent\u00f2 possedimento di Cristiano I di Danimarca, il primo re di Danimarca del Casato degli Oldenburg, nel 1459.\nL'isola e la costruzione si ingrandirono negli anni, e particolarmente nel XVI secolo. Federico I di Danimarca, figlio minore di Cristiano I di Danimarca, a quel tempo Duca di Gottorp, fece della tenuta la sua residenza e divent\u00f2 capostipite di due famiglie, i sovrani di Danimarca e i duchi di Gottorp. I duchi di Gottorp ebbero la residenza, che divent\u00f2 centro culturale europeo nel regno di Federico III di Danimarca.\nIl castello fu costruito dal famoso architetto svedese Nicodemus Tessin il Giovane (1697 - 1703).\nDopo che i duchi furono costretti a lasciare Gottorp nel 1702, il palazzo, ora occupato dai danesi, cadde in rovina nel 1713, durante il regno di Federico IV di Danimarca. Parti della costruzione, opere d'arte e altri arredi furono gradualmente portati via dal palazzo, e le strutture furono utilizzate come caserme sia dai danesi che dai prussiani nel XIX secolo.\nNella Seconda guerra mondiale il palazzo fu usato come centro di raccolta per sfollati.\nDal 1947, il palazzo \u00e8 stato ristrutturato e riportato allo splendore originario. I lavori sono stati completati nel 1996."}
{"id": "438421", "revid": "562318", "url": "https://it.wikipedia.org/wiki?curid=438421", "title": "Milano-Vignola", "text": "La Milano-Vignola era una corsa in linea di ciclismo su strada, che si disput\u00f2 tra Milano e Vignola, in Italia, ogni anno dal 1952 al 1996. Cambi\u00f2 nome nel 1997, diventando Gran Premio Bruno Beghelli e mantenendo comunque la doppia denominazione, la doppia numerazione progressiva e, successivamente, anche il tracciato.\nAlbo d'oro.\n\"Aggiornato all'edizione 1996.\""}
{"id": "438423", "revid": "2083919", "url": "https://it.wikipedia.org/wiki?curid=438423", "title": "Moreno Argentin", "text": "Professionista dal 1980 al 1994 e corridore da corse in linea, fu campione del mondo su strada nel 1986 e quattro volte vincitore della Liegi-Bastogne-Liegi. Vinse inoltre un Giro di Lombardia, un Giro delle Fiandre, tre Freccia Vallone, tredici tappe al Giro d'Italia e due al Tour de France.\nCarriera.\nDa dilettante vinse corse importanti come la Coppa Adriana (valida come Campionato italiano a squadre con Andrea D'Agaro e Paolo Nascimben) nel 1978, il Piccolo Giro di Lombardia, il Campionato italiano nell'inseguimento a squadre e il Campionato italiano militari nel 1980.\nProfessionista dal 1980 al 1994, vest\u00ec le maglie di Mobili San Giacomo, Sammontana, Sammontana-Bianchi, Gewiss-Bianchi, Ariostea e Mecair/Gewiss. Fu uno specialista delle classiche, aggiudicandosi nove edizioni di prove di grande rilievo, poi inserite nella Coppa del mondo: la Liegi-Bastogne-Liegi per ben quattro volte, di cui tre consecutive (1985, 1986, 1987 e 1991), la Freccia Vallone tre volte (1990, 1991 e 1994), il Giro delle Fiandre 1990 e il Giro di Lombardia 1987. Vinse inoltre il campionato italiano in due occasioni (1983 e 1989), e il Campionato del mondo per professionisti a Colorado Springs nel 1986 precedendo allo sprint Charly Mottet e il gruppo regolato da Giuseppe Saronni.\nUna grande delusione della sua carriera \u00e8 legata alla Milano-Sanremo del 1992. Partito con i favori del pronostico, dopo aver vinto la Settimana Siciliana e aver dimostrato la propria superiorit\u00e0 in salita trionfando in tre tappe consecutive della Tirreno-Adriatico, Argentin sfrutt\u00f2 il lavoro della squadra messasi a completa sua disposizione e, lanciato dal compagno Giorgio Furlan, sferr\u00f2 una serie di attacchi con cui si sbarazz\u00f2 della concorrenza. Quando in cima alla salita del Poggio sembrava che avesse ormai la corsa in pugno, Argentin si lanci\u00f2 nella discesa con eccessiva prudenza e, in vista ormai dell'arrivo, fu raggiunto dall'irlandese Sean Kelly (che si era buttato al suo inseguimento prendendosi molti pi\u00f9 rischi) e battuto allo sprint. Tra gli altri piazzamenti nelle gare in linea, un secondo posto alla Parigi-Tours (1985), un secondo al Giro di Lombardia (1981), due secondi alla Freccia Vallone (1985, 1988) e un terzo posto alla Milano-Sanremo (1982).\nUomo da corse di un giorno, seppe comunque essere protagonista anche al Giro d'Italia, vincendo ben tredici tappe in sette edizioni diverse tra il 1981 e il 1994. Nella \"Corsa rosa\" non si limit\u00f2 solo alle vittorie di tappa: giunto sul podio nel 1984, alle spalle di Francesco Moser e Laurent Fignon, interpret\u00f2 magistralmente, da un punto di vista tattico, le edizioni del 1993 e del 1994. Nel Giro 1993, dopo aver vinto la prima tappa e indossato la maglia rosa per dieci giorni, fu essenziale in appoggio al compagno di squadra P\u00ebtr Ugrjumov, che grazie anche al suo lavoro conquist\u00f2 il secondo posto al Giro mettendo seriamente in crisi Miguel Indurain nella tappa di Oropa. Nell'edizione del 1994 ottenne l'ultima vittoria da professionista imponendosi sul traguardo di Osimo al termine della seconda tappa. Conquist\u00f2 cos\u00ec la maglia rosa, che mantenne anche nella tappa successiva salvo poi perderla sull'arrivo in salita di Campitello Matese alla quarta tappa, in favore del compagno Evgenij Berzin che poi aiut\u00f2 nella conquista della vittoria finale di quel Giro, concludendo la corsa in quattordicesima posizione. Anche al Tour de France seppe vincere due tappe, una nel 1990 e una nel 1991, oltre alla cronometro a squadre dell'edizione 1991 con la sua Ariostea.\nAl termine del Giro d'Italia 1994 annunci\u00f2 il proprio ritiro dalle corse. Dopo il ritiro fu per due stagioni, nel 1996 e 1997, direttore sportivo e manager del nuovo team veneto-russo Roslotto-ZG Mobili, affiancando Massimo Ghirotto e Dario Mariuzzo."}
{"id": "438425", "revid": "729019", "url": "https://it.wikipedia.org/wiki?curid=438425", "title": "Felice Baciocchi", "text": "Biografia.\nNato da una famiglia nobile decaduta di Aiaccio, corsa ma di origine ligure, fu avviato giovanissimo alla carriera militare, raggiungendo il grado di capitano del Reggimento Reale. Costretto a emigrare nel 1794, pot\u00e9 rientrare in patria solo dopo il colpo di Stato del 9 termidoro, anno II (27 luglio 1794).\nNel 1797 spos\u00f2 Elisa Bonaparte, sorella di Napoleone Bonaparte. Nel 1804 divenne generale di divisione e poi senatore.\nIl 26 maggio 1805 partecip\u00f2 all'incoronazione di Napoleone Re d'Italia, dove ebbe l'onore di portare, come simbolo dei poteri di Carlo Magno, la \"mano della giustizia\" durante la cerimonia.\nDopo l'avvento dell'impero francese, il cognato Napoleone I, nel 1805, gli concesse il rango di principe di Piombino e di Lucca; la sua amministrazione fu mite, anche se il governo venne sempre retto da Elisa. Nel 1806 l'imperatore aggiunse il vicino ducato di Massa e Carrara.\nNel 1808 la consorte fu nominata dal fratello imperatore granduchessa di Toscana; lui rimase principe di Lucca e Piombino.\nDopo la fine dell'impero rest\u00f2 vedovo della moglie nel 1820 e scelse di vivere a Bologna, dove acquist\u00f2 un palazzo nobiliare (palazzo Ranuzzi Ruini), poi sede del Tribunale e attualmente della Corte d'Appello, che abbell\u00ec di numerosi affreschi e opere d'arte in stile neoclassico. Negli anni seguenti il matrimonio della figlia Elisa Napoleona e la morte dell'ultimogenito Federico, sbalzato di sella nel 1833 a Roma, rimase zoppo per una caduta da cavallo. Mor\u00ec il 27 aprile 1841 all'et\u00e0 di 79 anni. Fu sepolto accanto ad Elisa nella basilica di San Petronio a Bologna.\nDiscendenza.\nDa Elisa Bonaparte ebbe cinque figli, ma solo due raggiunsero la maggiore et\u00e0:"}
{"id": "438428", "revid": "7077", "url": "https://it.wikipedia.org/wiki?curid=438428", "title": "Cid Higwind", "text": ""}
{"id": "438441", "revid": "1372005", "url": "https://it.wikipedia.org/wiki?curid=438441", "title": "Gleichschaltung", "text": "Il termine Gleichschaltung (AFI: , ; variamente traducibile come \"sincronizzazione\", \"coordinamento\", \"allineamento\" o \"messa in riga\") \u00e8 una parola della lingua tedesca utilizzata per descrivere il processo collettivista compiuto dal regime nazionalsocialista tedesco del XX secolo per esercitare un controllo totale sull'individuo attraverso la coordinazione di tutti gli aspetti della societ\u00e0, della politica e del commercio. \nIl maggior obiettivo della \"Gleichschaltung\" fu di orientare il pensiero di ogni cittadino tedesco in una direzione compatibile con l'ideologia ufficiale del Partito, eliminando ogni forma di individualismo.\nPolitica e istruzione.\nIl desiderio del Partito nazista di avere un controllo totale sui cittadini richiese l'eliminazione di ogni altra forma di influenza: il periodo tra il 1933 ed il 1937 venne caratterizzato dall'eliminazione sistematica di ogni organizzazione contraria al regime che avrebbe potuto potenzialmente influenzare il popolo. I partiti politici avversari vennero banditi, le associazioni di categoria smembrate e fatte confluire all'interno di corrispondenti organizzazioni naziste.\nLe strutture che il Partito non pot\u00e9 eliminare, come le scuole, passarono \u2013 spesso con la fattiva collaborazione degli insegnanti \u2013 dal controllo statale a quello nazista ed in breve tempo divennero un potente strumento di \"sincronizzazione\" per la giovent\u00f9 tedesca.\nReligione.\nLe Chiese cattolica e protestante, percepite dal Partito come potenziali avversari morali, vennero messe a tacere, seppure con risultati parziali. La chiesa cattolica, legata all'obbedienza al pontefice romano, sub\u00ec probabilmente minori influenze; la chiesa protestante, divisa in diverse confessioni religiose, venne parzialmente allineata attraverso la creazione della Chiesa protestante del Reich diretta da Ludwig M\u00fcller che fece propria l'ideologia nazista di \"cristianesimo positivo\", violentemente antisemita. Nel 1935, al fine di coordinare meglio la \"Gleichschaltung\" delle Chiese, venne creato un Ministero per gli Affari Ecclesiastici (\"Reichsministerium f\u00fcr die kirchlichen Angelegenheiten\") diretto da Hanns Kerrl.\nSociet\u00e0 ed economia.\nIl processo di \"Gleichschaltung\" incluse la formazione di organizzazioni, l'iscrizione alle quali era obbligatoria, dedicate a diversi segmenti della popolazione, in particolar modo alla giovent\u00f9 che il Partito considerava pi\u00f9 facilmente \"sincronizzabile\" al nuovo ordine nazista. I ragazzi erano inquadrati nella \"Jungvolk\" dai 6 ai 14 anni quando passavano alla \"Hitlerjugend\", la giovent\u00f9 hitleriana. Raggiunti i 18 anni i ragazzi entravano a far parte del \"Reichsarbeitsdienst\" (servizio di lavoro obbligatorio) e successivamente nelle forze armate. Similmente le ragazze entravano a far parte delle Jungm\u00e4del tra i 10 e i 14 anni per poi passare alle \"Bund Deutscher M\u00e4del\" fino all'et\u00e0 di 21 anni. Al raggiungimento dei 18 anni le ragazze, inquadrate nel \"Landjahr\", servivano per un anno di lavoro in campagna. \nPer i lavoratori venne creata un'organizzazione ricreativa onnicomprensiva chiamata \"Kraft durch Freude\" (\"forza attraverso la gioia\"). Tutte le associazioni ricreative precedenti vennero incluse in questa organizzazione e di conseguenza sottoposte al controllo del Partito. La \"Kraft durch Freude\" promosse viaggi vacanza di vario genere a costi popolari ed arriv\u00f2 con i suoi circa 25 milioni di membri ad essere la pi\u00f9 grande organizzazione creata dai nazisti."}
{"id": "438446", "revid": "919135", "url": "https://it.wikipedia.org/wiki?curid=438446", "title": "Superficie parametrica", "text": "Una parametrizzazione \u00e8 un'applicazione, pi\u00f9 nello specifico una funzione vettoriale, formula_1 infinitamente differenziabile in formula_2 aperto e connesso.\nPer formula_3 e formula_4 l'immagine di questa applicazione \u00e8 una superficie parametrizzata.\nUna superficie parametrica \u00e8 una superficie differenziabile rappresentata in un sistema di coordinate parametrico del tipo:\nUna superficie si dice \"regolare\" se soddisfa le seguenti propriet\u00e0:\nLinee coordinate.\nUna superficie \u00e8 un oggetto bidimensionale che vive nello spazio tridimensionale, per questo motivo i punti della superficie sono identificati da tre variabili: al variare dei punti formula_11 nel dominio formula_7 si trovano i punti dello spazio formula_13. Le variabili formula_14 sono dette parametri coordinati. \nSe sul dominio formula_7 si considera un punto formula_16, per esso passeranno due curve: formula_17. In corrispondenza a questo punto sulla superficie vi sar\u00e0 un punto:\nCio\u00e8:\nPensiamo allora di ricavare le tangenti e le normali in questo punto. Fissiamo prima un valore dei parametri coordinati e poi l'altro, otterremo una famiglia di curve, che si chiamano linee coordinate (che possono essere anche ortogonali):\nDa queste possiamo ricavare i vettori tangenti derivando:\ne i vettori normali:\nI versori normali sono dati:\nPiano tangente.\nUna superficie regolare parametrica ammette sempre piano tangente in un punto formula_24 dato dalla:\nIl piano tangente ad una superficie parametrica \u00e8 un sottospazio vettoriale di dimensione 2. Questo piano, ha la propriet\u00e0 di contenere i vettori tangenti a tutte le curve situate sulla superficie e passanti per il punto considerato.\nL'ipotesi di regolarit\u00e0 della superficie parametrica, implica l'esistenza di un piano tangente in ogni punto della superficie. Si parla di piano tangente in formula_26 a formula_27, altrimenti denotato con formula_28.\nIl piano tangente \u00e8 indipendente dalla parametrizzazione usata.\nPrima forma differenziale di Gauss.\nA questo punto possiamo considerare il problema di come si rappresentano le curve tracciate sulla superficie formula_29, cio\u00e8 alle propriet\u00e0 metriche della superficie e fondamentale il calcolo di area di una superficie. Per fare questo prendiamo il vettore tangente del piano formula_7, nel punto formula_16: formula_32. A questo vettore corrisponde un vettore tangente sulla superficie formula_33:\nCome si modifica la lunghezza di questo vettore sulla superficie? Costruiamo il differenziale del vettore:\nOra dobbiamo eseguire i quadrati con la sostituzione: formula_36 e cos\u00ec via per tutte le derivate, otteniamo la prima forma differenziale di Gauss:\ndove:\nformula_38 \nformula_39 \nformula_40\nAllo stesso risultato potevamo arrivare prendendo il prodotto scalare: formula_41.\nSi chiama \"prima forma fondamentale\", e si indica con formula_42, la restrizione del prodotto scalare di formula_43 su formula_28. Allora la lunghezza di un segmento sulla superficie \u00e8:\nOra ci chiediamo come si trasforma un elemento di superficie formula_46:\nformula_47\nQuadrando la 12), otteniamo proprio le 10). Dunque l'elemento di superficie si trasforma:\ndove formula_49 \u00e8 la prima forma quadratica di Gauss o prima forma differenziale di Gauss.\nDa questa \u00e8 possibile calcolare l'area di una superficie:\ne anche un qualsiasi integrale di superficie:\nDa queste due ultime osservazioni circa il calcolo degli integrali, si vede che la prima forma differenziale di Gauss \u00e8 un determinante:\ne poich\u00e9 i coefficienti non sono altro che i coefficienti di una metrica sulla superficie allora questa matrice \u00e8 un tensore metrico.\nSeconda forma differenziale di Gauss.\nLa seconda forma quadratica \u00e8 una propriet\u00e0 intrinseca della superficie, e rappresenta le propriet\u00e0 di curvatura della stessa. Essa pu\u00f2 essere ricavata direttamente dalla prima forma differenziale di Gauss e dai vettori tangente e normale.\nSia dunque formula_53 il versore normale ottenibile dal vettore normale:\nDalla prima forma differenziale di Gauss:\nAllora i coefficienti della seconda forma differenziale di Gauss:\nDa cui otteniamo la seconda forma differenziale (o quadratica) di Gauss:\nDunque li possiamo esplicitare:\nCurvature normali.\nSi chiama curvatura normale della superficie formula_33 in un punto formula_26 nella direzione della linea formula_65 e della linea formula_66 rispettivamente, la funzione:\nCurvature principali e curvatura di Gauss.\nSono dette curvature principali i due valori, massimo e minimo, della curvatura normale corrispondenti ai due versi del piano tangente (a seguito dei due versori normali). Indicando con formula_69 le curvature principali di una superficie in un punto formula_26, allora si chiama curvatura Gaussiana o curvatura totale:\ne definiamo anche la curvatura media:\nPer quanto riguarda la curvatura di Gauss, \u00e8 in generale difficile trovare le due direzioni secondo le quali le curvature principali sono valori massimi e minimi. Il criterio \u00e8 fornito dall'utilizzo dell'operatore di Weingarten.\nConseguenze.\nDalle forme differenziali di Gauss possiamo ricavare molte informazioni riguardo alle caratteristiche geometriche delle superfici parametriche:"}
{"id": "438450", "revid": "1318658", "url": "https://it.wikipedia.org/wiki?curid=438450", "title": "Colonna di Ferro", "text": "La cosiddetta Colonna di Ferro (o colonna di Ashoka), situata a Delhi (in India), \u00e8 una colonna in ferro alta 7 metri e 21 centimetri e di 41 centimetri di diametro, dal peso di 6 tonnellate, risalente almeno al 423 d.C. Non presenta ruggine nonostante sia rimasta esposta per 1600 anni al clima monsonico. Fa parte del complesso di Qutb, inserito nel 1993 nell'elenco dei Patrimoni dell'umanit\u00e0 dell'UNESCO.\nStoria.\nVenne eretta probabilmente da Chandragupta II Vikramaditya (375 d.C. - 414 d.C.), durante l'impero Gupta che regn\u00f2 sull'India settentrionale fra il IV e il VI secolo. Alla sommit\u00e0 si trova una statua di Garu\u1e0da.\nLa colonna originariamente si sarebbe trovata in un luogo chiamato \"Vishnupadagiri\" (\"collina dell'impronta di Vi\u1e63\u1e47u\"). La collina oggi viene identificata con Udayagiri, circa 50 chilometri a est di Bhopal.\nDurante l'impero Gupta Vishnupadagiri era un centro di studi astronomici, grazie al fatto che la collina si trova sul tropico del Cancro.\nLa colonna nel suo luogo originario proiettava un'ombra, che al solstizio d'estate (21 giugno) cadeva nella direzione del piede di Anantasayain Vishnu (in uno dei pannelli che si trovano a Udayagiri)\nQuando Qu\u1e6db al-D\u012bn Aybak distrusse i templi preesistenti per erigere il Qutb Minar e la moschea Quwwat-ul-Islam, la colonna di Ashoka venne lasciata intatta, e la moschea stessa vi si svilupp\u00f2 intorno.\nLa colonna riporta un'iscrizione secondo la quale essa venne costruita in onore di Vishnu e in memoria del re Chandragupta II.\nLa resistenza agli agenti atmosferici.\nDeve la sua fama, oltre al valore archeologico, al fatto che per anni \u00e8 stata considerata un OOPArt, ossia un oggetto inspiegabile nel suo contesto storico. La resistenza alla corrosione e all'ossidazione ha spinto a formulare ipotesi inconsuete riguardo alle tecniche produttive o alla provenienza del manufatto.\nLe analisi di esperti dell'Istituto Indiano di Tecnologia, guidati dal professor R. Balasubramaniam, hanno dimostrato che si tratta di una particolare propriet\u00e0 del metallo di cui \u00e8 fatta, un ferro molto puro, con una percentuale insolitamente elevata di fosforo dovuta a una particolare tecnica di fusione realizzata dagli artigiani del tempo.\nIl fosforo col tempo avrebbe favorito la formazione per catalisi di uno strato protettivo (\u03b4-FeOOH) sulla superficie della colonna, un composto di ferro, ossigeno e idrogeno spesso 5 centesimi di millimetro in grado di proteggere il ferro dolce dall'aggressione dell'atmosfera.\nSecondo i sostenitori della sua posizione \"fuori dal tempo\" tale effetto sarebbe voluto, dimostrando che gli artigiani dell'antica India sarebbero stati in possesso di una tecnologia metallurgica particolarmente avanzata.\nLa presenza di fosforo tuttavia non \u00e8 dovuta a presunte superiorit\u00e0 tecnologiche, ma piuttosto all'utilizzo di materiali attualmente ritenuti pi\u00f9 scadenti e meno costosi (come appunto la carbonella invece della calce) per realizzare le leghe ferrose.\nQuesti elementi hanno la tendenza a rilasciare grosse quantit\u00e0 di impurit\u00e0 insieme al carbonio, che vanno a costituire minuscole quantit\u00e0 di elementi di lega nel metallo. Questi elementi, pur in concentrazioni piuttosto basse, possono alterare notevolmente le propriet\u00e0 dei materiali."}
{"id": "438453", "revid": "1428919", "url": "https://it.wikipedia.org/wiki?curid=438453", "title": "Al-Hakam ibn Hisham", "text": "Origine.\nFiglio secondogenito dell'emiro Hish\u0101m ibn \u02bfAbd al-Rahm\u0101n.\nBiografia.\nSucceduto sul trono di Cordova, nel 796, su indicazione paterna, malgrado fosse il secondogenito, il giovane Emiro non dovette affrontare le pretese del fratello maggiore \u02bfAbd al-Malik, bens\u00ec quelle di due suoi zii che intendevano avvalersi dell'antica legge consuetudinaria araba del cosiddetto \"seniorato\" che privilegiava non tanto il figlio di chi deteneva una carica bens\u00ec il pi\u00f9 anziano della famiglia.\nAvuta la meglio nel conflitto dinastico, con la morte dello zio Sulaym\u0101n e l'assegnazione all'altro zio, \u02bfAbd All\u0101h del governo pressoch\u00e9 esclusivo della citt\u00e0 di Valencia (tanto da fargli guadagnare la \"nisba\" di \"al-Balans\u012b\", ossia \"il Valenciano\"), al-Hakam dovette presto affrontare le ribellioni della cosiddetta \"Marca Superiore\" (con capitale Saragozza), maggiormente prossima ai domini franchi, della \"Marca Centrale\" (con capitale Toledo) e di quella Inferiore (con capitale M\u00e9rida).\nNella prima i principali signori musulmani erano i Ban\u016b Qas\u012b, discendenti di un \"comes\" visigoto, Cassio o Casi, che si alle\u00f2 con i musulmani e, convertitosi poco dopo la conquista islamica, il nome Casius fu arabizzato in Qasi, e dei quali conosciamo il figlio Fort\u016bn (Fortunatus) il nipote Musa I ed il pronipote Musa II.&lt;br&gt; L'azione delle forze lealiste valse a riportare la situazione alla calma, anche nei confronti di talune spinte autonomistiche dei Ban\u016b Qas\u012b, e fu in tali frangenti che si costru\u00ec la piazzaforte di Tudela.\nNei confronti della Marca Centrale l'azione di repressione delle forze omayyadi contro i fermenti insurrezionali a Toledo si tradusse nel \"Massacro del Fossato\" (il \"giorno del Fossato\" secondo l'abitudine arabo-islamica di indicare un fatto importante con la semplice parola \"Giorno\", \"yawm\", gi\u00e0 in uso nel periodo preislamico).&lt;br&gt;\u02bfAmr\u016bs ibn Y\u016bsuf - l'Amorroz delle cronache franche, un \"'muwallad\", \"adottato\", e cio\u00e8 un convertito, originario di Huesca, che teneva la piazza di Talavera, appena nominato governatore di Toledo, conquistata la fiducia dei toledani, fece costruire un castello in centro alla citt\u00e0, per alloggiare le truppe dell'emiro.&lt;br&gt;Quando, nel 797, vi giunsero le truppe, comandate dal principe Abd al-Rahman, i pi\u00f9 eminenti cittadini di Toledo furono invitati al castello per un banchetto e furono pregati di entrare uno ad uno. \u02bfAmr\u016bs fece decapitare nel cortile del castello, il capo dei rivoltosi, \u02bfUbayd All\u0101h ibn Kham\u012br, e gran parte della borghesia cittadina, e le loro teste furono gettate nel fossato: quasi 5.000 uomini che, per\u00f2, secondo L\u00e9vi-Proven\u00e7al, furono invece 700.\nNella Marca Inferiore infine l'azione di repressione dur\u00f2 quasi 7 anni e si concluse con la fine delle agitazioni che avevano il loro centro proprio a M\u00e9rida.\nIl fatto pi\u00f9 significativo, oltre al Giorno del Massacro di Toledo, fu per\u00f2 l'insurrezione del \"rabad\" (sobborgo)' di Cordova stessa, sorto sulla riva sinistra del fiume Guadalquivir.\nGi\u00e0 un'avvisaglia della rivolta si era avuta gi\u00e0 nell'805, allorch\u00e9 62 persone furono crocifisse per ordine dell'Emiro. I fermenti, ripetutisi l'anno dopo, indussero al-Hakam I a rafforzare la propria guardia personale: i cosiddetti \"muti\" ( \"kurs\"), schiavi cio\u00e8 ( \"\u02bfab\u012bd\") o mercenari che non sapevano parlare in arabo e che per questo erano ritenuti affidabili per non poter essere coinvolti in eventuali complotti di Palazzo. Fra essi - circa 2.000 - i preferiti erano gli uomini del Narbonese e della Settimania e della stessa Galizia\nIl loro capo era un cristiano, il \"kumis\" (conte) Rab\u012b\u02bf figlio di Teodulfo, cui era stato affidato anche l'ingrato compito di esigere dai musulmani le tasse extra-coraniche (quelle cio\u00e8 non riconducibili alla \"zakat\"), che erano assai pesanti.\nNell'818 la violenza esplose a seguito dell'inasprimento delle imposte. Il corteo dell'Emiro, che tornava da una battuta di caccia, fu attaccato e a stento al-Hakam I scamp\u00f2 alla morte. La sua sete vendetta non si plac\u00f2 con l'uccisione da parte della sua scorta di 10 dimostranti che furono subito crocefissi sul posto. Il \"rabad\" fu circondato e cominci\u00f2 la mattanza da parte delle forze regolari emirali che dur\u00f2 3 giorni, con un numero di morti incalcolabile.\nAlle preghiere di fare arrestare il massacro l'Emiro, al-Hakam (che si guadagn\u00f2 il soprannome di \"al-Rabad\u012b\" (quello del \"rabad\") accondiscese purch\u00e9, dopo l'esecuzione di 300 fra gli abitanti pi\u00f9 facinorosi, l'intera popolazione del sobborgo (circa 20.000 persone) partisse per un esilio al di fuori dei confini dell'Emirato omayyade.\nGli esiliati si rifugiarono per lo pi\u00f9 in Maghreb - dove Idris I, scampato alla repressione abbaside dopo i fatti di Fakhkh s'era rifugiato e aveva edificato il suo personale dominio idriside - andando ad abitare la neo-costituita citt\u00e0 di F\u00e8s. Un gruppo per\u00f2 si rec\u00f2 ad Alessandria d'Egitto ma, allontanati anche da l\u00ec, dove costituivano un elemento di disordine e di insubordinazione, conquistarono l'isola di Creta, dedicandosi da quel momento alla guerra di corsa contro il naviglio cristiano.\nRiguardo all'insurrezione di Cordova, esiste un'altra versione che sostiene che avvenne nel maggio 814: un soldato uccise un lucidatore che aveva rifiutato di lucidargli la spada, e questo forn\u00ec il pretesto per la ribellione del quartiere di Arrabal del Sur, fomentata da studenti e fuqaha; un'enorme folla attacc\u00f2 il palazzo dell'emiro e continu\u00f2 ad attaccarlo nonostante la cariche della cavalleria; allora Hakam prima ordin\u00f2 l'esecuzione di alcuni \"fuqah\u0101\u02be\" che erano prigionieri e dato che l'assalto continuava ordin\u00f2 d'incendiare il quartiere di Arrabal del Sur. I ribelli, come previsto, accorsero in aiuto delle loro famiglie; circondati dai \"muti\", furono massacrati.\nDopodich\u00e9 ordin\u00f2 che tutti gli abitanti dell'Arrabal del Sur lasciassero l'emirato entro 3 giorni, pena la crocefissione: circa 8.000 famiglie si stabilirono a Fes in Marocco, mentre circa altre 15.000, passate in Nordafrica, dopo aver combattuto contro i beduini, si impadronirono di Alessandria, vennero sconfitti e cacciati dal generale abbaside 'Abd Allah ibn Tahir, si diressero quindi verso Creta, che venne conquistata e vi fondarono un regno indipendente sotto Abu Hafs Omar al-Balluti.\nA quel punto Hakam concesse un'amnistia ai fuqaha e li autorizz\u00f2 a stabilirsi in qualunque parte dell'emirato, ad eccezione di Cordova e dintorni; Yahya ibn Yahya, che era il loro capo riconosciuto gi\u00e0 ai tempi di Hisham I, riusc\u00ec persino ad assicurarsi le grazie del sovrano Hakam I.\nDopo 25 anni impegnati a domare tali insurrezioni interne, al-Hakam I riprese anche le offensive contro il regno cristiano asturiano. Il suo generale \u02bfAbd al-Kar\u012bm ibn Mugh\u012bt aveva in realt\u00e0 gi\u00e0 colpito nel 796 l'antica Castiglia (\"al-Qil\u0101\u02bf\" nelle fonti arabe) ma fu nell'803 (dopo un rovescio patito nell'801) che i musulmani di al-Andalus tornarono a effettuare incursioni (\"\u1e63\u0101\u02beifa\") in profondit\u00e0, per reiterare le loro azioni nell'808 e, su scala assai maggiore, nell'816.\nUomo di forte carattere, uno dei pochi a bere apertamente vino (la qual cosa gli attir\u00f2 l'odio dei fuqaha di al-Andalus capeggiati da Yahya ibn Yahya che non gli risparmiarono attacchi per tutta la durata del suo regno) fra i sovrani omayyadi di al-Andalus, e dotato di ottima cultura letteraria (lui stesso fu poeta non disprezzabile), al-Hakam I indic\u00f2 il 6-5-822, in un'adunanza solenne nell'Alcazar di Cordova, il proprio figlio \u02bfAbd al-Rahm\u0101n come \"wali l-'ahd\" (erede designato) destinato a succedergli.\nQuindici giorni dopo (21-5-822) l'Emiro moriva nel chiuso del suo Palazzo, accudito dalle donne del suo gineceo e dai suoi eunuchi a 53 anni.\nGli succedette al trono il figlio Abd al-Rahman II ibn al-Hakam.\nSecondo il cronista Ibn Hazm (Cordova 7 novembre 994 - Huelva 15 agosto 1063), che fu anche filosofo, teologo, storico e poeta, al-\u1e24akam fu il pi\u00f9 sanguinario e dispotico di tutti gli emiri omayyadi di al-Andalus."}
{"id": "438456", "revid": "404338", "url": "https://it.wikipedia.org/wiki?curid=438456", "title": "Peso corporeo", "text": "Il peso corporeo \u00e8 il termine con cui viene definita la massa di un organismo vivente come somma della massa di tessuti, organi e liquidi presenti. \nGeneralmente con questo termine ci si riferisce al peso corporeo umano, sebbene il concetto sia valido per qualsiasi essere vivente. Il peso \u00e8 un indicatore della salute dell'organismo. Quando il peso \u00e8 al di sotto dei valori normali ci\u00f2 pu\u00f2 essere dovuto a malnutrizione, problemi di sviluppo o patologie concorrenti. Nell'uomo il sovrappeso che va calcolato in funzione dell'et\u00e0 e della conformazione \u00e8 invece un fattore di rischio cardiovascolare e metabolico."}
{"id": "438460", "revid": "767487", "url": "https://it.wikipedia.org/wiki?curid=438460", "title": "Funzioni esecutive", "text": "Le funzioni esecutive sono un complesso sistema di moduli funzionali della mente, che regolano i processi di pianificazione, controllo e coordinazione del sistema cognitivo, e che governano l'attivazione e la modulazione di schemi e processi cognitivi.\nFunzioni.\nFra le funzioni esecutive, troviamo:\nL'impiego delle funzioni esecutive \u00e8 indispensabile in tutti i tipi di \"problem solving\", non solo in quelli pi\u00f9 complicati ed astratti, come la soluzione di problemi matematici, ma anche nell'acquisizione delle abilit\u00e0 sociali. La comprensione delle persone (metacognizione) \u00e8 una di queste, perch\u00e9 la sensibilit\u00e0 ad obiettivi, emozioni o desideri altrui richiede uno sganciamento dell'attenzione dai propri stati mentali interni.\nLocalizzazione cerebrale.\nSi ritiene che le funzioni esecutive siano anatomicamente correlate a diverse aree della corteccia prefrontale, ed ai relativi circuiti cortico-sottocorticali associati:\nPatologie e sintomi.\nIn alcune sindromi si riscontrano \"deficit\" delle funzioni esecutive, come ad esempio nell'autismo e nella dislessia; \"deficit\" esecutivi sono stati rilevati nella disturbo da deficit di attenzione/iperattivit\u00e0 (ADHD), nella schizofrenia e nel disturbo della condotta. Si pensa che molti disturbi mentali siano associati a questo tipo di \"deficit\", anche se in ogni disturbo \u00e8 probabile che cambi il grado in cui ciascuna componente delle funzioni esecutive \u00e8 coinvolta.\nDeficit a carico delle funzioni esecutive possono manifestarsi in sintomi comportamentali come: sindrome da dipendenza ambientale, con \"comportamenti d'uso\", cio\u00e8 appena il soggetto nota un oggetto che \u00e8 abituato a usare in una certa maniera, lo usa, anche se il contesto richiederebbe una inibizione di tale comportamento (per es. il soggetto si reca dal medico e non appena nota la finestra la apre, senza una ragione precisa), e \"comportamenti d'imitazione\", cio\u00e8 il soggetto imita spontaneamente i gesti di chi gli sta davanti; ipoattivit\u00e0, come apatia o anedonia (in cui la persona non mette in atto comportamenti che pure gli darebbero gratificazione (come attivit\u00e0 legate al cibo o attivit\u00e0 affettive); iperattivit\u00e0, cio\u00e8 distraibilit\u00e0, impulsivit\u00e0, disinibizione. In generale il comportamento pu\u00f2 apparire disorganizzato.\nVi sono vari test cognitivi atti a valutare le funzioni cognitive, uno dei test attualmente pi\u00f9 utilizzato \u00e8 il Trail making test versione A e B)."}
{"id": "438464", "revid": "1543377", "url": "https://it.wikipedia.org/wiki?curid=438464", "title": "Averill (hardware)", "text": "Averill \u00e8 il nome in codice di una piattaforma hardware sviluppata da Intel per i sistemi in ambito professionale e arrivata sul mercato nel corso del 2006 e basata sul processore Pentium D Presler, evoluzione del core Smithfield, insieme al chipset Q965 (abbinato al southbridge ICH8).\nEssa si affiancava alla piattaforma Bridge Creek, basata sugli stessi componenti, ma dedicata invece ai sistemi pensati all'ambito \"home\".\nIn generale Intel \u00e8 solita creare delle intere piattaforme per i vari settori di mercato descrivendo l'abbinamento di processore, chipset e altri componenti che sono in grado di offrire un determinato set di tecnologie. Dato che alcune di queste sono specificatamente utili soprattutto in ambito professionale mentre in ambito domestico, spesso processori idendici si trovano alla base di piattaforme pensate per diversi settori del mercato in abbinamento a diversi chipset dotati di funzionalit\u00e0 specifiche.\nEvoluzione di Averill: vPro.\nSebbene inizialmente basata sul processore Presler, Intel dichiar\u00f2 che Averill avrebbe continuato ad esistere anche con il processore Core 2 Duo Conroe, ovvero con il successore del Pentium D Presler, in una sua forma rivista.\nTale aggiornamento della piattaforma Averill, chiamato in codice Averill Pro, prese il nome commerciale di vPro a partire dal mese di settembre 2006.\nvPro permetteva ai PC desktop business di combinare le tecnologie active management (iAMT), di virtualizzazione (Vanderpool) e una maggiore efficienza energetica grazie ai processori di nuova generazione."}
{"id": "438465", "revid": "1869172", "url": "https://it.wikipedia.org/wiki?curid=438465", "title": "Giotto Ciardi", "text": "Dopo aver servito in Artiglieria (assistendo all'umiliante, per l'Italia, bombardamento inglese di Genova del 1941), Ciardi pass\u00f2 nei Carabinieri. L'8 settembre 1943 era effettivo della 650\u00aa Sezione Carabinieri mobilitata presso l'Aeronautica dell'idroscalo di Divulj (Dalmazia). Avuta notizia dell'armistizio si attiv\u00f2 ottenendo dall'Esercito Popolare di Liberazione della Jugoslavia i mezzi necessari per trasferire i militari italiani in Puglia, gi\u00e0 abbandonata dai tedeschi e sotto il controllo del governo provvisorio, evitando loro probabilmente la sorte della 33\u00aa Divisione fanteria \"Acqui\".\nQuando il 13 ottobre l'Italia dichiar\u00f2 guerra alla Germania, Ciardi aveva gi\u00e0 iniziato la sua lotta contro i Nazisti sempre in Jugoslavia: aveva gi\u00e0 abbattuto un loro aereo mentre era imbarcato su un battello ma a dicembre rimase gravemente ferito in uno scontro a fuoco. Soccorso dai partigiani, fu trasferito in un ospedale di Taranto a bordo di una nave statunitense.\nNonostante una menomazione fisica, ad aprile risaliva l'Italia per congiungersi ai partigiani del Gruppo Patrioti Apuani attiva nella zona di Carrara in collegamento con la 5\u00aa Armata statunitense.\nDopo pochi giorni, il 14 aprile attacc\u00f2 da solo un bunker tedesco neutralizzandone gli occupanti lanciando un grappolo di bombe a mano attraverso una feritoia. Preso posizione dietro le armi, respinse fino a sera i contrattacchi tedeschi. Quando cerc\u00f2 di filtrare per riguadagnare un rifugio sicuro, fu catturato dai tedeschi del generale Karl Wolff che lo torturarono per estorcere informazioni sulla resistenza. Ciardi non trad\u00ec e dopo due settimane fu liberato da un'azione portata da altri partigiani che lo ricoverarono in un ospedale di Lucca."}
{"id": "438467", "revid": "35804", "url": "https://it.wikipedia.org/wiki?curid=438467", "title": "Terza guerra mondiale (Star Trek)", "text": "Nell'universo fantascientifico di Star Trek, la terza guerra mondiale \u00e8 una immaginaria guerra nucleare che ha devastato la maggior parte della Terra nella met\u00e0 del XXI secolo.\nL'ultima, ma davvero ultima, delle guerre.\nLe guerre eugenetiche, come descritte nell'episodio della serie classica \"Spazio profondo\", hanno luogo negli anni novanta del XX secolo e vengono riferite come \"l'ultima guerra mondiale cos\u00ec chiamata\". Nella serie ' tuttavia si stabilisce che la terza guerra mondiale fu un conflitto separato del XXI secolo. Nella serie ' si sostiene che le guerre eugenetiche non furono un conflitto veramente globale, dall'episodio della stessa serie dove dei membri dell'equipaggio della nave stellare USS Voyager si ritrovarono a Los Angeles nel 1996 e dove sembrava che la guerra non fosse arrivata.\nUna serie di racconti non canonici menzionano la teoria alternativa che le guerre eugenetiche erano sconosciute per la maggior parte delle persone e che molte fonti provavano piuttosto dei conflitti regionali/locali e disastri naturali.\nPersonaggi chiave.\nUn filosofo del tempo \u00e8 Liam Dieghan, fondatore del movimento Neo-Trascendentalista. Dieghan predica un ritorno alla vita semplice, pi\u00f9 in armonia con la natura (episodio \"L'avventura del Mariposa\" - TNG).\nUno dei personaggi chiave della Guerra \u00e8 il Colonnello Phillip Green, che conduce una violenta fazione di ecoterrorismo durante la guerra. La sua azione porta alla morte di circa 37 milioni di persone. Inoltre, dopo la fine della guerra, Green ordina personalmente la morte di migliaia di vittime dell'avvelenamento da radiazioni, nel tentativo di mantenere 'puro' e libero da mutazioni il genoma umano (episodi \"Demoni\" e \"Lotta per la Terra\" - ENT).\nUn'altra delle maggiori fazioni del conflitto \u00e8 la \"Coalizione Orientale\" (l'ECON - Eastern Coalition). La vera natura dell'ECON non \u00e8 mai rivelata, ma apparentemente \u00e8 una della principali fazioni del conflitto.\nConclusione.\nL'esatta data di fine del terrore postatomico \u00e8 incerta. Il film \"Star Trek: Primo contatto\", che \u00e8 ambientato nel 2063, implica che la guerra era gi\u00e0 conclusa dal 2053. Comunque, nel primo episodio di \"\", \"Incontro a Farpoint\", Q menziona che la prova alla quale stava sottoponendo l'equipaggio della USS Enterprise-D era basata su un conflitto dell'anno 2079.\nSi pensa che molti crimini di guerra commessi all'alba della terza guerra mondiale da vari governi siano commessi a causa di fatti successi durante la seconda guerra mondiale. Deanna Troi dice a Zefram Cochrane che cinquant'anni dopo il Primo Contatto del 2063, guerra, povert\u00e0 e malattie sarebbero scomparse dalla Terra. Dopo circa 100 anni da quando Cochrane sviluppa il primo veicolo a velocit\u00e0 curvatura e, grazie soprattutto all'incontro con la prima specie aliena, i Vulcaniani, l'umanit\u00e0 aveva risolto la maggior parte dei problemi che la affliggevano da secoli, e lavora sodo per entrare a far parte della comunit\u00e0 interstellare.\nLa conclusione della guerra non \u00e8 mai presentata in dettaglio, comunque Lily Sloane menziona che fu dichiarato un cessate il fuoco (\"Star Trek: Primo contatto\").\nIn questa guerra muoiono attorno ai 600 milioni di persone. Nel periodo postatomico, gran parte della Terra torna ad uno stato barbarico e vengono adottati provvedimenti draconiani fino quasi a negare tutti i diritti fondamentali dell'individuo. Viene fatto un grande sforzo per mantenere la legge durante questo periodo, il che alla fine serve a qualcosa. Le Nuove Nazioni Unite sbandano nel 2079 dopo aver fallito un tentativo di trattato di pace globale (come menzionato dal capitano Jean-Luc Picard nell'episodio TNG: \"Incontro a Farpoint\").\nSpock, nell'episodio della serie classica \"Nell'arena coi gladiatori\", afferma che morirono 37 milioni di persone durante la terza guerra mondiale, ma \"Star Trek: Primo contatto\" d\u00e0 l'ammontare delle morti a 600 milioni, anche se le fonti registrate della Federazione Unita dei Pianeti in quel periodo vengono descritte come \"frammentarie\". In seguito i 37 milioni di vittime alle quali si riferisce Spock sono attribuite al Colonnello Green in persona piuttosto che alla guerra intera (da \"Star Trek Encyclopedia\" su CDROM).\nDopo il conflitto.\nA seguire la guerra, alcuni governi minori rimanenti (come gli Stati Uniti d'America) guidano la Terra verso una lenta rigenerazione dalla carneficina nucleare della terza guerra mondiale. Le ricerche scientifiche continuano comunque; nel 2063 \u00e8 sviluppato il primo motore a curvatura seguito dal primo contatto con i Vulcaniani, e a chiudere il capitolo del periodo postbellico sorge la speranza e la prosperit\u00e0. Viene formata la United Earth Space Probe Agency nel 2067, la quale lancia la prima sonda senza equipaggio \"Friendship One\" (episodio \"Friendship One\" - ) e, a seguire, il vascello spaziale \"S.S. Valiant\"."}
{"id": "438470", "revid": "287204", "url": "https://it.wikipedia.org/wiki?curid=438470", "title": "Mikko Sir\u00e9n", "text": "Prima di entrare ufficialmente negli Apocalyptica ha suonato con diversi gruppi finlandesi di rilievo, tra cui i Megaphone, ma ha collaborato a diverse registrazioni ed ha accompagnato la band di violoncellisti in tour."}
{"id": "438482", "revid": "767487", "url": "https://it.wikipedia.org/wiki?curid=438482", "title": "Fuoco cammina con me", "text": "Fuoco cammina con me (\"Twin Peaks: Fire Walk with Me\"), conosciuto anche come Twin Peaks: Fuoco cammina con me, \u00e8 un film del 1992, diretto da David Lynch, con Kyle MacLachlan, Sheryl Lee, Moira Kelly, Ray Wise, Chris Isaak e David Bowie. \u00c8 stato presentato in concorso al 45\u00ba Festival di Cannes.\nIl film \u00e8 un prequel della serie di culto \"I segreti di Twin Peaks\" del 1990, scritto da David Lynch e Mark Frost ed in parte tratto dal romanzo \"Il diario segreto di Laura Palmer\" di Jennifer Lynch. Esso racconta le indagini sull'omicidio di Teresa Banks e gli ultimi sette giorni di vita di Laura Palmer (Sheryl Lee), una popolare studentessa delle superiori della piccola citt\u00e0 di Twin Peaks, nello Stato di Washington.\nLa maggior parte del cast della serie tv torn\u00f2 sul set per girare questo prequel, con le eccezioni di Lara Flynn Boyle, che declin\u00f2 il ruolo della miglior amica di Laura (andato poi a Moira Kelly), e Sherilyn Fenn, il cui personaggio (causa impegni dell'attrice dovuti alle riprese di \"Uomini e topi\") venne cancellato dal film. Anche Kyle MacLachlan fu riluttante a recitare nel film, cos\u00ec la sua parte nel ruolo dell'agente dell'FBI Dale Cooper fu pi\u00f9 corta di quanto inizialmente previsto.\nTrama.\nGordon Cole chiama l'agente Chester Desmond per parlare del misterioso omicidio di Teresa Banks; Cole presenta Chester al suo nuovo partner, Sam Stanley, e ricevono indizi da Lil, una danzatrice. Desmond e Stanley esaminano il corpo di Teresa: manca il suo anello e una lettera \"T\", su un minuscolo foglietto, le \u00e8 stata inserita sotto un'unghia della mano. Desmond e Stanley scoprono il recente passato della vittima, e Desmond svanisce dopo aver preso l'anello di Teresa nel campeggio per roulotte dove ella viveva.\nNel frattempo, a Filadelfia, il \"perduto da tempo\" agente Phillip Jeffries riappare, e dice a Gordon che \u00e8 stato in un incubo per due anni. Mentre spiega, si vedono delle immagini del Nano, di BOB, di Mrs. Tremond e di suo nipote. Jeffries scompare nuovamente nell'aria, e l'agente Dale Cooper \u00e8 mandato a investigare sulla scomparsa di Desmond. Arrivato al campeggio per roulotte vede le parole \"Let's Rock\" (le parole pronunciate dal Nano nella serie) sul parabrezza della macchina di Desmond. Gli indizi sull'omicidio di Teresa Banks hanno portato ad un vicolo cieco.\nUn anno dopo a Twin Peaks, Laura Palmer e Donna Hayward vanno a scuola, dove Laura sniffa cocaina e si bacia con James Hurley. Dopo scuola, Laura parla con Donna della differenza tra Bobby Briggs e James Hurley. Rientrata a casa, Laura scopre che alcune pagine del suo diario segreto sono state strappate e poi si reca da Harold Smith per consegnargli il diario e dirgli che le pagine sono state strappate da BOB.\nNel frattempo, l'agente Cooper parla con il suo collega dell'FBI, l'agente Albert Rosenfield, dicendogli di credere che il killer colpir\u00e0 ancora. Durante le consegne dei pasti, Laura vede Mrs. Tremond e suo nipote. Mrs. Tremond d\u00e0 a Laura un quadro e suo nipote la informa che \"l'uomo dietro la maschera\" \u00e8 nella sua stanza. Laura lascia la collega Shelly alle consegne e torna a casa, dove vede BOB; mentre corre fuori terrorizzata vede suo padre Leland uscire da casa.\nMentre la famiglia Palmer \u00e8 a cena, Leland rimprovera Laura di non essersi lavata le mani e le chiede dei suoi \"amanti\". Pi\u00f9 tardi, prima di andare a dormire, Laura appende al muro il dipinto che ha avuto da Mrs. Tremond. Sogna Cooper che entra nella Loggia Nera, mentre il Nano le dice che gli sembra di aver sentito il rumore di un clacson. Il Nano prima svela all'agente che \"lui \u00e8 il braccio\" (riferendosi al fatto che lui \u00e8 il braccio mozzato di MIKE) e poi mostra a Cooper l'anello che aveva Teresa Banks, e il poliziotto rivolgendosi a Laura le dice di non accettarlo. La ragazza si sveglia e trova Annie Blackburn sdraiata nel letto vicino a lei, che le dice che \"il buon Dale\" \u00e8 intrappolato nella Loggia Nera (riferimento questo alla serie televisiva, ove si apprende che invece \u00e8 il doppelg\u00e4nger \"cattivo\" di Dale Cooper che uscir\u00e0 dalla Loggia), e che lei dovrebbe scriverlo nel suo diario. Laura si sveglia di nuovo, trovandosi l'anello in mano. Nel frattempo Bobby, Leo e Jacques Renault discutono di droga.\nQuella sera, Laura \u00e8 pronta per andare al Bang Bang Bar quando Donna entra in casa e le dice che vuole accompagnarla, ma Laura dice che lei non \u00e8 invitata. Mentre Laura sta per entrare nel bar, incontra la Signora del Ceppo, che prevede la sofferenza che Laura prover\u00e0 nelle ore successive - le ultime della sua vita. Dentro il bar, Jacques presenta Laura a due uomini. Il gruppetto sta per andare alla Pink Room per copulare, ma arriva Donna e dimostra di volersi unire al festino. Impressionati dal suo bacio \"di prova\" la portano con loro. Dentro la Pink Room, Laura parla dell'omicidio di Teresa Banks con Ronette Pulaski, poi inizia ad amoreggiare con lei e uno dei due uomini. Salva Donna che, drogata, sta per venire stuprata, e la porta a casa.\nIl mattino dopo, Laura dice a Donna di non volere che diventi simile a lei. Leland arriva e porta Laura a casa. Sulla strada di casa, MIKE (l'uomo con un braccio solo) urla forte contro Leland e Laura, accusando l'uomo di aver rubato il suo \"granturco\", mostrando a Laura l'anello di Teresa ed esclamando \"attenta, \u00e8 lui\".\nLeland si ferma nel parcheggio di un benzinaio per calmarsi, poi ricorda la sua tresca con Teresa, e il fatto che l'ha uccisa. Laura capisce che l'anello che ha visto era lo stesso del suo sogno. Due notti dopo, Laura e Bobby sniffano cocaina nel bosco e Jacques manda loro uno spacciatore con un'enorme quantit\u00e0 di cocaina. Lo spacciatore tira fuori una pistola, ma Bobby gli spara per poi provare a seppellirlo, mentre Laura ride istericamente, completamente ubriaca.\nLa mattina seguente, James passa a casa di Laura chiedendole che fine aveva fatto visto che la sera prima avevano un appuntamento. Vedendo Laura sul vago le confida che \u00e8 preoccupato del fatto che lei prenda troppe droghe. Quella notte, BOB arriva dalla finestra della camera di Laura e inizia a violentarla. Lei ha conferma che BOB \u00e8 Leland e la mattina dopo lo avverte di starle lontano. Disperata per aver capito che suo padre \u00e8 BOB e sotto l'effetto della cocaina, Laura non riesce a concentrarsi a scuola. Pi\u00f9 tardi, rifiuta di avere un rapporto sessuale con Bobby, che finalmente capisce che Laura lo sta usando per avere la cocaina. Pi\u00f9 tardi, nella sua camera, Laura vede sparire l'angelo disegnato in un dipinto.\nPi\u00f9 tardi, James e Laura si recano nel bosco e iniziano a baciarsi, ma lei gli dice che la \"sua Laura\" non c'\u00e8 pi\u00f9. Urlando di amarlo, Laura scappa nel bosco spaventata (in seguito, nella terza stagione della serie, si scoprir\u00e0 che Laura ha questa reazione dopo aver visto l'agente Cooper, invecchiato di 25 anni, nella foresta, durante un viaggio nel tempo), dove incontra Ronette, Jacques e Leo. Fanno un'orgia nella capanna di Jacques, non accorgendosi che Leland li spia dalla finestra. Jacques vuole fare sesso con violenza e lega Laura. Appena esce dalla capanna, Jacques \u00e8 attaccato e ferito da Leland. Poco dopo esce anche Leo che, trovando il corpo dell'uomo, scappa via terrorizzato sulla sua Corvette. Leland porta Laura e Ronette, entrambe legate, in un vagone del treno.\nNel frattempo, MIKE (l'uomo con un braccio solo) capisce che BOB/Leland sta per uccidere ancora e inizia a inseguirlo. BOB/Leland prende uno specchio, dicendo a Laura che la uccider\u00e0 se non acconsentir\u00e0 a farsi possedere da lui. Ronette riesce a fuggire quando MIKE lancia dentro la carrozza l'anello di Teresa. Laura prende l'anello, impedendo a BOB di entrare dentro di lei. Infuriato per questo, l'uomo inizia a pugnalarla brutalmente fino a ucciderla.\nBOB/Leland avvolge nel cellophane il corpo di Laura e lo getta nel lago. Mentre il corpo viene trascinato via dalla corrente, Leland entra nella Loggia Nera, dove ci sono MIKE e il Nano. I due dicono a BOB che vogliono la loro \"garmonbozia\" (\"dolore e sofferenza\"). BOB la d\u00e0 loro in forma di sangue, scaturito fuori dal corpo di Leland. Quando il corpo di Laura viene scoperto, la ragazza entra nella Loggia Nera. Ride di sollievo quando vede che l'agente Cooper \u00e8 al suo fianco e che il suo angelo custode la sta vegliando.\nAccoglienza.\n\"Fuoco cammina con me\" fu accolto dal Festival di Cannes con disapprovazione da parte del pubblico e ricevette recensioni unanimemente negative.\nIl film incass\u00f2 poco negli Stati Uniti, in parte perch\u00e9 usc\u00ec pi\u00f9 di un anno dopo la cancellazione della serie e in parte perch\u00e9 incomprensibile a chi non aveva visto la serie tv. I critici trovarono il film visivamente elegante ma caotico.\nIl film fu criticato anche da molti affezionati della serie TV per le ambientazioni troppo tetre e la mancanza di humour. Mancavano inoltre le risposte ai dubbi lasciati dalla fine della serie.\nNegli ultimi anni il film ha visto un ritorno di popolarit\u00e0 tra i fan di Lynch, che hanno riconsiderato \"Fuoco cammina con me\" come uno dei suoi migliori film.\nLynch gir\u00f2 moltissimo materiale, approssimativamente 4 ore di pellicola, ma non tutto fu inserito nella versione finale del film (che dura comunque pi\u00f9 di due ore). Le scene mancanti sono molto ambite dai fan de \"I segreti di Twin Peaks\", e stavano per apparire in DVD in edizione speciale prodotta dalla New Line Cinema nel 2002 ma fu bloccato perch\u00e9 la produzione era troppo costosa e superava la durata massima del supporto. Nel 2002 la compagnia di produzione francese MK2 contatt\u00f2 Lynch e inizi\u00f2 una trattativa per includere le scene eliminate, rimontate e sincronizzate, in un futuro DVD special, mai pubblicato. Le scene eliminate furono infine pubblicate nel cofanetto \"Twin Peaks: The Entire Mistery and the Missing Pieces\" il 29 luglio 2014. Il cofanetto blu ray a tiratura limitata contiene la serie e il film, rimasterizzati in alta definizione, oltre a diversi contenuti speciali. I primi 8 dischi sono la serie, mentre gli ultimi due sono dedicati a \"Fuoco cammina con me\"; nel nono disco \u00e8 contenuto \"\", supervisionato da David Lynch, in cui sono presentati 91 minuti ulteriori di girato proveniente dal film.\nDopo l'uscita di \"Fuoco cammina con me\", alcune indiscrezioni davano Lynch in procinto di realizzare altri due film, utilizzando parte del materiale eliminato dal film. In realt\u00e0 nel 2001 il regista dichiar\u00f2 in un'intervista che il progetto \"Twin Peaks\" era \"definitivamente morto\". Alcuni punti della trama rimasti in sospeso, comunque, sono stati sviluppati nella terza stagione della serie, andata in onda nel 2017.\nIn Italia il film venne vietato ai minori di 14 anni per la violenza estrema.\nColonna sonora.\nNell'agosto del 1992 esce \"Fire Walk with Me\", la colonna sonora del film. Nel disco contenente dodici tracce troviamo \"Sycamore trees\" cantata da Jimmy Scott, \"Question in a blue world\", eseguita da Julee Cruise e i brani \"A Real Indication\" e \"The Black Dog Runs at Night\", dove a prestare la voce \u00e8 lo stesso Angelo Badalamenti.\nIl disco vincitore di un Saturn Award come migliore musica e di un Independent Spirit Awards come migliore colonna sonora, raggiunse il 178\u00ba posto della Billboard 200. Nel 2011 la rivista musicale britannica \"NME\" lo classific\u00f2 al primo posto tra le 50 pi\u00f9 belle colonne sonore dei film, definendolo come \"una combinazione di bellezza mischiato al jazz, questa \u00e8 una di quelle colonne sonore che ti prende il subconscio e non lo lascia pi\u00f9.\"\n\"Home-video\".\nDVD.\nIn Italia esistono tre versioni in DVD del film. La prima, edita dalla Cecchi Gori, presenta alcune sequenze inedite rispetto alla versione cinematografica, sottotitolate in italiano. La versione edita dalla Paramount ha invece le scene inedite doppiate, ma le scene del Nano che parla al contrario sono in lingua originale. Una terza edizione, disponibile anche in Blu-ray Disc, \u00e8 stata editata dalla Rarovideo nel 2014."}
{"id": "438486", "revid": "66387", "url": "https://it.wikipedia.org/wiki?curid=438486", "title": "Motori a getto", "text": ""}
{"id": "438487", "revid": "52953", "url": "https://it.wikipedia.org/wiki?curid=438487", "title": "Dimero", "text": "Un dimero \u00e8 una molecola formata dall'unione di due subunit\u00e0 (dette monomeri) di identica natura chimica (omodimero) oppure di natura chimica differente (eterodimero). \nPer dar vita a un dimero, i monomeri devono essere uniti con un legame chimico forte (di solito covalente). I monomeri possono legarsi con differenti tipi di reazione: le reazioni pi\u00f9 comuni sono la policondensazione (unione dei due monomeri con espulsione di una molecola semplice, come l'acqua [disidratazione], alcoli, ecc.) o la poliaddizione (reazione che avviene senza produzione di sottoprodotti). I dimeri sono largamente usati nella costruzione di laser a eccimeri ma possono essere impiegati in moltissimi campi, tra cui la produzione di poliesteri, poliuretani o sostanze plastiche in genere. In biologia, il termine dimero si riferisce solitamente a proteine o a carboidrati. Esempi di dimeri sono il maltosio (due molecole di glucosio), il lattosio (glucosio e galattosio), il saccarosio (il comune zucchero da cucina, costituito da glucosio e fruttosio) e il biossido di dicarbone (due molecole di monossido di carbonio)."}
{"id": "438488", "revid": "1543377", "url": "https://it.wikipedia.org/wiki?curid=438488", "title": "Intel vPro", "text": "Con il nome commerciale di vPro Intel indica una serie di piattaforme hardware destinate ai computer del settore desktop \"professionale\". Si tratta di un settore nel quale alle prestazioni velocistiche assolute si affianca anche l'esigenza di una gestione remota e di sicurezza dei dati; questi sono due dei principali elementi cui gli amministratori di sistemi pongono attenzione.\nNella sua prima versione, \u00e8 stata presentata l'8 settembre 2006.\nEvoluzione del nome.\nInizialmente chiamata vPro, la piattaforma dal 1\u00ba gennaio 2008 ha cambiato nome in Core 2 vPro. Alla base di questa decisione c'\u00e8 l'evidente volont\u00e0 di promuovere questa piattaforma soffermando l'attenzione sul tipo di architettura di processore utilizzata, quella appunto del Core 2 Duo, la Intel Core Microarchitecture.\nSi pu\u00f2 anche pensare che la decisione di modificare il marchio sia legata ai risultati di mercato ottenuti, probabilmente inferiori alle iniziali aspettative di Intel: legare maggiormente il nome di questa piattaforma all'architettura del processore Core 2 Duo non pu\u00f2 che aiutare Intel, e soprattutto i partner produttivi che presenteranno questi sistemi sul mercato, a meglio proporre ai clienti le proprie soluzioni.\nScopi della piattaforma.\nLa piattaforma vPro \u00e8 stata creata da Intel dopo il successo commerciale ottenuto con la piattaforma mobile Centrino; la nuova strategia Intel mira a fornire piattaforme complete specificatamente pensate per i vari ambiti di utilizzo di un pc.\nIntel dichiar\u00f2 l'intenzione di abbassare i costi di gestione da parte degli amministratori di sistemi di ben il 40%, grazie anche alla combinazione tra la tecnologia iAMT, che permette d'intervenire remotamente sul sistema ad amministrarne le componenti hardware, a prescindere dal sistema operativo installato, insieme a quella di virtualizzazione Vanderpool, (implementata invece direttamente nella CPU).\nVarie generazione di vPro.\nPrima generazione: Averill Pro.\nLa prima generazione della piattaforma vPro era conosciuta attraverso il nome in codice Averill Pro (aggiornamento della precedente Averill) ed era basata esclusivamente sul processore Core 2 Duo Conroe e il chipset i965; essa aveva lo scopo di offrire agli amministratori una serie di tecnologie utili nella gestione dei PC di un'intera impresa, consentendo l'esecuzione di una serie di operazioni da remoto.\nSolo i processori Conroe con processor number della serie E6xx sono alla base della nuova piattaforma. I modelli Conroe E4x00 invece, non ne fanno parte.\nSeconda generazione: Weybridge Pro.\nWeybridge Pro \u00e8 il nome in codice dell'evoluzione della piattaforma vPro (dal 1\u00ba gennaio 2008 Core 2 vPro) presentata nel terzo trimestre 2007.\nI sistemi basati su tale piattaforma comprendono il processore Core 2 Quad Yorkfield e il chipset Bearlake nelle sue varianti conosciute come Q33 e Q35.\nTra le tecnologie cardine di questa piattaforma (in particolare della versione Pro, basata sul chipset Q35) sono da segnalare la nuova versione dell'iAMT, qui in versione Pro, e la Trusted Execution Technology, precedentemente conosciuta come \"LaGrande\".\nEsister\u00e0 anche la variante Weybridge Fundamental, basata sul Q33, in cui la tecnologia iAMT sar\u00e0 in versione standard e dove non dovrebbe essere implementata la Trusted Execution Technology. Il bus per questa piattaforma sar\u00e0 limitato a 1066\u00a0MHz, e in alcune versioni sar\u00e0 basata anche sul chipset i946GZ, per le soluzioni con Pentium D e Pentium Dual Core.\nTerza generazione: McCreary.\nCon l'arrivo della famiglia di chipset successiva a Bearlake, e conosciuta come Eaglelake, avvenuta a met\u00e0 2008, Intel ha posto le basi per il passaggio alla terza generazione della piattaforma vPro, conosciuta come McCreary. Il chipset che ne costituisce il cuore \u00e8 stato presentato il 23 settembre 2008 ed \u00e8 quello conosciuto come Q45 (ne esiste anche una versione leggermente pi\u00f9 economica, conosciuta come Q43).\nQuesta terza generazione ha portato con s\u00e9 anche alcune tecnologie di nuova concezione, tra le quali si possono citare:\nA queste si pu\u00f2 aggiungere la nuova capacit\u00e0 da parte dei sistemi basati sulla terza generazione della piattaforma vPro, di poter accedere alle reti \"Microsoft Network Access Protection\" in maniera totalmente sicura, grazie alla presenza di una specifica tecnologia definita \"embedded\" dalla stessa Intel.\nNon solo piattaforme per il settore Business.\nL'annuncio di un nome commerciale per una piattaforma \u00e8 arrivato dopo altri importanti marchi gi\u00e0 presentati da Intel nei mesi e negli anni precedenti. Il pi\u00f9 importante e noto di questi \u00e8 il marchio Centrino (aggiornato all'inizio del 2006 in Centrino Duo mediante i nuovi processori dual core Core Duo Yonah), ma anche il marchio VIIV, pensato per i sistemi di intrattenimento domestico come i media center mira a diventare un riferimento tra il grande pubblico.\nDa met\u00e0 2007, quando \u00e8 stato presentata la nuova evoluzione della piattaforma mobile Centrino Duo, conosciuta con il nome in codice di Santa Rosa, Intel ha portato i benefici della piattaforma vPro anche nel settore dei notebook, e dal 2008 il nome Centrino Pro \u00e8 stato rinominato in Centrino vPro per ottenere una maggiore uniformit\u00e0 dei marchi."}
{"id": "438491", "revid": "16066", "url": "https://it.wikipedia.org/wiki?curid=438491", "title": "Turbojet", "text": ""}
{"id": "438499", "revid": "1714743", "url": "https://it.wikipedia.org/wiki?curid=438499", "title": "Alfonso V del Portogallo", "text": "Origine familiare.\nEra il figlio terzogenito (al momento della nascita il primogenito, Giovanni, probabilmente era gi\u00e0 morto) del re del Portogallo e dell'Algarve Edoardo d'Aviz e di Eleonora di Trast\u00e1mara (1402-1445), figlia del re della corona d'Aragona e di Sicilia, Ferdinando I e di Eleonora d'Alburquerque (1374 - 1435), figlia dell'infante Sancho di Castiglia, conte di Alburquerque, e di Beatrice del Portogallo.\nSua sorella Eleonora del Portogallo (1434-1467), spos\u00f2 l'imperatore del Sacro Romano Impero, Federico III.\nGiovent\u00f9 e reggenza.\nAlfonso V aveva solo sei anni quando successe al padre, morto di peste il 13 settembre 1438, sotto la reggenza della madre Eleonora, come da espresso desiderio testamentario del defunto re, Edoardo; la reggenza fu confermata dalle \"cortes\", tenute a Torres Novas ancora nel 1438.\nQuesta decisione non piacque alla popolazione di Lisbona, che inizi\u00f2 a ribellarsi, ma lo zio di Alfonso, il conestabile del Portogallo, Giovanni entr\u00f2 nella citt\u00e0 e riusc\u00ec a spegnere ogni tentativo di ribellione, mentre l'altro zio, il duca di Coimbra Pietro, raccoglieva il malcontento intorno a s\u00e9, per cui fu richiesto alle cortes di pronunciarsi nuovamente sulla reggenza:\nLe \"cortes\" (pare che Pietro riuscisse negli intrighi meglio del fratellastro, Alfonso, conte di Barcelos e futuro duca di Braganza, che parteggiava per la regina madre), riunite a Lisbona, nel dicembre del 1439, si pronunciarono per Pietro.\nLa regina madre, Eleonora, e Alfonso si rivolsero allora a Giovanni (fratellastro e genero di Alfonso), che aveva il controllo della citt\u00e0 di Lisbona, per avere il suo appoggio e poter mantenere la reggenza contro la volont\u00e0 delle \"cortes\", ottenendone per\u00f2 un rifiuto.\nPietro, dall'inizio del 1440, esercit\u00f2 la reggenza, ed i rapporti col fratellastro Alfonso di Braganza non furono molto buoni, arrivando quasi ad uno scontro armato a Mes\u00e3o Frio sulle sponde del Duero.\nI rapporti del re Alfonso V con Alfonso di Braganza invece rimasero ottimi, tanto che Alfonso di Braganza era ritenuto lo zio favorito del re.\nNel 1442, dopo la morte di Giovanni, Pietro cerc\u00f2 una riconciliazione col fratellastro, Alfonso di Braganza, facendo in modo che Alfonso V lo creasse, il 30 dicembre dello stesso anno, primo duca di Braganza (divenne cos\u00ec il nobile pi\u00f9 ricco e potente del regno).\nNel 1445, quando il rapporto tra Pietro ed Alfonso di Braganza sembrava essersi normalizzato, le trattative per il matrimonio del re Alfonso V con Isabella di Coimbra, la figlia di Pietro, offesero enormemente Alfonso di Braganza, che riteneva che il re doveva sposare una delle sue nipoti, e pertanto i rapporti tra Pietro, il reggente e Alfonso di Braganza, lo zio pi\u00f9 ascoltato da Alfonso V, si guastarono in modo definitivo.\nIl 6 maggio 1448 fu celebrato il matrimonio tra Alfonso V e Isabella di Coimbra, figlia terzogenita del primo duca di Coimbra e reggente del regno del Portogallo, Pietro d'Aviz (figlio del re del Portogallo, Giovanni I e della moglie, Filippa di Lancaster) e Isabella di Urgell (1409-1443), figlia del pretendente alla corona d'Aragona, il conte di Urgell, Giacomo II e di Isabella d'Aragona.\nDurante il periodo di reggenza di Pietro fu portata avanti una politica che soddisfaceva la borghesia cittadina e un poco meno la grande nobilt\u00e0; inoltre il reggente riprese a concedere sussidi al fratello Enrico detto \"il Navigatore\" che pot\u00e9 continuare le spedizioni per l'esplorazione dell'Atlantico.\nGuerra civile e sviluppo delle esplorazioni.\nAlfonso V, che aveva raggiunto la maggior et\u00e0 nel 1446, dal 9 giugno del 1448, cominci\u00f2 a governare direttamente senza pi\u00f9 bisogno della reggenza dello zio Pietro, anzi sotto l'influenza dello zio, Alfonso I di Braganza, che gli sugger\u00ec di annullare tutti i provvedimenti presi da Pietro durante la reggenza. Cosa che Alfonso V fece il 15 settembre creando malumore in Pietro.\nAlfonso di Braganza, ora principale consigliere del nipote, cominci\u00f2 a mettere in giro la voce che Pietro non condividendo le posizione del re fosse un ribelle e nel 1449, lo fece dichiarare apertamente un ribelle, facendo precipitare gli eventi che portarono alla rottura che sfoci\u00f2 in una guerra aperta, che vide Pietro alleato del proprio figlio, Pietro di Coimbra nuovo conestabile del Portogallo, contro Alfonso di Braganza ed il re Alfonso V, che si concluse con la battaglia d'Alfarrobeira, nelle vicinanze di Vila Franca de Xira, dove il duca di Coimbra perse la vita ed il figlio, il conestabile del Portogallo, dovette lasciare il Portogallo e andare in esilio in Castiglia.\nSulla morte di Pietro vi \u00e8 ancor oggi incertezza sul fatto che Pietro forse non mor\u00ec durante il combattimento ma fu assassinato da uno dei suoi stessi uomini.\nIn politica interna Alfonso V continu\u00f2 la politica sia di suo padre Edoardo che di suo nonno Giovanni I continuandi ad applicare la \"Lei das sesmarias\", che prevedeva che le terre non coltivate fossero date in concessione a chi le avrebbe lavorate e chi si mostrava inoperoso veniva costretto a lavorare e se persisteva veniva arrestato.\nNel 1454, riconciliatosi col cugino, Pietro di Coimbra, Alfonso V permise a Pietro di rientrare in Portogallo e riottenere tutti i suoi beni e le cariche che ricopriva prima dell'esilio.\nNel 1455, Alfonso V rimase vedovo.\nContinuando la politica dello zio Pietro, Alfonso V continu\u00f2 a finanziare le esplorazioni sia della costa africana che dell'Atlantico e a partire dal 1450, Alvise Cadamosto esplor\u00f2 le coste africane dell'Atlantico arrivando al fiume Gambia nell'attuale Senegal e, tra il 1455 ed il 1456 scopr\u00ec (probabilmente avvist\u00f2 le isole senza esplorarle) le prime cinque isole dell'arcipelago di Capo Verde. Antonio da Noli vi giunse negli stessi anni e le esplor\u00f2 e poi le colonizz\u00f2.\nNel 1459 un geografo, cartografo e monaco camaldolese veneziano del XV secolo, Fra Mauro, gli invi\u00f2 in Portogallo un planisfero del vecchio Mondo, oggi andato perduto, ordinatagli dallo stesso Alfonso.\nNel 1460 la costa africana era stata esplorata fino all'attuale Sierra Leone.\nAlfonso V continu\u00f2 le esplorazioni anche dopo la morte dello zio Enrico (1460) e, nel 1461, Pedro da Cintra si spinse sino a capo Mesurado e, pur non trascurando l'esplorazione marittima, nel 1469 appalt\u00f2 i diritti reali sul commercio della Guinea a Fern\u00e3o Gomes a condizione che egli scoprisse cento leghe di costa ogni anno, col risultato che tra il 1469 ed il 1473 venne attraversato l'equatore (da parte di Lopes Gon\u00e7alves) e raggiunto capo Catherine.\nNel 1474, Alfonso V affid\u00f2 al figlio Giovanni l'amministrazione dei forti e delle stazioni commerciali della costa africana.\nSpedizioni contro il Marocco.\nNel 1458, Alfonso V part\u00ec per il Nordafrica e il duca di Braganza, Alfonso, ricevette la luogotenenza del regno per tutto il periodo di assenza del re, che, nella conquista della citt\u00e0 marocchina di Alc\u00e1cer-Ceguer, situata tra Tangeri e Ceuta, nel 1458, e poi nella spedizione del 1460, che port\u00f2 alla conquista di Tangeri, ebbe al suo fianco il cugino, Pietro di Coimbra, che nel 1463, divenne re d'Aragona, Pietro V di Aragona.\nNel 1465, Alfonso V invi\u00f2 una flotta portoghese ad aiutare il cugino a rompere l'assedio di Barcellona da parte delle truppe di Giovanni II di Aragona.\nComunque si distinse per le sue campagne contro i musulmani del Nordafrica, e dopo avere perso Tangeri due volte (la seconda nel 1464) Alfonso si imbarc\u00f2 in un'ultima campagna contro i musulmani che port\u00f2 alla conquista di Arzila (1470) e alla definitiva conquista di Tangeri nel 1471 che gli guadagn\u00f2 il soprannome di \"Africano\".\nGuerra di successione castigliana.\nIn quegli anni si stava aprendo una lotta per la successione sul trono del regno di Castiglia, dove regnava sua sorella, Giovanna del Portogallo accanto al marito, Enrico IV: il re, Enrico, nel 1468, aveva firmato un trattato (\"Tratado de los Toros de Guisando\") nel quale riconosceva di fatto l'illegittimit\u00e0 della figlia Giovanna, designando come erede la propria sorellastra, Isabella, la Cattolica.\nNel 1469, per\u00f2, dopo che la sorellastra si era sposata, contro il volere di Enrico IV con l'erede al trono di Aragona, Ferdinando, Enrico ritratt\u00f2 il precedente accordo, giur\u00f2 pubblicamente che Giovanna era sua figlia legittima e la proclam\u00f2 erede al trono (Cerimonia de la Val de Lozoya).\nMa nel 1474, la sorella di Alfonso V, Giovanna del Portogallo, per via delle relazioni extramatrimoniali fu ripudiata dal marito che dichiar\u00f2 che il matrimonio non era mai stato valido e fu costretta a rientrare in Portogallo.\nPer\u00f2 quando Enrico IV mor\u00ec, l'11 dicembre del 1474, Giovanna rientr\u00f2 in Castiglia per sostenere la figlia, Giovanna detta la \"Beltraneja\", legittima erede del trono, contro Isabella.\nGiovanna del Portogallo, prima di morire, combin\u00f2 il matrimonio, che fu celebrato, a Plasencia, il 30 maggio del 1475, di sua figlia, Giovanna detta la \"Beltraneja\", con suo fratello il re del Portogallo, Alfonso V.\nTuttavia, i tentativi di espansione politica nella penisola iberica di Alfonso V non diedero i frutti sperati, perch\u00e9 dopo aver invaso la Castiglia (estate del 1475), per difendere i diritti di sua moglie, dichiarato re di Castiglia e Le\u00f3n, dai partigiani della moglie, nonostante che Isabella fosse gi\u00e0 stata incoronata regina col marito Ferdinando, mentre il suo alleato, il re di Francia, Luigi XI, invadeva la Biscaglia, fu sconfitto non completamente, perch\u00e9, il 1\u00ba marzo 1476, nella battaglia di Toro, mentre lui fu messo in fuga da Ferdinando, il figlio, Giovanni, tenne le posizioni sconfiggendo le forze che gli erano contrapposte; tuttavia dato che i suoi sostenitori in Castiglia diminuivano e soprattutto diverse citt\u00e0 e contee che prima lo sostenevano, tra cui Madrid, passarono dalla parte di Isabella, si ritir\u00f2 e, nel 1477, si rec\u00f2 in Francia per richiedere l'aiuto del re, Luigi XI, ma dopo aver intavolato delle trattative si accorse di non approdare ad alcun risultato e rientr\u00f2 mestamente in Portogallo.\nUltimi anni di vita e morte.\nLa pace fu siglata ad Alc\u00e1\u00e7ovas (Viana do Alentejo), dal figlio Giovanni, in quanto Alfonso V si era da tempo ritirato nel convento di Varatojo a Torres Vedras, lasciando il governo nelle mani del figlio. Visse in monastero, senza pi\u00f9 interessarsi di politica, sino alla morte che lo raggiunse il 28 agosto del 1481 e fu tumulato nel Monastero di Batalha.\nAlla sua morte gli successe il figlio Giovanni II.\nAnche la moglie, Giovanna, dopo aver compreso che i suoi interessi erano stati traditi, ferita nell'onore e nell'orgoglio, nel 1479, si era ritirata nel monastero di Santa Clara di Coimbra, dove, nel 1480, prese i voti.\nDiscendenza.\nDalla prima moglie, Isabella di Coimbra (1432-1455), Alfonso ebbe tre figli:\nDalla seconda moglie, Giovanna (1462-1530), Alfonso non ebbe discendenza."}
{"id": "438505", "revid": "834", "url": "https://it.wikipedia.org/wiki?curid=438505", "title": "Cid", "text": ""}
{"id": "438510", "revid": "367445", "url": "https://it.wikipedia.org/wiki?curid=438510", "title": "Florence Griffith-Joyner", "text": "Vincitrice dei titoli olimpici di 100 m, 200 m e staffetta 4\u00d7100 metri a , detiene i record mondiali sia dei 100 sia dei 200 m piani.\nBiografia.\nCarriera sportiva.\n\"Flo-Jo\", come era soprannominata Florence Griffith-Joyner, nacque a Los Angeles, in California, da una famiglia di umili origini. Nonostante le qualit\u00e0 atletiche ben presto fu costretta a lasciare temporaneamente gli studi, dovendo lavorare per poter mantenere s\u00e9 stessa e la sua famiglia.\nLa vita di Florence cambi\u00f2 in seguito all'incontro con Bob Kersee, il quale, rendendosi conto di aver tra le mani un talento di livello mondiale, la indirizz\u00f2 presso l'Universit\u00e0 della California, cosa che le permise di sviluppare le proprie potenzialit\u00e0 atletiche, vincendo tra l'altro campionati universitari nelle distanze dei 100 e 200 m piani.\nNel 1984 ai Giochi olimpici di Los Angeles vinse la medaglia d'argento nei 200 metri piani giungendo seconda dietro alla connazionale Valerie Brisco-Hooks. Terminate le Olimpiadi si allontan\u00f2 temporaneamente dalle competizioni, tanto che alcuni credettero si fosse ritirata dall'attivit\u00e0 agonistica.\nIl rientro coincise con i Mondiali di atletica disputati allo Stadio Olimpico a Roma nel 1987 dove colse un oro nella staffetta 4\u00d7100 m e un argento nei 200 m dietro alla tedesca orientale Silke M\u00f6ller. Sempre nel 1987 l'atleta si spos\u00f2 col triplista Al Joyner (fratello dell'eptatleta Jackie che a sua volta sposer\u00e0 Bob Kersee che successivamente diventer\u00e0 anche il suo allenatore).\nL'anno seguente fu quello della consacrazione sportiva. Dopo aver dominato i \"trials\" statunitensi, durante i quali stabil\u00ec il primato mondiale dei 100 metri in 10\"49 (il precedente 10\"76 era detenuto dalla connazionale e rivale Evelyn Ashford), ai Giochi olimpici di Seul conquist\u00f2 tre medaglie d'oro nei 100, 200 e nella staffetta 4\u00d7100 m, oltre a una medaglia d'argento nella 4\u00d7400 m, in una gara accesa dove le statunitensi si arresero alle sovietiche di soli 34 centesimi. La gara verr\u00e0 ricordata per essere stata la pi\u00f9 veloce di sempre della disciplina, con le staffettiste sovietiche primatiste mondiali e le statunitensi con quello che ancora oggi \u00e8 il secondo miglior tempo di sempre.\nFlo-Jo ottenne inoltre alle stesse Olimpiadi, in semifinale, il nuovo primato mondiale dei 200 metri col tempo di 21\"56, ulteriormente migliorato in finale a 21\"34. Chiuse la carriera con all'attivo quattro ori e tre argenti fra mondiali e Olimpiadi.\nPoco dopo la conclusione dei Giochi annunci\u00f2 il suo ritiro dalle competizioni, pur avendo solo 29 anni. Entr\u00f2 quindi nel mondo pubblicitario e della moda; gi\u00e0 da quando era ancora in attivit\u00e0, era nota anche per il suo stile poco conformista: durante le gare aveva spesso le unghie delle mani molto lunghe e sempre laccate con smalti alquanto vistosi e indossava completi estrosi ed originali.\nLa tragica fine.\nFlo-Jo mor\u00ec a soli 38 anni a Mission Viejo, in California, rimanendo soffocata durante una crisi epilettica che la colse nel sonno.\nSulla piccola lapide in marmo nero sono poste le seguenti parole: \nLa morte improvvisa e gli incredibili risultati sportivi ottenuti alimenteranno negli anni a seguire voci circa l'assunzione da parte della donna di sostanze dopanti, in particolare steroidi anabolizzanti, che per\u00f2 non furono mai confermate nei test da lei effettuati durante le gare a cui partecip\u00f2.\nIn particolare alcune testimonianze successive fecero supporre che la Griffith avesse potuto assumere in passato l'ormone GH proveniente da una partita infetta. Dopo la morte, il corpo della Griffith-Joyner non fu sottoposto a verifica circa l'uso di steroidi, per cui non fu possibile effettuare un'indagine accurata. La causa pi\u00f9 probabile dell'attacco epilettico causa della morte della Griffith pare invece essere un angioma cavernoso congenito.\nAlla sua morte lasci\u00f2 una figlia, Mary Ruth, nata nel 1990.\nRecord mondiali e nazionali.\nDurante la propria carriera Florence Griffith-Joyner ha stabilito vari record mondiali tra cui i due, tuttora imbattuti, nei 100 e nei 200 m piani."}
{"id": "438513", "revid": "125221913", "url": "https://it.wikipedia.org/wiki?curid=438513", "title": "Contea di Fionia", "text": "La contea di Fionia () era una delle 13 contee della Danimarca, le contee sono state abolite con la riforma amministrativa entrata in vigore il 1\u00ba gennaio del 2007 e sono state sostituite da cinque regioni.\nLa contea comprendeva le isole di Fionia, Langeland, T\u00e5singe, \u00c6r\u00f8, e circa 90 altre isole minori delle quali solo 25 erano abitate; a partire dal 1\u00ba gennaio 2007 l'area \u00e8 stata accorpata alla regione della Danimarca meridionale."}
{"id": "438517", "revid": "1543377", "url": "https://it.wikipedia.org/wiki?curid=438517", "title": "METAFONT", "text": "METAFONT \u00e8 un linguaggio di descrizione di pagina usato per definire tipi di carattere vettoriale e il relativo interprete, che traduce il suo codice per generare caratteri bitmap utilizzabili, ad esempio nei documenti Postscript, entrambi concepiti e realizzati da Donald Knuth per realizzare uno strumento per il sistema di composizione tipografica .\nKnuth inizi\u00f2 a lavorare sul programma per la creazione di caratteri nel 1977, e produsse la prima versione di METAFONT nel 1979. A causa di inadeguatezze nel linguaggio METAFONT originale, Knuth svilupp\u00f2 un nuovo sistema nel 1984, ed \u00e8 questo sistema aggiornato che \u00e8 ancora in uso oggi; METAFONT enumera le versioni con un sistema simile a , in cui il numero si avvicina asintoticamente ad \"e\" ad ogni revisione.\nMentre il METAFONT per definizione genera grafica raster, John Hobby ha reimplementato questo linguaggio per generare codice PostScript. \u00c8 nato cos\u00ec il MetaPost, che sfrutta la versatilit\u00e0 del linguaggio ideato da Knuth per generare grafica vettoriale.\nModalit\u00e0 di funzionamento.\nMetafont viene spesso eseguito come supporto per i driver dei dispositivi di output (stampante, schermo); in questi casi, il suo compito \u00e8 generare bitmap per un carattere per una specifica combinazione di dispositivo di output (chiamato \"modalit\u00e0\" in Metafont) e risoluzione(visibile nel nome del file di output, vedi sotto). Queste bitmap sono tipicamente memorizzate per un successivo riutilizzo, in modo che Metafont non debba essere eseguito ogni volta che viene visualizzato un documento, ma d'altra parte le distribuzioni TeX con un componente Metafont non hanno tipicamente incluso alcun carattere bitmap precostruito, poich\u00e9 sarebbero piuttosto grandi rispetto alle fonti da cui potrebbero essere generati. Poich\u00e9 i font Metafont erano tradizionalmente l'impostazione predefinita di TeX da cui altri formati di font erano eccezioni, un'installazione incompleta di un font non Metafont a volte pu\u00f2 comportare la chiamata di Metafont e l'emissione di un confuso messaggio di errore \" \"somefont\".mf not found\".\nAltrettanto importante, ma non cos\u00ec comune, \u00e8 l'esecuzione di Metafont per generare un file di metrica dei caratteri (TFM); un file TFM viene generato solo se la variabile di \"creazione\" del \"carattere\" \u00e8 positiva. Tradizionalmente le distribuzioni TeX sono spesso fornite con tutti i file TFM pre-generati (dato che sono piuttosto piccoli), ma qualcuno che installa un font Metafont dai sorgenti dovr\u00e0 generare il suo file TFM prima che TeX possa usarlo.\nUn terzo modo di utilizzare Metafont \u00e8 la \"modalit\u00e0 di prova\": se la variabile di \"correzione\" \u00e8 positiva, il file del font bitmap contiene anche informazioni aggiuntive fornite tramite comandi codice_1, in particolare le posizioni e i nomi dei punti che il designer del font ha considerato importanti per il design. Se si utilizza l'utilit\u00e0 codice_2 separata per generare immagini ingrandite dei glifi dei caratteri, vengono incluse queste informazioni dalle offerte speciali; le posizioni dei punti non sono limitate alla risoluzione dei pixel.\nMetafont pu\u00f2 anche essere eseguito in modo interattivo e dispone di comandi per visualizzare sullo schermo le immagini che produce. Knuth ha affermato di utilizzare Metafont come una sorta di calcolatrice da tavolo per risolvere equazioni complicate, sebbene ora utilizzi MetaPost per le illustrazioni matematiche.\nMetafont pu\u00f2 eseguire il rendering di qualsiasi tipo di output grafico, non solo glifi. Tuttavia, MetaPost e Asymptote sono preferiti per le illustrazioni matematiche. Metafont \u00e8 pi\u00f9 comunemente invocato senza una richiesta diretta da parte dell'utente. I file DVI possono contenere solo riferimenti a caratteri tipografici, piuttosto che i set di glifi raster o vettoriali consentiti da altri formati come PostScript. Di conseguenza, \u00e8 necessario accedere ai glifi nei caratteri tipografici ogni volta che viene richiesta la visualizzazione, la stampa o la conversione di un file DVI.\nFile di output.\nMetafont genera diversi tipi di file: per un file chiamato codice_3, pu\u00f2 generare:\nDopo aver eseguito Metafont, in genere si utilizza il programma gftopk per convertire i file codice_7 in formato codice_8 (packed) codice_9. Il formato pk \u00e8 stato introdotto principalmente per ridurre le dimensioni del file (a circa la met\u00e0), ma si prevede anche che acceleri l'elaborazione poich\u00e9 dovrebbero essere input / output meno dati. I formati GF e PK utilizzano entrambi la run-length encoding dei bitmap, ma producono codifiche binarie diverse delle run-lengths. Il formato PK esegue anche una pre-elaborazione dei bitmap (riquadro di delimitazione, eliminazione di righe ripetute) e codifica tutte le righe di un carattere come una lunga sequenza di bit.\nNello standard \"TeX Directory Structure\", i nomi dei file sono limitati a 8 + 3 caratteri, quindi i file GF e PK avrebbero solo estensionicodice_10ecodice_11. I file per diverse risoluzioni vengono tenuti separati posizionandoli in directory separate, denominate codice_12NNNN, ad esempio codice_13.\nLinguaggio.\nIl linguaggio Metafont \u00e8 un linguaggio interpretato per programmi che sono \"essenzialmente dichiarativi piuttosto che imperativi\".\nVariabili ed equazioni.\nLe variabili in Metafont possono essere di otto tipi diversi:\nMetapost aggiunge il colore (una tripla di valori numerici) come nono carattere e ha un modello completamente diverso (non raster) per le immagini; quest'ultimo \u00e8 il principale punto di divergenza tra i due programmi. Le macro di Metafont vardef vivono anche nello stesso spazio dei nomi delle variabili e possono in qualche modo essere considerate come un nono tipo di variabile, sebbene le macro non esistano come valori di prima classe in Metafont.\nInsolitamente, i nomi delle variabili non sono semplici token, ma sequenze di token simbolici e indici numerici; il nome della variabile codice_22non \u00e8 quindi un token alfanumerico, ma una sequenza dei tre token codice_23(simbolico), codice_24(numerico) e codice_25(simbolico). I caratteri record e array possono essere simulati attraverso raccolte di variabili che condividono un prefisso di nome comune, un idioma supportato dal sistema di dichiarazione del carattere che fornisce a tutte le variabili i cui nomi che differiscono solo negli indici numerici lo stesso carattere (come previsto per gli array) mantenendo le variabili intere name differiscono in alcuni token simbolici separati (come previsto per i record).\nUna caratteristica molto distintiva di Metafont \u00e8 l'uso di equazioni per definire le variabili. Una variabile numerica (o componente di una coppia o variabile di trasformazione) pu\u00f2 essere nei tre stati \"noto\" (insieme), \"sconosciuto indipendente\" (non impostato) e \"sconosciuto dipendente\" (non impostato, ma dato da un'espressione lineare di uno o pi\u00f9 indipendenti). Quando Metafont esegue un'istruzione di equazione, trasforma uno degli indipendenti coinvolti in un dipendente e lo elimina dalle espressioni per tutti gli altri dipendenti; quando non rimangono indipendenti nell'espressione per una variabile dipendente, quella variabile diventa nota. Risoluzione di sistemi di equazioni \"lineari\" quindi \u00e8 una caratteristica incorporata del linguaggio Metafont, e il metodo consigliato per assegnare la maggior parte delle variabili (specialmente quelle i cui valori hanno un significato geometrico) \u00e8 di indicare le equazioni che determinano i loro valori. I sistemi di equazioni spesso mescolano equazioni numeriche (scalari) con equazioni a coppie (vettoriali).\nUn'eccezione a quanto sopra \u00e8 la classe delle variabili di \"quantit\u00e0 interne\". Questi hanno nomi costituiti da un solo segno simbolico, sono sempre numerici e sono sempre noti. Hanno una rappresentazione interna pi\u00f9 diretta rispetto alle variabili ordinarie, il che rende conveniente per le operazioni primitive in Metafont (o le sue estensioni) usarle implicitamente.\nSintassi.\nMetafont ha token numerici e costanti di stringa con sintassi mainstream; le stringhe sono delimitate da codice_26(virgolette), le costanti numeriche possono avere decimali ma non una parte esponente. Tutti gli altri token sono classificati come \"simbolici\" e possono essere ridefiniti arbitrariamente; non vi \u00e8 alcuna restrizione che i token con determinati significati debbano avere nomi composti da determinati caratteri. In fase di esecuzione, possono esserci in aggiunta token \"capsula\", che sono effettivamente token a valore costante di tipo arbitrario; nel codice sorgente questi appaiono come token simbolici.\nTranne quando i caratteri sono coinvolti in costanti numeriche o stringa, l'estensione del token contenente un particolare carattere dipende dalla classe a cui appartiene il carattere; a differenza di TeX, Metafont ha classi di caratteri fisse. I carattericodice_27, codice_28, codice_29, e codice_30sono \"solitari\" e formano solo token a carattere singolo. Per le classi di caratteri codice_31, codice_32(apici), codice_33, codice_34, codice_35, codice_36, codice_37, codice_38, codice_39, codice_40, ecodice_41, cos\u00ec come la classe di sottolineatura insieme a maiuscole e minuscole A-Z, il token consiste della pi\u00f9 lunga sequenza consecutiva di caratteri dal medesimo classe. I caratteri con spazi bianchi non contribuiscono con i token.codice_42 avvia un commento che dura fino alla fine della riga.\nUn'applicazione notevole di queste regole \u00e8 che codice_43appare frequentemente come parte dei nomi delle variabili nel codice Metafont, ad esempio codice_44e codice_45.\nI delimitatori (come le parentesi) non hanno significati incorporati, invece c'\u00e8 un comando che trasforma due token simbolici in una coppia di delimitatori corrispondenti, ma normalmente i programmi Metafont usano solo le parentesi ordinarie. Oltre a sovrascrivere le priorit\u00e0 nelle espressioni, sono necessari anche delimitatori per certi tipi di argomenti macro.\nGrafica.\nLe curve in Metafont sono definite come spline cubiche piuttosto che quadratiche, per una maggiore versatilit\u00e0 a scapito di un'aritmetica pi\u00f9 complessa.\nA differenza dei formati di font outline pi\u00f9 comuni (come TrueType o PostScript Type 1), un font Metafont \u00e8 composto principalmente da tratti con \"penne\" di larghezza finita, insieme a aree riempite. Pertanto, invece di descrivere direttamente il contorno del glifo, un file Metafont descrive i percorsi della penna. Alcuni caratteri Metafont pi\u00f9 semplici, come i caratteri matematici calligrafici della famiglia Computer Modern, utilizzano un singolo tratto di penna con una penna relativamente grande per definire ogni \"tratto\" visivo dei glifi. Caratteri pi\u00f9 complessi come il tondo della famiglia Computer Modern utilizzano una piccola penna per tracciare il contorno dei \"tratti\" visivi, che vengono poi riempiti; il risultato \u00e8 molto simile a un carattere di contorno, ma con angoli leggermente ammorbiditi definiti dalla forma della penna.\nPoich\u00e9 le forme dei caratteri sono definite da equazioni piuttosto che da numeri codificati direttamente, \u00e8 possibile trattare parametri come le proporzioni, l'inclinazione del carattere, la larghezza del tratto, la dimensione del serif e cos\u00ec via come parametri di input in ciascuna definizione di glifo (che quindi non definiscono un singolo carattere, ma un meta-font). Pertanto, modificando il valore di uno di questi parametri in una posizione nel file Metafont, \u00e8 possibile produrre una modifica coerente in tutto il carattere. Computer Modern Roman illustra molti usi di questa funzione; una tipica installazione di TeX include un numero di versioni del font in dimensioni da 5 pt a 17 pt, con le larghezze del tratto uguali in tutte le dimensioni (invece di aumentare quando il carattere viene ridimensionato) e le proporzioni che si allargano nelle dimensioni pi\u00f9 piccole per una maggiore leggibilit\u00e0. Inoltre, la macchina da scrivere Computer Modern e i caratteri sans-serif sono definiti utilizzando essenzialmente lo stesso file Metafont del carattere romano, ma con parametri globali diversi.\nUso.\nSebbene noti designer di caratteri, come Hermann Zapf, abbiano collaborato con Knuth per creare nuovi caratteri utilizzando Metafont, il sistema non \u00e8 stato ampiamente adottato dai progettisti di caratteri professionisti. Knuth attribuisce questo al fatto che \"chiedere a un artista di diventare abbastanza matematico per capire come scrivere un font con 60 parametri \u00e8 troppo\". Jonathan Hoefler ha commentato che il sistema Metafont alla fine \u00e8 diventato \"una tecnologia dietro lo zero dei tuoi caratteri preferiti... L'idea di Knuth che le lettere inizino con forme scheletriche \u00e8 viziata\".\nIl sistema Metafont consente di elaborare i caratteri in modi insoliti; nel 1982 Knuth ha mostrato come potrebbe essere usato per trasformare i caratteri, con un carattere serif che passa lentamente in un design sans-serif nel corso di un testo.\nStoria.\nDonald Knuth ha iniziato a lavorare sul software per la creazione di caratteri nel 1977 e ha prodotto la prima versione di Metafont nel 1979. A causa di carenze nel linguaggio Metafont originale, Knuth ha sviluppato un sistema Metafont completamente nuovo nel 1984, ed \u00e8 questo sistema rivisto che viene utilizzato oggi; Metafont ha un sistema di versioning simile a quello di TeX, dove il numero si avvicina asintoticamente a \"e\" ad ogni revisione.\nEsempio.\nIl seguente esempio crea una forma simile a un fagiolo chiuso per il carattere \"B\" di un font:\n % nome file: beta.mf\n % mode_setup;\n % Definire una forma a fagiolo per il carattere B\n beginchar ( \"B\", 11 pt #, 11 pt #, 0 );\n % Imposta le coordinate come un sistema di equazioni\n y1 = y2 = y3 = 0 ;\n y4 = y5 = y6 = h ;\n x1 = x4 = 0 ;\n x2 = x5 = w ;\n x3 = x6 = 2 * w ;\n % Definisci penna\n pickup pencircle xscaled 0.2w yscaled 0.04w rotated 45;\n % Disegna la curva dei caratteri\n % z1 \u00e8 uguale a (x1, y1)\n draw z1..z3..z6{z2-z6}..z5..{z4-z2}z4..cycle; endchar;\n end\nQuesto produce il seguente glifo:\nL'esempio precedente verr\u00e0 elaborato con una riga di comando come: \n mf '\\ mode = ljfour; mode_setup; input beta.mf ' ;\n gftopk beta.600gf beta.600pk\nQuindi pu\u00f2 essere utilizzato in un file LaTeX come (tutti i file dovrebbero risiedere nella stessa directory o il sistema TeX dovrebbe esserne informato usando metodi appropriati):\n \\ newfont { \\ letterbeta } { beta } \n \\ newcommand { \\ otherbeta } \n \\ begin { document } \n Proviamo ad avere uno strano \\ otherbeta \\ qui.\nIl file PDF risultante dovrebbe essere simile a questo: \nProduzione di font PostScript Type 1.\nEsistono diversi strumenti per convertire i programmi Metafont in font PostScript Type 1. La maggior parte fa uso della capacit\u00e0 di MetaPost di convertire un sottoinsieme del linguaggio di Metafont in profili EPS, che possono essere successivamente convertiti in font PostScript Type 1. La generazione di contorni vettoriali dei tratti di penna Metafont non \u00e8 banale, poich\u00e9 il modello Metafont di un glifo \u00e8 un'immagine raster e i contorni esatti della maggior parte dei tratti non sono curve di B\u00e9zier.\nL'approccio comune per generare caratteri di Type 1 con tratti di penna rimane quello di generare una bitmap ad alta risoluzione e quindi utilizzare un autotracer, implementato da pacchetti come mftrace e TeXtrace."}
{"id": "438519", "revid": "12217", "url": "https://it.wikipedia.org/wiki?curid=438519", "title": "Metafont", "text": ""}
{"id": "438521", "revid": "2519", "url": "https://it.wikipedia.org/wiki?curid=438521", "title": "\u00c5rup", "text": ""}
{"id": "438529", "revid": "118850244", "url": "https://it.wikipedia.org/wiki?curid=438529", "title": "Berretto frigio", "text": "Il berretto frigio o cappello frigio o berretto di Frigia o berretina \u00e8 un copricapo rosso conico con la punta ripiegata in avanti.\nStoria.\nIl berretto frigio \u00e8 un indumento fondamentale del costume del regno persiano dal VI secolo a.C. al II secolo a.C. La sua particolare forma nasce da quella della pelle di capretto aperta. Inizialmente il berretto era composto da una pelle intera, le zampe posteriori erano legate al mento mentre quelle anteriori andavano a formare la caratteristica punta, che poteva cadere in modo morbido sul davanti o sul dietro o rimanere pi\u00f9 rigida in posizione verticale. Col tempo il berretto non \u00e8 stato pi\u00f9 formato da pelle di un solo capretto, ma nonostante questo ne ha mantenuto la particolare forma.\nFu dapprima utilizzato dai sacerdoti del Sole nella regione omonima della Frigia (Asia Minore), nell'attuale Anatolia turca. Nell'arte greca del periodo ellenistico appare come indumento tipico degli orientali. Fu uno degli attributi del dio Mitra, nel suo culto conosciuto come Mitraismo.\nFu quindi adottato dai soldati dell'esercito persiano e pi\u00f9 tardi, nell'Antica Roma, divenne il copricapo che veniva donato dal padrone agli schiavi liberati, i liberti; fu quindi molto probabilmente in epoca romana che il berretto frigio (chiamato \"pileus\") assunse il suo valore simbolico di libert\u00e0. Monete battute dai cesaricidi all'indomani dell'accoltellamento di Giulio Cesare recavano proprio sul verso un pileo, considerato simbolo della violata libert\u00e0 repubblicana, inserito tra due pugnali, come quelli usati per il \"regicidio\". \nUn cappello simile \u00e8 anche lo stemma dei Tiepolo, famiglia storica della Repubblica di Venezia da cui uscirono importanti dogi, al quale fu successivamente aggiunto il castello d'argento con due torri ai lati. Inoltre il Corno ducale, ovvero il copricapo distintivo del Doge della Serenissima Repubblica di Venezia, si ispirerebbe proprio al cappello frigio indossato dai soldati bizantini.\nIn un mosaico bizantino della basilica di Sant'Apollinare Nuovo (VI secolo), a Ravenna, i Re d'Oriente adorano Ges\u00f9 alzando i loro cappelli frigi.\nIcona rivoluzionaria.\nUn berretto simile era indossato dai galeotti di Marsiglia liberati nel 1792, e fu il simbolo dei giacobini nel corso della Rivoluzione francese. Grazie a questo fatto, oltre al suo storico significato di libert\u00e0, fu poi adottato come simbolo della rivoluzione stessa, simbolo immortalato sulla Marianne, emblema stesso della Francia, nel celebre quadro \"La Libert\u00e0 che guida il popolo\" di Eug\u00e8ne Delacroix.\nLa simbologia della donna con il berretto frigio fu poi utilizzata dal movimento socialista come simbolo di rinnovamento, progresso e liberazione dell'umanit\u00e0. Molti studiosi quali Antonio Gramsci, Karl Marx e Friedrich Engels considerarono il socialismo ed il comunismo eredi del Giacobinismo. Il sole, al cui culto si collegava l'utilizzo del cappello e quindi il suo significato, simboleggia l'avvenire e il progresso e quindi la prosperit\u00e0 dati dalla rinascita a sua volta derivante dal fuoco, elemento considerato soprattutto nelle culture antiche come purificatore e rinnovatore.\nI significati di rinnovamento e di libert\u00e0 si adattavano quindi perfettamente agli ideali e allo spirito della rivoluzione francese, diventando uno dei simboli della rivoluzione stessa, spesso issato sopra l'albero della libert\u00e0.\nSimbolismo americano.\nMolte delle rivoluzioni anti-coloniali del Nord e Sud America sono state ispirate dalla rivoluzione francese. Nell'attualit\u00e0 figura, come simbolo di libert\u00e0, nelle bandiere dello Stato della West Virginia e New Jersey, e come sigillo ufficiale dell'United States Army e del Senato degli Stati Uniti d'America.\nIn America Latina \u00e8 rappresentato negli stemmi di Argentina, Bolivia, Colombia, Cuba, El Salvador, Nicaragua e Paraguay.\nAltri utilizzi.\n\u00c8 ancora oggi il copricapo nazionale dei catalani, mentre invece nei cartoni animati, anche i Puffi ne indossano uno simile.\nBerretto frigio nel carnevale di Ivrea.\nIl berretto frigio \u00e8 una delle icone dello storico Carnevale di Ivrea, famoso per la \"battaglia delle arance\" dove fu importato dall'esercito francese in piena epoca napoleonica. L'importanza del berretto frigio in Ivrea non \u00e8 solo storico-folkloristica, ma anche \"strategica\"': chi ne \u00e8 sprovvisto pu\u00f2 essere fatto scherzoso bersaglio degli \"Aranceri\", i tiratori di arance; per cui vi \u00e8 l'obbligo per tutti i passanti di indossarlo."}
{"id": "438530", "revid": "1714743", "url": "https://it.wikipedia.org/wiki?curid=438530", "title": "Ranieri I del Monferrato", "text": "Biografia.\nInfanzia.\nRanieri nacque nel 1075, figlio del marchese Guglielmo IV degli Aleramici e di Otta di Agli\u00e8.\nMarchese del Moferrato.\nLe notizie su di lui sono molto scarse, nonostante il governo trentennale del suo marchesato. Compare in numerosi documenti del tempo, in uno dei quali, redatto a Sutri e datato marzo 1111, viene identificato come \"Raynerius de Monteferrato Marchio\" titolatura che viene utilizzata per la prima volta: Ranieri \u00e8 quindi il primo marchese del Monferrato ad essere registrato nei documenti come tale.\nDegno di rilievo \u00e8 il fatto che il marchese Ranieri fond\u00f2 l'Abbazia di Santa Maria di Lucedio, presso Trino. La sua politica fu improntata quasi totalmente verso un avvicinamento alla corte imperiale, anche dato il fatto che il Monferrato era a quei tempi un feudo tedesco: tale comportamento verr\u00e0 seguito dai successori, seppur a volte con evidenti contraddizioni. \nMatrimonio.\nIl marchese si imparent\u00f2 con i Borgogna, sposando nel 1105 Gisella \n(1070 \u2013 1133), figlia di Guglielmo I, conte di Borgogna, e vedova di Umberto II il Rinforzato, conte di Savoia. Ranieri ebbe da Gisella cinque figli, di cui un maschio e quattro femmine.\nMorte.\nRanieri mor\u00ec nel 1137 e gli succedette l'unico figlio maschio, Guglielmo, con il nome di Guglielmo V.\nDiscendenza.\nDa Gisella o Giselda Ranieri ebbe:"}
{"id": "438531", "revid": "2220516", "url": "https://it.wikipedia.org/wiki?curid=438531", "title": "Sojuz T-11", "text": "Sojuz T-11 \u00e8 la denominazione di una missione della navicella spaziale Sojuz T verso la stazione spaziale sovietica Saljut 7 (DOS 6). Si tratt\u00f2 del cinquantesimo volo equipaggiato di questo velivolo spaziale, del settantaduesimo volo nell'ambito del programma Sojuz sovietico nonch\u00e9 dell'ottavo volo equipaggiato verso la predetta stazione spaziale \u2013 il sesto che riusc\u00ec effettivamente ad agganciarsi ed a visitare la predetta stazione spaziale a causa degli insuccessi delle precedenti missioni Sojuz T-8 e Sojuz T-10-1.\nMissione.\nQuesta missione, svoltasi nel corso del programma Intercosmos, port\u00f2 il primo cosmonauta di origini indiane nello spazio: Rakesh Sharma. La missione si svolse analogamente alle altre missioni del programma e pertanto venne dedicata particolare attenzione all'osservazione dallo spazio del paese d'origine del cosmonauta ospite, nonch\u00e9 diversi esperimenti con materiali e prodotti tipici, in questo caso dell'India. Dopo quasi otto giorni di missione \u2013 anche questo ormai pi\u00f9 che solito per le missioni Intercosmos (infatti la visita degli ospiti era precedentemente stata programmata di una durata di circa 7 giorni e 21,5 ore \u2013 con una tolleranza di solo +/- un'ora!) \u2013 l'equipaggio fece ritorno a terra a bordo della Sojuz T-10 lasciando la loro navicella a disposizione dell'equipaggio base della stazione spaziale Saljut 7.\nUlteriori dati di volo.\nI parametri sopra elencati indicato i dati pubblicati immediatamente dopo il termine della fase di lancio. Le continue variazioni ed i cambi di traiettoria d'orbita sono dovute alle manovre di aggancio. Pertanto eventuali altre indicazioni risultanti da fonti diverse sono probabili ed attendibili in considerazione di quanto descritto."}
{"id": "438532", "revid": "2519", "url": "https://it.wikipedia.org/wiki?curid=438532", "title": "N\u00f8rre \u00c5by", "text": ""}
{"id": "438536", "revid": "79454", "url": "https://it.wikipedia.org/wiki?curid=438536", "title": "Norreno antico", "text": ""}
{"id": "438537", "revid": "2128848", "url": "https://it.wikipedia.org/wiki?curid=438537", "title": "Peugeot 106", "text": "La Peugeot 106 \u00e8 un'autovettura di piccole dimensioni prodotta dalla casa automobilistica francese Peugeot dal 1991 al 2004 in due distinte serie, andando ad occupare contemporaneamente due segmenti di mercato (A e B).\nStoria.\nPrima serie (1991-1996).\nRealizzata sul pianale della Citro\u00ebn AX, la Peugeot 106 fu lanciata nell'autunno del 1991 come modello di base della casa francese, andando ad inserirsi quale alternativa pi\u00f9 moderna. La 205 era in produzione gi\u00e0 dal 1983 e nonostante l'aggiornamento estetico subito quasi in contemporanea all'avvento della sorella minore, si era resa necessaria una vettura pi\u00f9 moderna. Per questo, le prime immagini della futura 106 comparvero sulla stampa specializzata gi\u00e0 nel corso del 1989 - quando sembrava dovesse chiamarsi \u201c105\u201d, in continuit\u00e0 dunque con la 104 - ma si prefer\u00ec aspettare altri due anni prima del lancio, al fine di sfruttare il pi\u00f9 a lungo possibile la 205.\nI pregi della nuova vettura sarebbero dovuti essere l\u2019economia di esercizio, un prezzo concorrenziale, un disegno moderno, l\u2019affidabilit\u00e0 del motore e la maneggevolezza nella guida, dovuta anche al peso molto ridotto.\nAl suo debutto nel 1991, la 106 fu disponibile in quattro motorizzazioni, tre a benzina con alimentazione a carburatore e una diesel:\nTutte le motorizzazioni erano a 2 valvole per cilindro, e le velocit\u00e0 massime erano rispettivamente di 149, 160 e 175\u00a0km/h per le vetture a benzina e di 149\u00a0km/h per la versione a gasolio.\nI livelli di allestimento previsti per l'esordio commerciale della Peugeot 106 prima serie erano:\nNel novembre del 1991 arriv\u00f2 la prima novit\u00e0: la \"106 1.4 XSi\", una versione sportiveggiante derivata dalla gi\u00e0 esistente \"XS\", che si caratterizzava per gli archi passaruota allargati, i cerchi in lega da 14\" con gomme della misura 175/60 r14 79H, i sedili avvolgenti, la strumentazione completa di contagiri e termometro/barometro dell'olio motore, il motore a benzina di 1,4 litri di cilindrata con potenza di 100\u00a0CV (DIN) gi\u00e0 in uso sulla Citroen AX GT, un'unit\u00e0 motrice dalla erogazione appuntita, che venne resa elastica e reattiva ai bassi regimi attraverso l'adozione di una riduzione finale particolarmente corta (rapporto finale: 14/60), per una velocit\u00e0 massima pari a circa 190\u00a0km/h. Tutte le versioni vennero concepite senza dispositivi antinquinamento e solo nel 1992 vennero dotate di catalizzatore e sistema di alimentazione ad iniezione elettronica. Nello stesso anno, al salone dell'automobile di Parigi venne presentata la versione a 5 porte della 106.\nNel 1993 entr\u00f2 in produzione un'ulteriore versione sportiva, concepita anche per essere impiegata nell'uso agonistico nell'ambito delle competizioni rallystiche della classe fino a 1.300\u00a0cm\u00b3: la \"106 Rallye\", erede della precedente 205 Rally, di cui conserv\u00f2 motore (TU24 di 1294 cm\u00b3 da 103 CV (DIN)) e cambio, pur adottando il sistema di iniezione elettronica in luogo dei 2 carburatori Weber 40 DCOE precedenti, un fatto che comport\u00f2 la perdita di 5 CV (DIN) a vantaggio dei consumi e della regolarit\u00e0 di funzionamento. L'allestimento della nuova Rallye si manteneva spartano come la 205 sua omonima (assenza di alzacristalli e specchietti elettrici, mancanza di faretti supplementari, aerazione interna limitata), caratterizzandosi per gli archi passaruota supplementari di andamento squadrato, i cerchi in lamiera scampanati (ET 16) da 14x5,5' verniciati di bianco (pneumatici della misura 175/60 r14 82H), la moquette e le cinture di sicurezza di colore rosso, la carrozzeria disponibile solo nei colori rosso, nero e bianco. Il propulsore (sigla TU2) aveva una potenza di 98 \u201c\u00a0CV (DIN), mentre il cambio aveva rapporti pi\u00f9 corti di quello della 106 XSi 1.4 (rapporto fonale di 13/59, il pi\u00f9 corto mai montato su una 106 di serie) e il peso era contenuto in 765\u00a0kg. La velocit\u00e0 massima arrivava a 190\u00a0km/h. Molti esemplari di 106 XSI 1.4 e di 106 Rallye furono utilizzate anche nel settore agonistico, sia su pista che su strada, ottenendo spesso dei successi.\nNel 1994 la 106 XSi ricevette un motore 1.6 da 103 CV (DIN) sempre della famiglia TU (il TU5J2). Nacque cos\u00ec la \"106 XSi 1.6\", le cui prestazioni crebbero e la velocit\u00e0 massima arriv\u00f2 a 196\u00a0km/h grazie a una rapportatura ottimale (13/59 e/o 14/60 fino al 1997 e 16/65 nella fine serie fino all'avvento della 16v 120 CV con conica 16/63), andando a confermare la XSi come versione di punta della gamma 106.\nNel 1995, la 106 1.4 Diesel benefici\u00f2 di un nuovo motore, un 1.5 sempre aspirato che and\u00f2 a sostituire il vecchio 1.4. Le prestazioni aumentarono leggermente, salendo a 155\u00a0km/h di velocit\u00e0 massima.\nSeconda serie (1996-2004).\nAll'inizio del 1996, la 106 fu sottoposta ad un deciso restyling: il corpo vettura crebbe di dimensioni fino a 3,678 metri, grazie al leggero aumento degli sbalzi anteriore e posteriore, i gruppi ottici, sia anteriori che posteriori, furono ridisegnati e lo stile generale fu rinfrescato, con forme pi\u00f9 arrotondate seguendo lo stile dei modelli anni novanta come la seconda generazione di Opel Corsa o la nuova Fiat Punto. Nello stesso anno fu lanciata da Citro\u00ebn la nuova Saxo, erede della AX che si presentava al pubblico con una linea molto simile a quella della piccola Peugeot, e che venne prodotta fino al 2004. Anche dal punto di vista delle motorizzazioni e delle versioni vi furono delle novit\u00e0: la XSi usc\u00ec di produzione, sostituita quale modello sportivo accessoriato dalla nuova \"GTI\" (in altri mercati chiamata S\"16\"), prima 106 ad utilizzare un motore plurivalvole (TU5J4), mentre la Rallye venne rinnovata oltrech\u00e9 nella forma (assai simile alla GTI, pur con un allestimento pi\u00f9 povero, privo di alzacristalli elettrici, condizionatore, faretti di profondit\u00e0, cerchi in lega), anche nella meccanica, adottando il 1.6 della XSI. A fianco alle due versioni da 1,6 litri di cilindrata rimase comunque una terza versione sportiva con motore 1,4 denominata \"XS\" con 75 CV di potenza e 180 km/h. La GTi si impose come versione di punta, molto accessoriata, e grazie al suo motore da 120 CV, riusc\u00ec a raggiungere prestazioni elevate, con una velocit\u00e0 massima di 205 km/h, mentre la 106 Rallye 1.6 raggiungeva i 195\u00a0km/h. Quest'ultima fu nuovamente utilizzata come base per diverse competizioni.\nNel 1996 entra in produzione anche la \"106 1.6 automatica\", dotata, appunto di un cambio automatico a 3 rapporti e mossa dal 1.6 monoalbero da 88 cv (DIN) in uso sulla Saxo VTR. Questo modello verr\u00e0 rimpiazzato alla fine del 1997 dalla \"106 1.4 Automatica\", che rimarr\u00e0 in listino fino al 2000.\nNella seconda met\u00e0 del 1998 vi fu l'avvento della 206 e la gamma della 106 fu sfoltita notevolmente, per dar modo alla nuova arrivata di poter trovare una propria collocazione commerciale. La 106 fu relegata a vettura di segmento A. La versione XS venne variata in \"Sport\", acquisendo fattezze di interni ed esterni assai simili al GTI, venendo declinata anche con motore a benzina da 1.124\u00a0cm\u00b3; la GTI fu rinominata \"Rallye 16 valvole\", mantenendo le stesse caratteristiche di allestimento ricercato; nel 1999 la Rallye 8 valvole fu eliminata (ufficialmente per difficolt\u00e0 nell'adeguare il TU5J2 alle normative antinquinamento), lasciando ai soli modelli Sport la funzione di modelli sportivi economici. Con questa configurazione, il listino delle 106 and\u00f2 avanti fino al giugno del 2004, quando ne fu decretato definitivamente il pensionamento dopo 13 anni di produzione.\nNel 2005 \u00e8 stata presentata la sostituta della 106, la Peugeot 107, dall'impostazione molto pi\u00f9 \"cittadina\" e molto meno sportiveggiante.\nLinea e caratteristiche.\nDotata di una linea classica da utilitaria a due volumi, con gli stilemi tipici della casa francese, la 106 prima serie seguiva il family feeling dei modelli Peugeot di fine anni \u201880, come la 405 e la 605: essa era pertanto caratterizzata da un frontale provvisto di fari trapezoidali inclinati verso il centro della calandra, segnata da scanalature orizzontali, al centro delle quali campeggia lo stemma del leone rampante. Le fiancate erano caratterizzate dai passaruota posteriori schiacciati verso il basso, tranne che sulla XSi, nella quale erano arrotondati. La carrozzeria, volutamente pi\u00f9 corta di quella della 205, terminava con un padiglione piuttosto inclinato rispetto alla maggior parte delle concorrenti. Posteriormente i fari erano uno dei segni di distinzione tra questa serie e quella successiva: trapezoidali, erano divisi in due zone, una a plastiche rosse ed una a plastiche grigie. Nel 1996, con l'uscita di produzione della 205 dai principali mercati europei (tranne quello francese), la 106 fu ristilizzata, dando vita alla seconda serie, realizzata sullo stesso pianale, ma con sbalzo anteriore accentuato. In questo modo crebbe di dimensioni, in maniera tale da proporre una vettura che potesse compensare almeno in parte l'assenza della 205, almeno fino al 1998, anno in cui entr\u00f2 in produzione la 206.\nLa seconda serie della 106 era riconoscibile per i fari anteriori di forma triangolare e sempre inclinati verso il centro della calandra, la quale non era pi\u00f9 a scanalature orizzontali, ma completamente liscia e divisa orizzontalmente solo dalla battuta del cofano motore. La fiancata era simile nel design a quella della serie precedente. Le versioni sportive presentavano i passaruota posteriori arrotondati e non pi\u00f9 schiacciati verso il basso, un po' come nella 106 XSi, appartenente alla prima serie. Posteriormente, oltre agli spigoli pi\u00f9 smussati, i nuovi fari erano completamente rossi.\nTecnica e sospensioni.\nLa versione Rallye la 1,6 8v a 4 cilindri in linea \u00e8 capace di erogare una potenza di 103 CV a 6200 giri/min e una coppia di 132,3 Nm a 3500 giri/min in combinazione ad un cambio manuale a 5 rapporti.\nIl peso \u00e8 di 900 kg, che porta la 106 Rallye 60 kg sotto le sue sorelle in allestimento 16v (GTI e S16). Ultimo aggiornamento della 106 sar\u00e0 un 1,6 4 cilindri in linea DOHC che produce 118 CV/6600 giri/min e una coppia massima di 142,1 Nm/5200 giri/min.\nQuesto motore viene abbinato a un cambio manuale a 5 rapporti mentre viene mantenuta la combinazione di sospensioni di tipo MacPherson all'anteriore e a ponte torcente al posteriore.\nQuesta versione 16v punta su un aggiornamento in stabilit\u00e0 e monta pneumatici maggiori rispetto alla precedente 8v (pur mantenendo un cerchio di diametro 14) con misura 185-55 R14; i primi equipaggiamenti di serie sono affidati a Pirelli e Michelin.\nCompetizioni.\nLa 106 di serie \u00e8 stata utilizzata nelle sue varianti 1300 Rally e 1600 Rally come base per diverse competizioni automobilistiche.\nDue versioni diverse sono state impiegate nelle competizioni, una in conformit\u00e0 Gruppo N (pressoch\u00e9 di serie con lievi modifiche) e una in conformit\u00e0 Gruppo A con modifiche e prestazioni pi\u00f9 elevate.\nDal 2014 le 1300 e le 1600 nonostante l'omologazione scaduta rientrano nelle normali categorie (Gruppo N e Gruppo A).\nCome versione pi\u00f9 potente di 106 impiegata nei rally troviamo il modello Maxi, una Kit Car variante della Gruppo A , con aspirazione a 4 farfalle, al posto della mono-farfalla, imposta per regolamento in Gruppo A.\nLa versione kit della 1300, ex k9, rientra nella classe A1400 e concorre insieme alla 106 gruppo A, invece la variante kit della 1600 forma classe a parte denominata K10. A partire dal 2018 in Italia la quasi totalit\u00e0 delle Peugeot 106 sono emigrate dai gruppi N e A ai nuovi gruppo Produzione di Serie e Produzione Evo in seguito all'entrata in vigore della normativa FIA sui serbatoi.\nNegli ultimi anni e con l'avvento della categoria Racing Start numerose Peugeot 106 sono state usate come base per creare soprattutto una versione Racing Start di classe RS1600.\nMeccanica.\nLa 106 fu disponibile in diverse motorizzazioni sia a benzina che a gasolio. Tutte le motorizzazioni erano a 4 cilindri in linea, trazione anteriore e distribuzione ad asse a camme in testa con due valvole per cilindro. Facevano eccezione solo due modelli: la 106 GTI e la 106 Rallye 16v, dotate di distribuzione a 2 assi a camme in testa e 4 valvole per cilindro. Le motorizzazioni disponibili erano:\nVersione elettrica.\nNel 1995 Peugeot lancia sul mercato la versione elettrica denominata 106 Electrique; tale modello sar\u00e0 venduto solo in alcuni mercati europei come Francia, Belgio, Olanda, Norvegia e Regno Unito. La vettura, figlia dello stesso progetto che ha visto nascere anche la Saxo in versione elettrica, utilizza un motore sincrono progettato dalla Heuliez erogante 27 cavalli abbinato a batterie al Nickel-cadmio prodotte dalla Saft Groupe S.A.. La trazione \u00e8 anteriore e la casa dichiara una velocit\u00e0 massima di 90 Km/h, un'accelerazione da 0 a 50 Km/h in 8,3 secondi e un'autonomia variabile da 75 a 100 Km. La vettura venne inizialmente proposta in due versioni: Van a due posti al costo di 22.300.000 lire, e il modello tradizionale a tre porte con quattro posti da 30 milioni di lire. Di serie prevedeva servosterzo, vetri elettrici anteriori, chiusura centralizzata, autoradio, tergilavalunotto e avvisatore acustico per i passanti azionabile premendo la leva del tergicristallo. Le batterie avevano un costo stimato di circa 20 milioni di lire per ogni esemplare; in Francia venivano fornite a noleggio al prezzo di 200.000 lire al mese (per tutta la vita della vettura) comprensivi di assistenza e sostituzione ed erano garantite otto anni.\nVennero prodotti 3572 esemplari dal 1995 al 2003.\nRiepilogo versioni e caratteristiche.\nDi seguito vengono mostrate le principali caratteristiche delle diverse versioni previste per la 106. I dati fanno riferimento alla configurazione a tre porte: le corrispondenti versioni a 5 porte, laddove previste, erano caratterizzate da una massa a vuoto superiore di circa 20 kg."}
{"id": "438538", "revid": "2149408", "url": "https://it.wikipedia.org/wiki?curid=438538", "title": "Nannini", "text": ""}
{"id": "438540", "revid": "30610", "url": "https://it.wikipedia.org/wiki?curid=438540", "title": "Ferdinand Hodler", "text": "Biografia.\nFerdinand Hodler nacque a Berna il 14 marzo 1853.\nNel 1871 si trasfer\u00ec a Ginevra, dove fino al 1876 fu allievo del pittore Bath\u00e9lemy Menn.\nIn questi anni rest\u00f2 favorevolmente colpito dall'impressionismo e da alcuni grandi maestri del passato, in particolare da Albrecht D\u00fcrer.\nNel 1878 e nel 1879 viaggi\u00f2 per la Spagna, dove pot\u00e9 ammirare da vicino le opere di Diego Vel\u00e1zquez.\nNegli anni successivi cominci\u00f2 a tenere mostre personali in alcuni importanti circoli culturali svizzeri.\nI soggetti preferiti delle sue prime opere sono i paesaggi ed i ritratti, trattati con realismo vigoroso, accentuato dal colore puro e luminoso.\nCol passare degli anni il suo stile si evolve per creare grandi composizioni storiche e decorative, dal tratto forte ed espressivo con colori sempre pi\u00f9 ricchi; in questo si sente l'influenza di diversi generi, tra cui il simbolismo e l'art nouveau.\nSono presenti raggruppamenti di figure interiorizzate e organizzate simmetricamente in posizioni che danno l'idea di un rituale o di una danza; questo metodo fu da lui definito \"Parallelismo\", per dare l'idea della ripetizione delle forme e dei colori.\nTuttavia, le opere che ottennero pi\u00f9 successo furono quelle che ritraggono persone comuni riprese nella vita di tutti i giorni, che danno un'immagine simbolica del lavoro e della fatica fisica.\nNel 1900 Hodler divent\u00f2 un membro della Secessione viennese e della Secessione di Berlino; nel 1904 anche della Secessione di Monaco.\nLe opere di questi anni sono sempre pi\u00f9 simboliche, piene di un umanesimo idealizzato che non rifiuta totalmente il realismo.\nCon il passare degli anni, al simbolismo coloristico si affianca un abbozzo di espressionismo realizzato attraverso figure geometriche dai colori forti e netti: in effetti, sull'espressionismo tedesco la pittura di Hodler esercit\u00f2 un notevole influsso.\nI soggetti preferiti continuano ad essere i ritratti ed i paesaggi alpini, ora ridotti ai minimi termini, come una specie di cuneo di terra fra acqua e cielo.\nQueste opere non sempre vennero giudicate in modo positivo dalla critica del tempo, tanto che molti musei e gallerie si rifiutarono di esporle.\nNonostante ci\u00f2, quelle gallerie che tennero sue mostre personali ottennero grandi successi, tanto che Hodler cominci\u00f2 a ricevere onori, diventando uno dei pittori pi\u00f9 importanti in Europa.\nDurante la prima guerra mondiale Hodler condann\u00f2 i bombardamenti effettuati dall'artiglieria tedesca contro la Cattedrale di Reims: come rappresaglia, i musei d'arte tedeschi esclusero le sue opere.\nNel 1915 la morte della sua amante, Valentine God\u00e9-Darel, lo sconvolse notevolmente; da quest'esperienza traumatica cre\u00f2 una serie notevole di pitture che ne documentano la lenta ma inesorabile fine.\nFerdinand Hodler mor\u00ec il 19 maggio 1918 a Ginevra, lasciando incompiute un discreto numero di opere che ritraggono la citt\u00e0."}
{"id": "438543", "revid": "599013", "url": "https://it.wikipedia.org/wiki?curid=438543", "title": "Tak", "text": " "}
{"id": "438545", "revid": "118008429", "url": "https://it.wikipedia.org/wiki?curid=438545", "title": "Nicol\u00f2 Marcello", "text": "Origini e carriera politica.\nFiglio di Giovanni di Bernardo e di una Maria di cui non si conosce il casato, nacque dai patrizi Marcello dall'importante ramo di Santa Marina. Ebbe un fratello gemello, Bernardo.\nCome era usanza nella societ\u00e0 veneziana del tempo, da giovane si dedic\u00f2 ai commerci e visse a lungo a Damasco. Nel 1427 spos\u00f2 Bianca di Francesco Barbarigo; rimasto vedovo, nel 1438 si un\u00ec con Contarina di Donato Contarini. Dal secondo matrimonio nacque l'unica figlia del Marcello, che nel 1452 entr\u00f2 nel monastero del Corpus Domini.\nIl secondo matrimonio rappresent\u00f2 probabilmente una svolta nella sua vita: in quello stesso anno, infatti, comincia la sua carriera politica con la nomina a ufficiale della Dogana da Mar (22 giugno). Il 13 maggio 1440 fu eletto alle Rason nuove.\nDopo questi incarichi, invero non molto prestigiosi, il 16 luglio 1441 divenne bailo di Trebisonda, sul Mar Nero, citt\u00e0 che raggiunse solo l'anno successivo. Durante il viaggio, fece tappa a Costantinopoli e testimoni\u00f2 ai patti tra Venezia e Giovanni VIII Paleologo.\nTrebisonda non fu mai particolarmente coinvolta nei commerci veneziani, essendo ben pi\u00f9 importante la presenza dei Genovesi, ma proprio durante il mandato del Marcello si verific\u00f2 un'importante ripresa dei traffici, come documentato dalla sua relazione finale presentata al Senato.\nDal 19 dicembre 1445 fu giudice alle Rason vecchie e il 14 aprile 1448 divenne podest\u00e0 e capitano di Feltre. Nonostante fosse in corso l'ultima guerra contro il Ducato di Milano, il Feltrino non fu coinvolto dai combattimenti e i problemi del governatore si limitarono a fornire rifornimenti alle truppe.\nTornato a Venezia, il 14 marzo 1450 fu eletto senatore e il 26 luglio successivo assunse il comando della \"muda\" di Beirut.\nAnche se ormai aveva abbastanza esperienza per poter entrare al Collegio dei savi, non pot\u00e9 ancora accedervi in quanto vi sedeva un Andrea di Vettore Marcello e, come prevedeva la legge, alle istituzioni pi\u00f9 importanti non poteva sedere pi\u00f9 di un membro della stessa casata. Prosegu\u00ec quindi la sua carriera con incarichi esterni: il 27 dicembre 1451 fu nominato podest\u00e0 di Treviso. Al termine del mandato, il 1\u00ba ottobre 1453 entr\u00f2 nel Minor Consiglio come consigliere per il sestiere di Castello e il 6 dicembre fu cooptato nella zonta del Consiglio dei dieci dove lavor\u00f2 alla revisione dell'estimo cittadino.\nPodest\u00e0 di Brescia (1454-1455) e quindi di Verona (1456-1458), torn\u00f2 successivamente in patria dove pot\u00e9 finalmente entrare nel Collegio come savio di Terraferma, anche se solo per un mese (marzo-aprile 1458). Segu\u00ec tutta una serie di incarichi: ambasciatore straordinario a Napoli, provveditore sopra le Camere (1458), governatore delle Entrate (1459), fu di nuovo nella zonta del Consiglio dei dieci (1460) per decidere la condotta da tenere alla Dieta di Mantova; qualche mese dopo fu membro effettivo del Consiglio, per poi diventare nuovamente consigliere di Castello e, subito dopo, capitano di Verona (1461).\nAllo scadere del mandato, dopo qualche mese passato a Venezia venne nominato luogotenente della Patria del Friuli, prendendo possesso della carica nel marzo del 1464. Durante questo incarico, il Marcello ebbe il compito di mantenere efficienti le fortificazioni militari lungo l'Isonzo, essendosi da poco conclusi gli scontri con Trieste e visto l'accrescersi della minaccia dell'Impero Ottomano.\nIl 19 novembre 1465 torn\u00f2 a far parte dei savi per il rifacimento dell'Estimo. Il 13 marzo 1466 fu eletto procuratore di San Marco \"de supra\", una carica prestigiosa e tuttavia simbolica, avendo come compito la gestione del patrimonio della Basilica di San Marco. Negli anni successivi ebbe ruoli pi\u00f9 di rappresentanza: nel 1468 partecip\u00f2 alla processione seguita al ritrovamento, nel Tesoro di San Marco, di un chiodo della Vera Croce; l'anno successivo accolse con il bucintoro l'imperatore Federico III; nel 1473 presenzi\u00f2 per conto della Serenissima alle nozze tra Ercole I d'Este ed Eleonora d'Aragona.\nDogato.\nAlla morte del doge Nicol\u00f2 Tron, avvenuta il 28 luglio 1473, il Marcello entr\u00f2 tra i 41 elettori del successore. Il 13 agosto, venne lui stesso eletto alla massima carica della Repubblica.\nBench\u00e9 fosse amante dello sfarzo e dei lussi, i contemporanei hanno un giudizio positivo sul suo brevissimo dogato. Ad esempio applic\u00f2 numerose riforme finanziarie per risanare l'erario pubblico e coni\u00f2 una nuova moneta: la mezza lira d'argento chiamata, non a caso, \"marcello\". Fu inoltre ricordato per la grande generosit\u00e0 (rimasto senza discendenti, lasci\u00f2 la maggior parte della sua eredit\u00e0 ai poveri), il suo spirito di servizio e la grande religiosit\u00e0.\nMor\u00ec per un infarto il 1\u00ba dicembre 1474, mentre assisteva alla processione per il conferimento del comando della flotta veneziana ad Antonio Loredan. I funerali si tennero nella basilica dei Santi Giovanni e Paolo.\nLa salma dovrebbe essere stata inumata nella scomparsa chiesa di Sant'Andrea, sull'isola della Certosa, dove sin dal 1451 il Marcello si era fatto approntare una sepoltura.\nGli fu inoltre dedicato un monumento funebre, opera di Pietro Lombardo. Inizialmente collocato nella sua parrocchia di origine, Santa Marina, nel 1818, dopo la sconsacrazione di quest'ultima, fu trasferito ai Santi Giovanni e Paolo."}
{"id": "438551", "revid": "287204", "url": "https://it.wikipedia.org/wiki?curid=438551", "title": "Guaran\u00ec", "text": ""}
{"id": "438554", "revid": "339392", "url": "https://it.wikipedia.org/wiki?curid=438554", "title": "Norn", "text": ""}
{"id": "438555", "revid": "858648", "url": "https://it.wikipedia.org/wiki?curid=438555", "title": "Gogo Yubari", "text": ""}
{"id": "438556", "revid": "2091899", "url": "https://it.wikipedia.org/wiki?curid=438556", "title": "Proto-norreno", "text": "Il proto-norreno, norreno primitivo, scandinavo antico o proto-germanico settentrionale era una lingua indoeuropea parlata un tempo in Scandinavia che si pensa si sia evoluta dal ceppo proto-germanico nei primi secoli dopo Cristo. \u00c8 il primo stadio di una lingua caratteristica nord-germanica, e la lingua delle prime e pi\u00f9 antiche iscrizioni runiche, parlata circa tra il terzo e il settimo secolo.\nSi \u00e8 evoluta nei dialetti del norreno all'inizio dell'Era dei Vichinghi.\nFonologia.\nLa fonologia del proto-norreno era probabilmente non molto diversa da quella del proto-germanico: nonostante la realizzazione fonetica di alcuni fonemi fosse mutata nel tempo, il sistema generale dei fonemi e la diffusione degli stessi rimase perlopi\u00f9 invariata.\nVocali.\nIl sistema vocalico presentava pi\u00f9 differenze di quello consonantico, rispetto al proto-germanico: un precedente era stato abbassato a ; e \u2013 quando non accentati \u2013 erano mutati rispettivamente in and ; e l'abbreviazione delle vocali in finale di parola aveva eliminato le vocali trimoriche (o \"ultralunghe\", in riferimento al termine inglese \"overlong\") presenti nel proto-germanico.\nDittonghi.\nLa lingua presentava quantomeno i seguenti dittonghi: , , , .\nAccento.\nIl proto-norreno poneva l'accento sulla prima sillaba. Diversi studiosi hanno avanzato l'ipotesi che esistesse un accento tonale separato, ereditato dal protoindoeuropeo ed evolutosi nell'accento tonale proprio delle moderne lingue svedese e norvegese, evolutosi a sua volta nello st\u00f8d del danese moderno. Un'altra recente teoria vuole che, nel proto-norreno, si ponesse un accento tonale su tutte le sillabe lunghe ed ogni due sillabe brevi, originando cos\u00ec la distinzione tonale nello svedese e nel norvegese.\nAttestazioni.\nIscrizioni runiche.\nTutte le attestazioni esistenti di proto-norreno sono iscrizioni runiche in futhark antico: ne esistono circa 260, e la pi\u00f9 antica risale al II secolo.\nPrestiti linguistici.\nNumerose parole del primo periodo germanico sono sopravvissute sotto forma di prestiti linguistici nelle lingue finniche, perlopi\u00f9 immutate. Alcune di esse potrebbero essere di origine proto-germanica, o anche pi\u00f9 antiche, ma altre riflettono degli sviluppi tipici nel norreno. Alcuni esemp\u00ee (con la forma proto-norrena ricostruita):\nEsiste un vasto repertorio di prestiti proto-norreni anche nelle lingue sami.\nEvoluzione.\nDal proto-germanico al proto-norreno.\nLe differenze tra le attestazioni di proto-norreno e la lingua (non attestata) proto-germanica sono abbastanza piccole. La distinzione tra proto-norreno e germanico nord-occidentale pu\u00f2 dirsi una convenzione, non essendovi sufficienti elementi dalle restanti zone germanofone (la Germania settentrionale ed i Paesi Bassi) per un confronto. Le iscrizioni rinvenute in Scandinavia sono considerate proto-norreno. \nUna delle prime differenze, condivisa dai dialetti germanici occidentali, \u00e8 la monottongazione dei dittonghi non accentati: *\"ai\" divent\u00f2 \"\u0113\", come in \"hait\u0113\" (Kragehul I) dal proto-germanico *\"haitai\", ed allo stesso modo *\"au\" divenne \"\u014d\". Caratteristico del proto-norreno \u00e8 anche l'abbassamento di \"\u0113\" proto-germanico accentato ad \"\u0101\", dimostrato dal confronto tra il gotico \ud800\udf3c\ud800\udf34\ud800\udf3d\ud800\udf30 (\"m\u0113na\") ed il norreno \"m\u00e1ni\" (in italiano \u201cluna\u201d). Il proto-norreno \u00e8 perci\u00f2 differente dai primi dialetti germanici occidentali, dato che il germanico occidentale \"\u0113\" venne abbassato ad \"\u0101\" indipendentemente dall'accento. Nel proto-norreno, un precedente \"\u0113\" non accentato emerge come \"i\". Ad esempio, la desinenza debole di terza persona singolare del passato \u2013 \"-d\u0113\" \u2013 appare nell'alto tedesco antico come \"-ta, con una vocale bassa, ma in norreno come \"-\u00f0i, con una vocale alta.\nQuando *\"z\", una fricativa apicale alveolare sonora rappresentata nella scrittura runica dalla runa \"algiz\" (\u16c9), sia mutata in \"\u0280\", un'approssimante apicale postalveolare, \u00e8 oggetto di dibattito. Se si considera il principio generale di desonorizzazione delle consonanti in finale di parola nel proto-norreno, *\"z\", se mantenuta, sarebbe stata desonorizzata in s e trascritta come tale in runico. Non vi \u00e8 tuttavia traccia di ci\u00f2 nelle iscrizioni runiche in futhark antico, quindi si pu\u00f2 presumere che la qualit\u00e0 di questa consonante sia cambiata prima della desonorizzazione, altrimenti il fonema sarebbe stato rappresentato dalla una runa \"s\u00f4wil\u00f4\" (\u16cb), usata per \"s\". Si possono fare speculazioni sulla qualit\u00e0 della consonante, e l'opinione generale \u00e8 che fosse qualcosa a met\u00e0 fra z e r, il riflesso norreno di tale suono. Nello svedese antico, la distinzione fonemica tra \"r\" e \"\u0280\" rimase fino all'XI secolo, come mostrano le numerose pietre runiche svedesi dell'epoca.\nDal proto-norreno al norreno.\nDal 500 all'800, due grandi mutamenti ebbero luogo nel proto-norreno: apparvero gli umlaut, e le vocali vennero influenzate dalla vocale o semivocale successiva. Il norreno \"gestr\" (ospite) deriva dal proto-norreno \"\" (ospite). Un altro mutamento fonetico \u00e8 noto come frangimento, in cui una vocale si muta in un dittongo: \"hjarta\" da \"*hert\u014d\" o \"fj\u01ebr\u00f0r\" da \"*fer\u00feuz\".\nGli umlaut portarono alla comparsa di nuove vocali: \"y\" (come \"fylla\" da *\"fullijan\u0105\") ed \"\u0153\" (come \"d\u0153ma\" da *\"d\u014dmijan\u0105\"). Gli umlaut sono divisi in tre categorie, umlaut-\"a\", umlaut-\"i\" ed umlaut-\"u\", l'ultimo dei quali era ancora produttivo nel norreno. Il primo, tuttavia, comparve molto presto, ed i suoi effetti si possono vedere gi\u00e0 intorno al 500, sui corni d'oro di Gallehus. La variazione causata dagli umlaut non fu di per s\u00e9 uno stravolgimento della lingua, poich\u00e9 non fecero altro che introdurre allofoni di vocali posteriori qualora certe vocali si fossero trovate nella sillaba seguente; tuttavia, i cambiamenti portati dalla sincope resero le vocali-umlaut una caratteristica distintiva non trasparente della morfologia e della fonologia, rendendo fonemici quelli che prima erano semplici allofoni.\nLa sincope abbrevi\u00f2 le vocali lunghe nelle sillabe non accentate, e molte vocali abbreviate andarono perdute, cos\u00ec come la maggior parte delle vocali brevi non accentate. Come nel proto-norreno, l'accento cadeva sulla prima sillaba: il proto-norreno *\"katil\u014dz\" divenne \"katlar\" (\u201ccalderoni\u201d); il proto-norreno \"*horn\u0105\" divenne il norreno \"horn\" ed il proto-norreno \"*gastiz\" divenne il norreno \"gestr\" (ospite). Alcune parole subirono mutamenti ancor pi\u00f9 drastici, come *\"habukaz\", che divenne il norreno \"haukr\" (\u201cfalco\u201d)."}
{"id": "438560", "revid": "31789", "url": "https://it.wikipedia.org/wiki?curid=438560", "title": "Didascalia", "text": "Una didascalia \u00e8, in un documento, un breve commento illustrativo posto sotto una tavola o una figura. Lo stesso termine indica la parte non dialogica di un testo teatrale, oppure la breve descrizione posta generalmente sotto, o vicino, a un dialogo (o ad un'immagine), nei fumetti, nei film o nei copioni, con funzione di un commento\nNei documenti.\nLa didascalia ha la funzione di spiegare il significato o il contesto di una determinata immagine. Ad esempio, nei libri di storia si utilizzano spesso immagini raffiguranti dei dipinti: la didascalia indica l'autore, il titolo e l'anno di quel dipinto. Nel caso di fotografie di persone, la didascalia pu\u00f2 limitarsi a indicare di che persona si tratta oppure pu\u00f2 riassumere alcuni dati biografici contenuti nel testo.\nDidascalie nei fumetti.\nNei fumetti dei primi anni del Novecento, ma anche in quelli della fine dell'Ottocento sostituiscono in parte (certe volte completamente) le nuvolette, vale a dire i dialoghi dei personaggi. Anche nei primi \"giornaloni\" di Topolino accade ci\u00f2: le didascalie contengono delle poesiole in rima che descrivono ci\u00f2 che succede nella vignetta sovrastante. Ancora oggi, tuttavia, troviamo le didascalie nei fumetti: la differenza sta per\u00f2 nel fatto che si trovano per la maggior parte delle volte in cima alla vignetta, e stanno a descrivere il cambiamento di luogo o anche l'inizio di un'azione non definita dalle immagini.\nDidascalie nei film.\nNel contesto cinematografico, la didascalia \u00e8 un testo filmato con la cinepresa ed introdotto nel mezzo del film, generalmente per fornire allo spettatore battute dei dialoghi tra i personaggi, materiale narrativo, descrittivo o esplicativo delle riprese. Le didascalie furono il pilastro portante del film muto."}
{"id": "438561", "revid": "1060", "url": "https://it.wikipedia.org/wiki?curid=438561", "title": "Prima lettera ai corinzi", "text": ""}
{"id": "438562", "revid": "14214", "url": "https://it.wikipedia.org/wiki?curid=438562", "title": "X Forza e X Amore", "text": ""}
{"id": "438568", "revid": "1305887", "url": "https://it.wikipedia.org/wiki?curid=438568", "title": "Cavie", "text": "Cavie \u00e8 un romanzo dello scrittore statunitense Chuck Palahniuk, pubblicato nel 2005.\nContenuti.\nCavie \u00e8 un romanzo composto da ventitr\u00e9 storie, raccontate dai protagonisti. Questi sono degli aspiranti scrittori, caratterizzati da un passato allucinato e da un presente assurdo. Sono attirati da un annuncio sul giornale che recita: \"Ritiro per scrittori: abbandona la tua vita per tre mesi\", e promette vitto e alloggio gratuiti, tre mesi di stand-by con il resto del mondo, in un clima di totale immersione nel loro lavoro, la scrittura. In realt\u00e0 la allettante promessa non si riveler\u00e0 altro che una trappola tesa loro dal signor Whittier, un crudele vecchio in carrozzella che vuole sfruttare i malcapitati, le loro storie e le loro vite.\nNel corso del romanzo la tensione dei singoli racconti cresce sempre di pi\u00f9, passando per i vari contesti umani dei malcapitati: grotteschi, ossessivi, oscuri, comici, avventurosi, disgustosi. Viene a galla cos\u00ec la linea comune che unisce le storie, ovvero la ricerca del successo a tutti i costi, che contraddistingue l'universo mass-mediatico del nostro tempo. Cos\u00ec il testo non \u00e8 solo una semplice critica ai Reality show, ma mostra gli spietati compromessi a cui si scende pur di essere per un solo attimo sulla cresta dell'onda, o almeno per credere che sia cos\u00ec."}
{"id": "438569", "revid": "3158645", "url": "https://it.wikipedia.org/wiki?curid=438569", "title": "Hammer Films", "text": ""}
{"id": "438571", "revid": "316716", "url": "https://it.wikipedia.org/wiki?curid=438571", "title": "Hammer Film Productions", "text": "La Hammer Film Productions \u00e8 una casa di produzione cinematografica britannica.\nFondata il 18 gennaio 1949 dalle ceneri di una precedente compagnia (la Hammer Productions Limited, nata nel '34 e fallita nel '37), la casa \u00e8 famosa per la serie di film horror prodotti dalla fine degli anni cinquanta fino agli anni settanta. La Hammer ha prodotto anche thriller, commedie, film avventurosi e di fantascienza, noir e serie tv. Durante gli anni sessanta-settanta, grazie all'utilizzo della \"formula Hammer\", la casa riusc\u00ec a rendere famoso l'horror in tutto il mondo. La casa cinematografica ha cessato la produzione di film alla fine degli anni settanta, riprendendola solamente nel 2008 in seguito a un cambio di propriet\u00e0.\nStoria.\nLa Hammer Productions Limited e la Exclusive Films (1934-1937).\nNel novembre del 1934 William Hinds, un uomo d'affari nato nel 1887 (erede della pi\u00f9 grande catena di gioiellerie della Gran Bretagna, gestore di teatri, hotel e attivo nello show business), fonda la \"Hammer Productions Limited\", con base a Imperial House in Regent Street, Londra. Il nome della casa deriva dal nome d'arte che William Hinds usava per i suoi spettacoli vaudeville: Will Hammer.\nNel 1935 esce il primo film Hammer: \"The Public Life of Henry the Ninth\", commedia su misura per il comico radiofonico Leonard Henry prodotta negli studi MGM/ATP di Ealing per la regia di Bernard Mainwaring. Nel frattempo William Hinds incontra Enrique Carerras, un emigrato spagnolo classe 1880 col quale, nel maggio del '35, fonda una compagnia distributrice di film: la Exclusive Films (i cui uffici sono situati a Wardour Street).\nLa Hammer produsse altri quattro film, tra cui \"The Mistery of the Mary Celeste\" con Bela Lugosi, tutti distribuiti dalla Exclusive.\nUn crollo delle industrie di film britannici port\u00f2 la Hammer in bancarotta e la compagnia dovette chiudere nel 1937. La Exclusive Film sopravvisse ed il 20 luglio 1937 acquist\u00f2 i civici 113-117 di Wardour Street e continu\u00f2 a distribuire film per altre compagnie cinematografiche. Nel biennio '38-'39, inoltre, la societ\u00e0 accoglie i figli di Enrique e William, James Carreras, nato nel 1909, e Anthony Hinds, nato nel 1922.\nLa nascita della Hammer Film Productions (1946-1955).\nAllo scoppio della Seconda guerra mondiale, Anthony e James si arruolarono nell'esercito e la Exclusive continu\u00f2 ad operare con capacit\u00e0 limitate. Nel 1946 i due fanno ritorno e, di fatto, assumono il controllo della societ\u00e0, producendo alcuni corti, medio e lungometraggi come \"Crime Reporter\" e \"River Patrol\".\nMa \u00e8 lo straordinario successo di \"Dick Barton Special Agent\" (diretto da Alfred Goulding e interpretato da Don Stannard) a suggerire a Carreras e Hinds di fondare una societ\u00e0 esclusivamente votata alla produzione, riassegnando alla Exclusive i soli compiti distributivi. La Hammer Film Productions nasce il 18 gennaio 1949 (e viene registrata il successivo 12 febbraio) con uffici al quinto piano di Wardour Street (113-117), nell'edificio gi\u00e0 battezzato Hammer House.\nPur completato in anticipo sulla rinascita della Hammer, \"The Case of the Missing Heiress\" di Godfrey Grayson \u00e8 ritenuto per convenzione il primo lungometraggio Hammer Films. Seguono una serie di produzioni ispirate a fortunati serial radiofonici (\"The Man in Black\", \"Roon to Let\" e molti altri), mentre con \"Cloudburst\", del 1951, si apre ufficialmente la fase delle co-produzioni con gli Stati Uniti, dedicata principalmente a film noir. Nella prima met\u00e0 degli anni cinquanta, inoltre, grazie all'apporto di Terence Fisher, che aveva esordito con la Hammer per la regia di \"Esca per uomini\", vennero prodotte le prime incursioni nel cinema di fantascienza, \"Four Sided Triangle\" e \"Viaggio nell'interspazio\" (\"Spaceways\"), entrambi del 1953, che riscossero un certo successo.\nLa nascita della Hammer Horror (1955-1959).\nIl primo significativo esperimento della Hammer con il genere horror avvenne nel 1955 con il film \"L'astronave atomica del dottor Quatermass\" (\"The Quatermass Xperiment\"), un fantahorror diretto da Val Guest ispirato alla serie televisiva omonima, primo di una serie di tre film. Dopo \"I vampiri dello spazio\", la Hammer inizi\u00f2 la lavorazione di \"La maschera di Frankenstein\" con Christopher Lee e Peter Cushing.\nIl grande successo del film, spinse la casa a girarne una serie di sequel.\nNel 1958 venne girato \"Dracula il vampiro\" e nel 1959 \"La mummia\", altri due film che otterranno grande successo spingendo la Hammer a crearne numerosi seguiti.\nTra cui, quelli dedicati al vampirismo:\nLe nuove richieste (anni '70).\nNegli anni '70 dopo \"Barbara il mostro di Londra\", le richieste di film horror da parte del pubblico divennero pi\u00f9 sofisticate anche a causa dell'uscita di horror d'autore come \"Rosemary's Baby\". La Hammer tent\u00f2 di modernizzare le storie gotiche dei propri film realizzando \"\" e \"I satanici riti di Dracula\", film in cui il conte vampiro si aggira per una Londra moderna, ma che non riscossero successo.\nPoich\u00e9 i film degli anni '60 mostravano scene di violenza e di sesso, la Hammer cerc\u00f2 di adattarsi realizzando la \"trilogia dei Karnstein\" basata sul racconto di J. Sheridan Le Fanu: \"Carmilla\".\nLa trilogia dei Karnstein.\nQuesti tre film sono completamente fuori dai tradizionali canoni della Hammer in quanto contenenti numerose scene di lesbismo. Lo scarso successo di questi film sembrava essere il presagio di quello che sarebbe accaduto di l\u00ec a poco.\nGli ultimi anni (1970-1979).\nAlla fine degli anni'70 la Hammer fece sempre meno film e tent\u00f2 di smettere con gli horror gotici ormai fuori moda sui quali lo studio aveva costruito la propria reputazione. Nel 1974, insieme agli Shaw Brothers di Hong Kong, la Hammer produce \"La leggenda dei sette vampiri d'oro\" che combina l'horror gotico alle arti marziali. Tuttavia la cosa non funzion\u00f2.\nNel 1979 la Hammer realizz\u00f2 il film \"Il mistero della signora scomparsa\", remake di \"La signora scompare\" di Alfred Hitchcock. Il film, bench\u00e9 di pregevole fattura e ricco d'azione, non raccolse il successo sperato e la Hammer fin\u00ec in bancarotta.\nSerie televisive (1980-1984).\nNei primi anni '80 la Hammer Films realizz\u00f2 una serie tv di 13 episodi: la \"Hammer House of Horror\". Nel 1984 venne prodotta una seconda serie tv, anch'essa di 13 episodi: la \"Hammer House of Mystery and Suspense\". Quella fu l'ultima produzione targata Hammer.\nLe nuove produzioni (2007-oggi).\nDopo pi\u00f9 di venti anni di inattivit\u00e0, la Hammer ha realizzato una nuova serie tv \"Beyond the Rave\", pubblicata per la prima volta su Internet. Nel corso del 2009 sono stati girati due film: \"The Resident\", che vede la partecipazione di Christopher Lee e Hilary Swank, e \"Blood Story\", rifacimento del film svedese \"Lasciami entrare\".\nPer il futuro, Simon Oakes, amministratore delegato della societ\u00e0, ha spiegato che sono in fase di studio diversi rifacimenti di alcuni film iconici della Hammer che segnarono il cinema dell'orrore del periodo anni '50-'60. Oakes tenne a precise come i nuovi film non sarebbero stati dei rifacimenti veri e propri, ma piuttosto \u00abdelle reinterpretazioni di questi personaggi storici\u00bb, accennando al fatto della presenza di materiale su cui partire per un nuovo film di \"Capitan Kronos - Cacciatore di vampiri\".\nLa Hammer \u00e8 tornata al cinema nel 2012 con \"The Woman in Black\", con protagonista Daniel Radcliffe. Il film ha incassato ben 127.700.000 dollari in tutto il mondo, superando di gran lunga le aspettative e diventando l'horror britannico di maggior successo degli ultimi 20 anni. In Italia il film ha incassato 797.000 euro. Nell'aprile del 2012 \u00e8 stato annunciato il seguito dal titolo: \"L'angelo della morte\" (\"The Woman in Black: Angels of Death\") uscito poi nel 2014. Nel 2014 esce anche \"Le origini del male\" (\"The Quiet Ones\") diretto da John Pogue."}
{"id": "438572", "revid": "125236761", "url": "https://it.wikipedia.org/wiki?curid=438572", "title": "Salice (Reggio Calabria)", "text": "Sal\u00ecce (anticamente Sal\u00ecce Calabro) \u00e8 un quartiere di Reggio Calabria. Insieme ai quartieri Catona, Rosal\u00ec e Villa San Giuseppe fa parte dell'VIII circoscrizione comunale.\nIl territorio, dalla forma piano collinare, si estende lungo il fianco del \"Torrente Catona\" dall'altitudine di circa 35 metri s.l.m. fino ai 160 metri dell'altopiano di Arghill\u00e0.\nStoria.\nProbabilmente avamposto militare gi\u00e0 in epoca romana, crebbe in importanza nel tardo medioevo quando le continue incursioni saracene spinsero le popolazioni delle zone costiere sottostanti a migrare verso i pi\u00f9 sicuri paesi collinari.\nDopo la conquista napoleonica e il riassetto ordinato dai francesi, l'abitato di \"Sal\u00ecce\" fu aggregato dapprima a Catona, e in seguito inserito nel circondario di Villa San Giovanni.\nRitornato sotto la dominazione borbonica, nel 1816 fu aggregato a Fiumara di Muro e nel 1849 divenne comune autonomo.\nDopo essere stato gravemente colpito dal Terremoto del 1908, nel 1927 \"Sal\u00ecce\" cess\u00f2 di essere comune autonomo e fu aggregato alla \"Grande Reggio\", come frazione di Catona.\nToponomastica.\nRiguardo all'etimologia del nome \"Sal\u00ecce\" esistono due diverse interpretazioni: \nA supporto di quest'ultima ipotesi vi sono testimonianze storiche della presenza in epoca romana di fortificazioni nei pressi di \"Salice Calabro\": la fortezza \"Galliana\" (odierna Calanna), ed il castro romano de \"la Ruula\", (odierna Arghill\u00e0)."}
{"id": "438580", "revid": "729019", "url": "https://it.wikipedia.org/wiki?curid=438580", "title": "Sojuz T-12", "text": "Sojuz T-12 \u00e8 la denominazione di una missione della navicella spaziale Sojuz T verso la stazione spaziale sovietica Saljut 7 (DOS 6). Si tratt\u00f2 del cinquantunesimo volo equipaggiato di questo velivolo spaziale, del settantatreesimo volo nell'ambito del programma Sojuz sovietico nonch\u00e9 del nono volo equipaggiato verso la predetta stazione spaziale \u2013 il settimo che riusc\u00ec effettivamente ad agganciarsi ed a visitare la predetta stazione spaziale a causa degli insuccessi delle precedenti missioni Sojuz T-8 e Sojuz T-10-1.\nMissione.\nIl quarto equipaggio ospite (Saljut 7 EP-4 - in russo \"\u042d\u043a\u0441\u043f\u0435\u0434\u0438\u0446\u0438\u044f \u043f\u043e\u0441\u0435\u0449\u0435\u043d\u0438\u044f 4\" - equipaggio ospite 4) della stazione spaziale Saljut 7 esegu\u00ec, con la collaborazione del terzo equipaggio base (Saljut 7 EO-3) della stazione stessa diversi esperimenti, analisi e ricerche di vario tipo. Tra questi spiccano particolarmente gli esperimenti relativi all'osservazione dei campi di risonanza magnetica e del suono, nonch\u00e9 le prove eseguite sulla qualit\u00e0 d'aria presente all'interno della stazione spaziale stessa.\nApoteosi della missione fu comunque senza dubbio l'attivit\u00e0 extraveicolare svoltasi il 25 luglio. Si tratt\u00f2 infatti della prima eseguita da una donna. Oltre al comandante della missione Vladimir D\u017eanibekov infatti vi partecip\u00f2 Svetlana Savickaja, che aveva gi\u00e0 volato nello spazio in precedenza \u2013 la seconda donna in assoluto\u00a0\u2013 durante la missione Sojuz T-7. L'attivit\u00e0 extraveicolare impegn\u00f2 i due cosmonauti per oltre tre ore e mezzo. Scopo della stessa fu il collaudo di un attrezzo multifunzionale il quale agevolava notevolmente eventuali futuri lavori di riparazione della stazione spaziale oppure di una navicella. L'attrezzo infatti consentiva di tagliare il metallo, eseguire delle saldature, delle brasature e l'incollaggio dello stesso nonch\u00e9 la galvanizzazione ed il trattamento di superficie delle varie componenti metalliche.\nUlteriori dati di volo.\nI parametri sopra elencati indicato i dati pubblicati immediatamente dopo il termine della fase di lancio. Le continue variazioni ed i cambi di traiettoria d'orbita sono dovute alle manovre di aggancio. Pertanto eventuali altre indicazioni risultanti da fonti diverse sono probabili ed attendibili in considerazione di quanto descritto."}
{"id": "438581", "revid": "12290", "url": "https://it.wikipedia.org/wiki?curid=438581", "title": "Strips", "text": ""}
{"id": "438582", "revid": "125983812", "url": "https://it.wikipedia.org/wiki?curid=438582", "title": "Cristiano II di Danimarca", "text": "Origini.\nEra figlio di Giovanni di Danimarca e Cristina di Sassonia, nacque al Castello di Nyborg nel 1481 e successe al padre come re e reggente in Danimarca e Norvegia, per cedere il posto a sua volta allo zio re Federico I di Danimarca. In Svezia divent\u00f2 re grazie alla conquista del paese, e con il bagno di sangue di Stoccolma; per questo \u00e8 ricordato come Cristiano il Tiranno.\nBiografia.\nPolitica.\nCome vicer\u00e9 di Norvegia (1506\u20131512) mostr\u00f2 gi\u00e0 una singolare capacit\u00e0 di governare in circostanze estremamente difficili. Patriottismo, intuizione, coraggio, saggezza nell'amministrazione dello Stato, energia\u2014queste grandi qualit\u00e0 erano indiscutibilmente sue; ma sfortunatamente erano viziate da ostinazione, sospetto e un'oscura scaltrezza, sotto le quali sobbolliva un vulcano di crudelt\u00e0 vendicativa.\nUn'altra peculiarit\u00e0, pi\u00f9 fatale di altre in quell'epoca aristocratica, fu il suo profondo affetto per la gente comune, che aument\u00f2 grazie alla sua passione per una bella ragazza norvegese di discendenza olandese, chiamata Dyveke Sigbritsdatter, che divenne la sua amante nel 1507 o nel 1509.\nLa successione al trono di Cristiano venne confermata dall\"'Herredag\", l'assemblea dei notabili dei tre regni settentrionali, che si incontrarono a Copenaghen nel 1513. I nobili e il clero di tutti e tre i regni guardavano con serio sospetto un governante che aveva gi\u00e0 mostrato in Norvegia di non aver paura di far valere al massimo la sua autorit\u00e0.\nIl Rigsr\u00e5d danese e il Rigsr\u00e5d norvegese insistettero sull\"'Haandf\u00e6stning\" (ovvero lo statuto estorto al re) per cui le corone di entrambi i regni erano elettive e non ereditarie, occupandosi esplicitamente di qualsiasi trasgressione dello statuto da parte del re, e riservando espressamente alle stesse assemblee la libera scelta di un successore di Cristiano dopo la sua morte. Ma non si riusc\u00ec a prevalere sui delegati svedesi per far loro accettare Cristiano come re.\n\u00abNoi abbiano - dissero - la scelta tra la pace a casa e la lotta qui, o la pace qui e la guerra civile a casa, e preferiamo la prima possibilit\u00e0\u00bb. La decisione sulla successione svedese venne quindi rimandata. Il 12 agosto 1515, Cristiano spos\u00f2 Isabella d'Asburgo, nipote dell'imperatore Massimiliano I, ma senza abbandonare la relazione con Dyveke, e fu solo la morte in circostanze sospette della sfortunata ragazza, nel 1517, che imped\u00ec gravi complicazioni con l'imperatore Carlo V.\nCristiano si vendic\u00f2 facendo giustiziare il magnate Torben Oxe, che in base a prove plausibili si supponeva fosse stato l'assassino di Dyveke, nonostante la strenua opposizione dei pari di Oxe. Da quel momento il re non perse occasione per destituire la nobilt\u00e0 e innalzare al potere le persone comuni.\nIl suo consigliere capo era la madre di Dyveke, Sigbrit, amministratrice nata e genio commerciale di primo ordine. Cristiano inizialmente la nomin\u00f2 controllore dei dazi di \u00d6resund e alla fine le affid\u00f2 la gestione delle finanze nel loro complesso. Ella stessa borghese, la sua politica costante fu quella di elevare ed estendere l'influenza delle classi medie. Divenne ben presto l'anima del consiglio interno delle classi medie, che competeva con il \"Rigsraad\".\nI patrizi naturalmente si risentirono per le loro destituzioni e quasi tutte le misure impopolari vennero attribuite all'influenza della \"ripugnante fattucchiera olandese che aveva stregato il re.\" Ad ogni modo, Mogens G\u00f8ye, la personalit\u00e0 pi\u00f9 importante del consiglio, sostenne il re il pi\u00f9 a lungo possibile.\nRiconquista della Svezia.\nMentre Cristiano si preparava all'inevitabile guerra con la Svezia, dove il partito patriottico, guidato dal vicer\u00e9 liberamente eletto Sten Sture il Giovane, si fronteggiava con il partito filo-danese guidato dall'Arcivescovo di Uppsala Gustav Trolle.\nCristiano, che aveva gi\u00e0 preso delle misure per isolare politicamente la Svezia, si affrett\u00f2 in soccorso dell'arcivescovo, che veniva assediato nella sua fortezza di St\u00e4ket, ma venne sconfitto da Sture a V\u00e4dla e costretto a ritornare in Danimarca. Un secondo tentativo di soggiogare gli Svedesi, nel 1518, venne anch'esso frustrato dalla vittoria di Sture a Br\u00e4nnkyrka. Un terzo tentativo fatto nel 1520, con un grosso esercito di mercenari francesi, tedeschi e scozzesi, si rivel\u00f2 un successo.\nSture venne ferito mortalmente nella battaglia di Bogesund, il 19 gennaio, e l'esercito danese, senza opposizione, si avvicinava a Uppsala, dove i membri del Riksr\u00e5d svedese si erano gi\u00e0 riuniti. I consiglieri acconsentirono a rendere omaggio a Cristiano a condizione che egli concedesse una piena immunit\u00e0 per il passato e una garanzia che la Svezia venisse governata secondo le leggi e le tradizioni svedesi. Una convenzione a questo riguardo venne confermata dal re e dal Consiglio segreto di Danimarca il 31 marzo.\nLa vedova di Sture, Dama Cristina Gyllenstierna, resisteva ancora fermamente a Stoccolma, e la classe contadina della Svezia Centrale, aizzata dal suo patriottismo, accorse in armi, sconfiggendo gli invasori danesi a Balunds\u00e5s il 19 marzo, e solo con enormi difficolt\u00e0 venne infine sconfitta nella sanguinosa battaglia di Uppsala, il venerd\u00ec santo 6 aprile 1520.\nIn maggio arriv\u00f2 la flotta danese, e Stoccolma venne investita via terra e via mare, ma la Dama Gyllenstierna resistette valorosamente per quattro lunghi mesi e si prese cura, quando si arrese il 7 settembre, di esigere in anticipo un'amnistia esplicita e di carattere assoluto. Il 1\u00ba novembre i rappresentanti della nazione giurarono fedelt\u00e0 a Cristiano come re ereditario di Svezia, anche se la legge del posto prevedeva specificatamente che la corona svedese dovesse essere elettiva.\nCristiano discendeva, sia attraverso Valdemaro I di Svezia che attraverso Magnus III di Svezia, dalla dinastia di Eric e da Caterina, figlia di Inge I di Svezia, oltre che da Ingrid Ylva, nipote di Sverker I di Svezia. Il suo rivale, Gustavo I di Svezia, discendeva solo da Sverker II di Svezia a dalla dinastia di Sverker (che apparentemente non discendeva dagli antichi re svedesi). Gli avi di Cristiano comprendevano quasi tutti i re svedesi.\nIl bagno di sangue di Stoccolma.\nIl 4 novembre Cristiano venne unto da Gustavus Trolle nella Cattedrale di Stoccolma e prest\u00f2 l'usuale giuramento di governare il reame avvalendosi solo di nativi della Svezia, secondo le prescrizioni. I tre giorni successivi vennero dedicati ai banchetti, ma il 7 novembre \"inizi\u00f2 un intrattenimento di tipo diverso.\" La sera di quel giorno Cristiano convoc\u00f2 i suoi capitani per una conferenza privata a palazzo. Il risultato fu presto evidente, poich\u00e9 al crepuscolo una banda di soldati danesi, con torce e lanterne, fece irruzione nel salone e port\u00f2 via alcune persone attentamente selezionate.\nPer le dieci della stessa sera il resto degli ospiti del re erano al sicuro sotto chiave. Tutte queste persone erano state segnate nelle liste di proscrizione dell'arcivescovo Trolle. Il giorno seguente un consiglio, presieduto da Trolle, pronunci\u00f2 solennemente condanne a morte per i proscritti e gli eretici manifesti.\nAlla mezzanotte di quel giorno i vescovi patriottici di Skara e Str\u00e4ngn\u00e4s vennero portati nella grande piazza e decapitati. Quattordici nobili, tre borgomastri, quattordici consiglieri cittadini e circa venti cittadini comuni di Stoccolma vennero affogati o decapitati. Le esecuzioni continuarono nei giorni successivi. In tutto, circa ottantadue persone vennero uccise.\nInoltre, Cristiano si prese la rivincita sui morti oltre che sui vivi, il corpo di Sten Sture il giovane venne riesumato e dato alle fiamme, cos\u00ec come quello del figlio. La Dama Cristina e molte altre nobildonne svedesi vennero inviate prigioniere in Danimarca. Si \u00e8 detto che i modi di questa azione efferata, il Bagno di sangue di Stoccolma come viene generalmente chiamato, furono ancor pi\u00f9 detestabili del fatto in s\u00e9. Il massacro e i fatti della Citt\u00e0 vecchia di Stoccolma sono forse la ragione principale del motivo per cui Cristiano viene ricordato in Svezia come \"Cristiano il Tiranno\".\nCristiano soppresse i suoi oppositori politici con il pretesto di difendere un sistema ecclesiastico che in cuor suo disprezzava. Anche quando divenne necessario fare le proprie scuse per questo crimine, si vide lo stesso doppio standard. Mentre in un proclama al popolo svedese egli rappresent\u00f2 il massacro come una misura necessaria per evitare l'interdetto papale, nella sua apologia al Papa per la decapitazione dei vescovi innocenti, Cristiano lo descrisse come un atto di vendetta non autorizzato da parte della sua gente.\nTentativi di riforma.\nFu con la mente brulicante di grandi progetti che Cristiano II fece ritorno nel suo regno nativo. Non vi era dubbio che gli stesse a cuore il benessere dei suoi domini. Per quanto disumano potesse essere nell'ira, in principio fu un umanista al pari di molti dei suoi contemporanei. Ma egli desiderava fare le cose a modo suo e nutrendo profonda sfiducia nei nobili danesi con cui condivideva i suoi poteri, cerc\u00f2 aiutanti tra le pratiche e benestanti classi medie delle Fiandre.\nNel giugno del 1521 fece una visita improvvisa nei Paesi bassi e vi rimase per alcuni mesi. Visit\u00f2 molte delle citt\u00e0 principali, prese a servizio molti artisti fiamminghi e fece personale conoscenza di Quentin Matsys e Albrecht D\u00fcrer; quest'ultimo dipinse un ritratto del re. Cristiano si intrattenne anche con Erasmo da Rotterdam, con il quale discusse della Riforma, e pronunci\u00f2 la famosa frase: \u00abLe mezze misure sono inutili; le cure che danno una bella scossa all'intero corpo sono le migliori e le pi\u00f9 sicure.\u00bb\nMai Re Cristiano sembr\u00f2 pi\u00f9 potente che al suo ritorno in Danimarca il 5 settembre 1521, e confidente nella sua forza, egli procedette spericolatamente inaugurando le riforme pi\u00f9 radicali. Poco dopo il suo ritorno eman\u00f2 il suo grande \"Landelove\", o Codice delle Leggi. Per la maggior parte questo si fondava su modelli olandesi e testimoniava ad alto livello le mire progressiste del re. Venivano poste le condizioni per una migliore educazione delle classi inferiori e la limitazione dell'influenza politica dell'alto clero; c'erano rigide proibizioni contro i sabotatori e \"la cattiva e non-cristiana pratica di vendere i contadini come fossero bestie brute\"; le vecchie gilde commerciali vennero mantenute, ma le regole per il loro accesso vennero semplificate, e i patti commerciali dei borghesi pi\u00f9 ricchi, a detrimento dei mercanti pi\u00f9 piccoli, vennero aspramente vietati.\nSfortunatamente queste riforme, eccellenti in s\u00e9, non suggerivano il punto di vista di un regnante eletto, ma quello di un monarca per diritto divino. Alcune di queste erano addirittura in diretta contravvenzione dello statuto e il vecchio spirito scandinavo d'indipendenza venne profondamente ferito dalla preferenza data agli olandesi.\nCristiano ospit\u00f2 in quel periodo anche il \"riformatore\" Andrea Carlostadio, che ebbe molta influenza su di lui al punto di convincerlo a emettere una legge contro il celibato ecclesiastico.\nLa caduta.\nAnche la Svezia era ora in aperta rivolta; e sia Norvegia che Danimarca vennero tassate pesantemente per poter raccogliere un esercito che sottomettesse il regno fratello. Complicazioni estere si aggiunsero ai problemi interni. Con il lodevole obiettivo di liberare il commercio danese dal giogo della Lega Anseatica, e di rendere Copenaghen il pi\u00f9 grande emporio del nord, Cristiano aveva arbitrariamente innalzato i dazi del Sound e sequestrato diverse navi olandesi, che si presumeva avessero evaso le tasse.\nLe relazioni con gli olandesi divennero quindi tese, mentre con Lubecca e i suoi alleati era guerra aperta. Alla fine lo Jutland insorse contro di lui, rinunci\u00f2 alla sua lealt\u00e0 e offr\u00ec la corona allo zio di Cristiano, Duca Federico di Holstein, il 20 gennaio 1523. Le difficolt\u00e0 di Cristiano apparvero cos\u00ec insormontabili che egli si imbarc\u00f2 e and\u00f2 a cercare aiuto all'estero, e il 1\u00ba maggio sbarc\u00f2 a Veere in Zelanda.\nDurante i suoi anni di esilio il re condusse una vita relativamente umile nella citt\u00e0 di Lier, nei Paesi Bassi, aspettando l'aiuto militare del suo riluttante cognato imperiale. Nel frattempo inizi\u00f2 ad essere considerato come un salvatore sociale in Danimarca, dove sia i contadini che i cittadini comuni presero a desiderare la sua reinstaurazione. Per un certo periodo divenne perfino protestante ma dovette riconvertirsi per poter ottenere il sostegno dell'imperatore.\nOtto anni dopo, il 24 ottobre 1531, tent\u00f2 di recuperare i suoi regni, ma una tempesta disperse la sua flotta al largo della costa norvegese, e il 1\u00ba luglio 1532, in base alla convenzione di Oslo, si arrese al rivale, Re Federico, in cambio della promessa di un salvacondotto.\nMa Re Federico non mantenne la promessa e per i 27 anni seguenti Re Cristiano venne tenuto prigioniero, prima nel Castello di Sonderborg, fino al 1549, e in seguito nel Castello di Kalundborg.\nI racconti di confinamento solitario in piccole celle oscure sono inaccurati. Re Cristiano venne trattato come un nobile, in particolare durante la vecchiaia, e gli venne concesso di ospitare feste, andare a caccia, e circolare liberamente a patto di non oltrepassare i confini della citt\u00e0 di Kalundborg. Ma era comunque un prigioniero, bench\u00e9 reale, e i suoi 27 anni di cattivit\u00e0 furono un grande disonore per la reputazione di Re Federico I e di suo figlio. Cristiano II non venne mai condannato per alcun crimine.\nSuo cugino, Re Cristiano III di Danimarca, figlio di Federico I, mor\u00ec agli inizi del 1559, e si narra che anche allora, con il vecchio re vicino agli 80 anni, la gente di Copenaghen volgesse lo sguardo verso Kalundborg. Ma Re Cristiano II mor\u00ec pacificamente solo pochi giorni dopo, e il nuovo re, Federico II, ordin\u00f2 che un funerale reale fosse tenuto in memoria del suo infelice parente, che giace sepolto a Odense vicino alla moglie e ai genitori.\nDei sei figli di Cristiano II, tre meritano una menzione. Il Principe Hans (Giovanni) mor\u00ec ancor giovane in esilio (1532). Le due figlie: Dorotea del Palatinato e Cristina di Danimarca reclamarono invano per molti anni il trono danese e la loro eredit\u00e0.\nMatrimonio e figli.\nCristiano spos\u00f2 nel 1514 per procura, matrimonio poi ratificato nel 1515, Isabella d'Asburgo. Da questo matrimonio nacquero i seguenti figli:\nL'opinione dei posteri.\nLa nomea di Cristiano II lo ha reso uno dei pi\u00f9 discussi tra i re danesi. \u00c8 stato considerato sia un tiranno ipocrita che un \"despota progressista\" che voleva creare una monarchia assoluta basata su \"liberi cittadini\". Oltre a ci\u00f2 le sue debolezze psicologiche spesso sorprendenti hanno attirato l'interesse degli storici, in particolare la sua spesso menzionata irrisolutezza, che con il passare degli anni sembr\u00f2 dominare le sue azioni. Si \u00e8 avanzata l'ipotesi che soffrisse di una sindrome maniaco-depressiva, ma come molte altre \u00e8 impossibile da dimostrare. La ragione del suo declino fu probabilmente quella di essersi fatto troppi nemici e che la classe media danese non era ancora abbastanza forte da diventare la base del potere reale. Comunque alcune delle sue ambizioni vennero soddisfatte dalla vittoria dell'assolutismo nel 1660.\nLa vita e la carriera quasi \"shakespeariana\" del re\u00a0\u2013 la relazione con Dyveke, le sue azioni riguardanti il bagno di sangue, il suo comportamento all'epoca della sua caduta e la sua esistenza oscura come \"prigioniero di Soenderborg\", hanno creato molti miti. Uno dei pi\u00f9 famosi \u00e8 la storia secondo cui il re irrisoluto attravers\u00f2 il Piccolo Belt avanti e indietro per una notte intera, nel febbraio 1523 finch\u00e9 alla fine non cedette. Un'altra leggenda, altrettanto improbabile, \u00e8 quella secondo cui il re irrequieto vag\u00f2 attorno ad una tavola rotonda a Soenderborg, lasciandovi un solco con il dito. La sua vita ha naturalmente ispirato moderni poeti e scrittori danesi. La pi\u00f9 famosa opera letteraria \u00e8 probabilmente il romanzo di Johannes Vilhelm Jensen: \"La caduta del Re\" (1900-1901) nel quale Cristiano viene visto quasi come un simbolo della \"infermit\u00e0 ed esitazione\" danese."}
{"id": "438583", "revid": "1318658", "url": "https://it.wikipedia.org/wiki?curid=438583", "title": "Arrondissement di Bourg-en-Bresse", "text": "L\"arrondissement\" di Bourg-en-Bresse \u00e8 un \"arrondissement\" dipartimentale della Francia situato nel dipartimento dell'Ain, nella regione dell'Alvernia-Rodano-Alpi.\nStoria.\nFu creato nel 1800, sulla base dei preesistenti distretti.\nComposizione.\nL\"arrondissement\" \u00e8 composto da 219 comuni raggruppati in 24 cantoni:"}
{"id": "438584", "revid": "228587", "url": "https://it.wikipedia.org/wiki?curid=438584", "title": "Film della Hammer", "text": "Questa \u00e8 la lista dei film realizzati dalla Hammer Film Productions, compresi i corti.\nInfine gli episodi delle serie televisive.\nTelevisione.\nLa \"Hammer\" lavor\u00f2 anche a livello televisivo realizzando tre serie televisive horror (\"Journey to the Unknown\", \"Racconti del brivido\" e \"L'ora del mistero\") ed una documentaristica (\"The World of Hammer\")."}
{"id": "438588", "revid": "1632387", "url": "https://it.wikipedia.org/wiki?curid=438588", "title": "Sindaci di Firenze", "text": "Di seguito l'elenco cronologico dei sindaci di Firenze e delle altre figure apicali equivalenti che si sono succedute nel corso della storia.\nGranducato di Toscana (1781-1860).\nCarica annuale che cambiava il 1\u00ba marzo, secondo il tradizionale calendario fiorentino.\nMaire sotto l'impero francese:\nIn carica a scadenza pi\u00f9 lunga, poi biennale e infine varia."}
{"id": "438589", "revid": "6923", "url": "https://it.wikipedia.org/wiki?curid=438589", "title": "Elisabetta Vernier", "text": "Biografia.\nHa vinto il Premio Italia 2004 con \"Clipart\" (Solid), il suo primo romanzo, e ha pubblicato numerosi racconti, tra cui \"I custodi del passato\" sull'antologia \"Donne al Futuro\" (Dario Flaccovio Ed.), \"Origami\" sull'antologia \"I nuovi mondi di Delos\" (Delos Books) e sulla storica rivista ungherese Galaktika, e \"La dura vita del webmaster di Dio\" sulla rivista Strane Storie e su MacWorld.\nGiornalista pubblicista dal 2008 al 2013, ha collaborato a lungo con le riviste Robot e Delos Science Fiction e ha creato la Galleria di Fantaiku, una galleria pubblica sul web che ospita migliaia di minipoesie fantascientifiche e non. Nel 2005 ha curato l'antologia \"Fantaiku\", una collezione di pi\u00f9 di 280 haiku d'argomento fantastico di oltre 80 autori che scrivono sulla Galleria.\nInsieme ad Angelica Tintori, nel 2006 ha curato il saggio \"Stargate SG-1\" (Delos Books), la guida a una delle serie televisive di maggior successo degli ultimi anni, con cui ha vinto il Premio Italia 2005 nella categoria Miglior saggio in volume.\nCon il nickname Eliver, insieme a S* (Silvio Sosio) da gennaio 2006 a marzo 2007 ha condotto Fantascienza.POD, il primo podcast italiano dedicato alla fantascienza letteraria, televisiva e cinematografica.\nDall'agosto 2006 ha iniziato a rendere disponibili in rete in podcast i capitoli del suo romanzo \"Clipart\": oggi tutto l'audiolibro \u00e8 pubblicato e scaricabile gratuitamente.\nNel 2007 ha creato il Delos BookClub, il primo circolo culturale italiano in Second Life, dedicato alla letteratura fantastica e all'arte.\nNel luglio 2008, \"Clipart\" viene pubblicato in Ungheria dall'editore Metropolis Media.\nHa un dottorato di ricerca in ingegneria e vive a Milano, dove lavora per una societ\u00e0 multinazionale nel settore IT.\n\u00c8 sposata con Silvio Sosio."}
{"id": "438593", "revid": "256896", "url": "https://it.wikipedia.org/wiki?curid=438593", "title": "Valvola d'aspirazione", "text": "La valvola di aspirazione nei motori a combustione interna serve per immettere la miscela combustibile nel cilindro o carter pompa, per impedire che la miscela stessa ritorni indietro.\nTipo.\nLe valvole d'aspirazione possono essere di diverso tipo a seconda del loro tipo di funzionamento:\nValvole a differenza di pressione.\nQueste valvole funzionano semplicemente grazie alla differenza di pressione, quindi maggiore sar\u00e0 la pressione e maggiore sar\u00e0 l'apertura della valvola:\nValvole a comando meccanico diretto.\nValvole che tramite la rotazione di un organo principale del motore determinano l'apertura del condotto d'aspirazione:\nValvole a funzionamento misto.\nValvole che usano pi\u00f9 combinazioni dei diversi sistemi:\nValvole a comando meccanico remoto.\nValvole che tramite la rotazione di un organo principale del motore e di sistemi di rinvio come aste, bilancieri alberi a camme, ecc determinano l'apertura del condotto d'aspirazione:\nNumero.\nIl numero delle valvole dipende dal tipo di valvola adoperata e dal tipo d'applicazione del motore, difatti si va da un minimo di una valvola (come nel caso di motori a piston port) fino a generalmente non pi\u00f9 di tre valvole (come nei motori sportivi a quattro tempi con valvola a fungo).\nDimensioni.\nLe valvole d'aspirazione a fungo nei motori aspirati sono generalmente pi\u00f9 grandi rispetto alle valvole di scarico, per favorire un miglior riempimento del cilindro; nei motori sovralimentati hanno invece generalmente la stessa grandezza di quelle di scarico, data la minore necessit\u00e0 di favorire l'aspirazione del motore.\nNei modelli sportivi turbocompressi viene anche utilizzato un sistema a flussi incrociati, dove le valvole d'aspirazione sono posizionate in modo alternato con quelle di scarico."}
{"id": "438594", "revid": "57342", "url": "https://it.wikipedia.org/wiki?curid=438594", "title": "Gianluca Nicoletti", "text": "Biografia.\nScarse le sue notizie biografiche, tuttavia, il 7 maggio 2018, Nicoletti in una intervista rilasciata alla giornalista Flavia Piccinni dichiara \"Ho la sindrome di Asperger. Adesso la mia estrosit\u00e0 ha un nome. Io sono mio figlio, e lui \u00e8 me\".\nAttivit\u00e0 professionali e opere sociali.\nGianluca Nicoletti comincia a lavorare alla RAI nel 1983. Dal 1994 \u00e8 iscritto come giornalista professionista all'Ordine dei Giornalisti del Lazio. Nel 1995 \u00e8 assunto al Giornale Radio, dove \u00e8 stato inviato speciale fino al 1999 e successivamente capostruttura alla Divisione Radiofonia per il settore dedicato all'innovazione \"Sviluppo Prodotti Multimediali\". In quel ruolo dirige la startup per il primo portale Internet dinamico della Rai.\nDal 1983 al 1994 ha collaborato come inviato alla trasmissione radiofonica \"Radiodue 3131\", dove ide\u00f2 uno \"studio mobile\" girando quindi con esso tutta l'Italia per tre edizioni. In tre delle edizioni successive ha invece condotto il programma.\nNel 1992 \u00e8 stato autore e conduttore del magazine settimanale \"Qui lo dico e qui lo nego\" in onda su Radio 2 dove, nel 1994, ha condotto la trasmissione \"Vipera\".\nPer undici anni, dal 1993 al 2004, ha condotto la trasmissione \"Golem: idoli e televisioni\", incentrata su temi riguardanti la televisione e l'attualit\u00e0 analizzata attraverso il mondo dei media. Gi\u00e0 nel 1993 \"Golem\" ha aperto una propria pagina su internet. La trasmissione ha vinto vari premi (\"Premiolino\" 1997, \"Saint Vincent\" 1998, menzione speciale al \"Prix Italia\" 1998, \"Forte dei Marmi\" 1999 e \"Guidarello\" 2000).\nDopo aver lasciato la Rai nel dicembre 2004, Nicoletti \u00e8 approdato a Radio 24, dove dal 2005 \u00e8 autore e conduttore della trasmissione radiofonica \"Melog 2.0\". Per la stessa radio nel 2005 ha condotto anche la trasmissione \"Il volto e l'anima\".\nNel 2010 ha ideato per Radio24 il programma \"Corpi\" (racconti di Cristina Cattaneo medico legale) e \"La guardiana del faro\" con Barbara Alberti.\nDa settembre 2014 ha ideato e condotto per radio24 il programma \"Il treno va\"\nNell'ottobre 2012 viene insignito del premio Cuffie D'Oro Lelio Luttazzi nella categoria \"One Man One Voice\" con la seguente motivazione:\n\"\u00c8 una delle voci pi\u00f9 conosciute tra gli intellettuali italiani. Vanta il piacevole dono dell'imprevedibilit\u00e0 e dell'uso sapiente della parola. Fine scrittore, critico televisivo e fustigatore di costumi, Gianluca rappresenta un'eccellenza della radio italiana.\"\nAttivit\u00e0 televisiva.\nHa collaborato con vari programmi televisivi delle reti RAI: del 1995 \"Uno pi\u00f9 uno\" e \"Mediamente\" (laboratorio televisivo multimediale), in onda su Rai 1. Durante lo stesso anno \u00e8 stato autore e conduttore della rubrica \"Parola in TV\" di \"Videosapere\" e ha realizzato lo speciale \"Telesogni di notte\" con Gianni Ippoliti. Dall'ottobre al febbraio 1996 \u00e8 stato autore e conduttore del programma di Rai 3 \"Niente da perdere\" dove, in forma di monologo, venivano analizzate immagini della televisione notturna. Da novembre a giugno 1996 \u00e8 stato autore e conduttore di una nota settimanale di critica televisiva all'interno del programma \"TV Zone\" su Rai 2 e \"Raccolta differenziata\", con tema principale l'analisi dei fenomeni televisivi. Su Rai 1 \u00e8 stato conduttore e coautore della trasmissione \"La parte dell'occhio\", programma sull'estetica televisiva. Nel 2004 ha condotto un'edizione di \"Conferenza stampa\" per le Tribune Politiche della Rai.\nNell'estate 2005 passa alle reti Mediaset per collaborare a \"Matrix\" di Canale 5, in onda da settembre. Nell'autunno del 2006 ha fatto parte della giuria della prima edizione del reality show \"La pupa e il secchione\" in onda su Italia 1. Nel 2010 ha curato la rubrica di News Mediaset \"Jekyll\", in onda quotidianamente su Italia 1, commentando i fatti televisivi accaduti il giorno precedente.\nAttivit\u00e0 teatrale.\nPer il teatro ha ideato la \"performance\" \"La macchina per entrare e uscire dal mondo\", una pi\u00e8ce dove sul palcoscenico si costruisce un trasformatore di umani in avatar e viceversa, ovvero una scenografia che rappresenta un ambiente reale, una piazza metafisica con, ai due rispettivi estremi, due porte che si possano aprire e chiudere.\nLa scenografia in sintesi \u00e8 un unico pannello diviso in tre aree, le due laterali dove le porte rappresentano la facciata esterna di un edificio\u00a0\u2013 disegnata o fotoriprodotta sul legno della scena\u00a0\u2013 mentre la parte centrale \u00e8 bianca come uno schermo cinematografico. La parte mancante della scena viene integrata videoproiettando un ambiente virtuale tridimensionale interattivo che completa il quadro dell'edificio con altre due porte virtuali apribili.\nOgni attore o persona del pubblico pu\u00f2 entrare da una porticina di legno come essere di carne e ossa e riuscire da quella proiettata come avatar continuando a dare la voce alla sua rappresentazione virtuale. Pu\u00f2 essere fatto anche il percorso inverso \"passando\" da avatar a essere umano.\n\"La macchina per entrare e uscire dal mondo\" ha esordito a Torino il 7 giugno 2008 e si \u00e8 poi evoluta in \"La notte di Giano\" \u2013 rappresentata per la prima volta il 21 dicembre 2008 a Roma \u2013 con l'aggiunta di personaggi e musica dal vivo composta su testi di Nicoletti.\nAttivit\u00e0 su internet.\nDal 1999 al 2004 \u00e8 stato direttore editoriale di Rai Net, l\"'internet company\" della Rai, ha curato lo \"start-up\" del portale internet della Rai e fondato la testata giornalistica on line \"Rainet news\", di cui \u00e8 stato anche direttore responsabile. Sempre in ambito Rai ha diretto la realizzazione di Rai Click, il portale Rai che mette a disposizione su internet trasmissioni televisive in streaming.\nLancia nel giugno 2009 la \"protesi vocale perenne\", una proposta sperimentale di social networking utilizzante un sistema di messaggeria vocale.\nAttivit\u00e0 musicale.\nNel 2008 collabora con Frankie hi-nrg mc nel recital \"Mattatoy\" dell'album DePrimoMaggio. L'11 luglio 2009 Nicoletti ha pubblicato il suo primo disco intitolato \"Macchina per fughe domestiche\", una raccolta di ballate in musica realizzata in collaborazione con i fratelli Riccardo e Francesca Alemanno. I temi dell'album si concentrano sui possibili metodi per fuggire dalla vita quotidiana.\nAttivit\u00e0 cinematografica.\nNel 2017 ha realizzato il film documentario \"Tommy e gli altri\", con la regia di Massimiliano Sbrolla, in cui racconta di un viaggio in Italia, assieme al figlio, alla ricerca di famiglie con autistici adulti a carico. \u00c8 stato trasmesso sui canali Sky da aprile 2017 ed \u00e8 stato interamente autofinanziato e sostenuto attraverso crowdfunding. Nel 2018 il film \u00e8 stato portato in tour nei licei italiani con il progetto didattico \"Cervelli Ribelli\" sostenuto dal Miur e Sky.\nNel 2020 \u00e8 protagonista del docufilm \"Tommy e l'asta dei cervelli ribelli\" che racconta la storia del viaggio di Gianluca Nicoletti e suo figlio Tommy attraverso l\u2019Italia, in un tour legato alla realizzazione dell'iniziativa Out of the Ordinary, un'asta con l'obiettivo di finanziare in parte un laboratorio creativo per \"cervelli ribelli\". Il film, scritto da Gianluca Nicoletti, con la regia di Massimiliano Sbrolla e la produzione esecutiva di Kulta srl, \u00e8 andato per la prima volta in onda su Sky Arte il 2 aprile 2020, giornata mondiale per la consapevolezza sull'autismo.\nAltri progetti.\nNel maggio 2010 apre, in collaborazione con Francesca Cellamare e Stefano Moriggi, la kermesse \"Macchine e Carne\" al Museo dei Fiorentini a Roma, basata su teorie tratte dal libro \"Perch\u00e9 la tecnologia ci rende umani\".\nNel giugno 2010 lancia la \"performance\" \"La disciplina del sollievo di sollevar donne\". Con il proposito di ristabilire un corretto protocollo di comunicazione tra uomini e donne, Nicoletti solleva materialmente donne sulle proprie spalle. Questi eventi sono stati organizzati in varie localit\u00e0 italiane.\nNell'autunno 2010 collabora con Marco Pizzo, storico e direttore del Museo Centrale del Risorgimento, all'iniziativa \"Giovent\u00f9 Ribelle\" promossa dal Dipartimento per la giovent\u00f9 e dedicata agli eroi del Risorgimento. La mostra, ospitata al Vittoriano di Roma dal 3 novembre al 18 dicembre 2010 e inaugurata dal Presidente della repubblica Giorgio Napolitano, si pone l'obiettivo di parlare alle nuove generazioni e si svolge in ambito multimediale, combinando nuove tecnologie, interazioni video, cimeli, dipinti. Nicoletti partecipa in qualit\u00e0 di guida vocale alla sezione \"Amabili resti\", dedicata alle reliquie laiche dei martiri del Risorgimento italiano, narrandone le storie.\nIl 14 maggio 2011 in occasione della \"Notte dei musei\" esegue al Museo di Trastevere a Roma la \"performance\" di parole, musica e fotografie \"Il Museo dei Pensieri\", una visita guidata tra gli \"oggetti mentali\" abbandonati per la citt\u00e0 fotografati da Fabrizio Intonti.\nImpegno sull'autismo.\nSi occupa attivamente di diffondere cultura sull'autismo e la neuro diversit\u00e0. Dal 2013 ha scritto tre libri sulla sua esperienza di padre del figlio autistico Tommy: \"Una notte ho sognato che parlavi\", \"Alla fine qualcosa ci inventeremo\", entrambi best seller e pubblicati in Oscar Mondadori, e nel 2018 \"Io, figlio di mio figlio\" sempre pubblicato da Mondadori. Ha realizzato il film \"Tommy e gli altri\". Ha progettato e gestisce l'area web d'informazione sull'autismo \"Per noi autistici\". Il sito realizzato nel 2015 con contributo del MIUR, \u00e8 integrato con strumenti interattivi di partecipazione, realizzati in ambito al progetto \"Digital for social\" finanziato da Fondazione Vodafone.\nHa fondato l'Onlus Insettopia, associazione che s'impegna per creare e sostenere progetti capaci di fornire servizi utili alle famiglie dei soggetti con autismo. (es. \"Autistici&amp;Giardinieri con MIUR e Universit\u00e0 Luiss). La stessa Onlus dal dicembre 2020 si \u00e8 trasformata in \"Fondazione Cervelli Ribelli Onlus\", Nicoletti ne \u00e8 il presidente."}
{"id": "438595", "revid": "44638", "url": "https://it.wikipedia.org/wiki?curid=438595", "title": "Clemente VII", "text": ""}
{"id": "438597", "revid": "819238", "url": "https://it.wikipedia.org/wiki?curid=438597", "title": "Dirigente Unico", "text": "Il Dirigente Unico (abbreviato \"DU\") \u00e8 una figura professionale delle ferrovie italiane a cui \u00e8 affidata la gestione della circolazione dei treni di un'intera tratta commerciale. \nIl primo DU italiano ha iniziato la sua attivit\u00e0 sulla ferrovia Urbino-Fabriano nel 1926. In conseguenza dell'entrata in funzione di sistemi di circolazione pi\u00f9 evoluti tale figura \u00e8 praticamente scomparsa.\nGestione del traffico.\nLa decisione di immettere un treno in una tratta fra una stazione e un'altra, specialmente in linee a semplice binario, richiede la certezza che eventuali treni precedenti ne siano usciti e che nessun altro treno venga inviato in senso opposto. A tale compito sono preposti i capistazione (detti anche Dirigenti Locali). Con l'ausilio di strumentazioni e di tecnologie sempre pi\u00f9 complesse e articolate inviano i treni da una stazione all'altra applicando uno schema teorico di circolazione detto orario ferroviario. Quando lo schema, per motivi vari, non pu\u00f2 essere aderente alle previsioni, i capistazione devono porre in atto, sul territorio di loro competenza, i provvedimenti necessari alla gestione delle problematiche contingenti. \nPer decidere quale treno inviare e quale trattenere si richiede la conoscenza della situazione del traffico dell'intera linea. Quando ancora le comunicazioni si limitavano al telegrafo o al telefono, tale conoscenza era compito del dirigente locale ma la difficolt\u00e0 connessa all'aumento del traffico ha richiesto l'istituzione della figura del Dirigente Centrale con funzioni di coordinamento e informazione allo scopo di rendere fluida la marcia dei treni. Su alcune linee a traffico modesto tale figura era surrogata dal dirigente unico.\nEconomie di esercizio.\nUn problema delle aziende ferroviarie \u00e8 il contenimento dei costi. La manovra dei deviatoi che permette lo spostamento dei rotabili da un binario ad un altro \u00e8 affidata ad agenti che abbiano superato determinati esami di abilitazione, in genere i capistazione. \nPer le linee a scarso traffico si pens\u00f2 quindi di eliminare la figura del capostazione presente in ciascuna stazione sostituendola con figure di livello inferiore o esterne a contratto specifico che vennero definite assuntori ed in seguito anche \"ausiliari\" o \"operatori\" il cui compito si limitava alle pulizie, alla vendita di biglietti, alla manovra di passaggi a livello e dei segnali oltre alla custodia delle chiavi dei fermadeviatoi affidando l'intera dirigenza di una linea secondaria o a scarso traffico a una nuova figura professionale unica detta appunto \"Dirigente Unico\".\nIn una stazione non gestita da capostazione, le disposizioni per le operazioni necessarie vengono date dal Dirigente Unico all'operatore con dispacci numerati. Se le operazioni prevedono l'ingresso di due treni in stazione l'operatore deve predisporre l'itinerario di arrivo per il primo treno. Quando questo \u00e8 giunto il capotreno \"assume il controllo\" della stazione e dirige le operazioni relative all'arrivo e alla partenza del secondo treno (in genere incrociante). Quindi predispone le operazioni per la partenza del proprio treno e ne ordina la partenza al macchinista.\nLe operazioni di arrivo e partenza possono essere effettuate con il movimento manuale dei deviatoi e un articolato sistema di chiusura di serrature dei fermadeviatoi oppure per mezzo di manipolazioni di apparati centrali se presenti e quando l'operatore sia abilitato alla manovra degli stessi.\nL'operato e i compiti del D.U..\nTutte le operazioni relative alla circolazione dei treni vengono coordinate, per tutte le stazioni della linea interessata, da una sola persona, il dirigente unico. A lui fanno capo sia l'assuntore che il capotreno nello scambio dei dispacci di movimento e di altri dispacci che permettono la corretta e sicura gestione del movimento dei treni. Il dirigente unico \u00e8 quindi un particolare tipo di capostazione che, tramite i vari operatori, dirige una serie di stazioni come se fosse un unico impianto di dimensioni allargate e fornita di numerosi binari, di molti deviatoi, di tanti segnali e di passaggi a livello.\nOltre alla dispaccistica corrente il D.U. decide le successioni dei treni, quale treno \"favorire\" nel caso di inconvenienti e ritardi. Inoltre \u00e8 suo compito informare con le dovute procedure, sia gli operatori in linea che altre figure professionali sulla circolazione dei treni, su quale sar\u00e0 la programmazione dei convogli nella giornata e in quelle successive in caso di treni straordinari o di soppressione di corse. Tutte queste (e altre) attivit\u00e0 sono, in genere, svolte per mezzo del telefono e registrate per iscritto con numeri progressivi e di controllo su un apposito registro dei fonogrammi.\nLimiti e abbandono del sistema.\nL'articolazione delle attivit\u00e0 e la scarsit\u00e0 dei mezzi a disposizione non consente che un D.U. possa gestire il traffico su linee con molti treni o con traffico molto variegato.\nCon l'avanzare della tecnologia elettromeccanica ed elettronica l'uso del sistema di circolazione a D.U. \u00e8 diminuito fino quasi a scomparire per cedere definitivamente il passo alla figura del Dirigente Centrale Operativo (D.C.O.) che, disponendo dei dispositivo di comando a distanza, riesce a compiere tutte le operazioni del D.U. e senza il bisogno di altri collaboratori con diminuzione sostanziale dei costi per risorse umane e di contro con una efficienza superiore."}
{"id": "438602", "revid": "287204", "url": "https://it.wikipedia.org/wiki?curid=438602", "title": "Langobardia (thema)", "text": "Langobardia o Longobardia fu uno dei themata dell'impero bizantino presenti in Italia, creato nell'892 circa.\nIl suo territorio comprendeva principalmente la Puglia e la sua capitale era Bari. Il termine germanico \"Langbardland\" viene utilizzato solo dopo la caduta del \"Regnum Langobardorum\" e solo per indicare il thema bizantino del Sud Italia con il nome di Longobardia o Langobardia, luogo chiamato \"Langbar\u00f0aland\" dai guerrieri germanici Variaghi che combatterono in quelle terre contro bizantini e normanni; in Svezia i popoli germanici a ricordo di questi guerrieri Variaghi eressero delle pietre runiche chiamate pietre runiche d'Italia.\nStoria.\nL'Italia meridionale bizantina prima dell'istituzione del thema.\nCon l'arrivo dei Longobardi in Italia, i bizantini persero la parte settentrionale della penisola. Al sud, mentre le coste rimasero in loro possesso, i passi montani vennero presto occupati dal popolo germanico. Alla fine del VII secolo i possedimenti bizantini nell'Italia meridionale vennero riorganizzati nel thema di Sicilia comprendente la Sicilia, la Calabria bizantina e ci\u00f2 che restava della Terra d'Otranto (praticamente solo Gallipoli). Nel 758 i Bizantini riconquistarono Otranto approfittando della lotta tra il re longobardo Desiderio e il duca di Benevento, fondandovi il ducato di Otranto.\nNell'827 i Saraceni sbarcarono in Sicilia, occupandone la parte occidentale.\nMentre il thema di Sicilia veniva progressivamente perduto, nell'876 il governatore di Otranto, Gregorio, prese possesso di Bari rispondendo alle richieste di aiuto dei baresi, che invocavano dal duca protezione contro i Saraceni. Il gastaldo longobardo di Bari venne inviato a Costantinopoli dove giur\u00f2 fedelt\u00e0 all'Imperatore. Bari divenne la nuova residenza del governatore di Otranto e di quello di Langobardia: ognuno di essi era governato sia civilmente che militarmente da uno strategos. \nNell'880 i Bizantini sferrarono una controffensiva contro i Saraceni in Calabria con un esercito di 35.000 uomini condotti dal protovestiario Procopio e dallo stratego Leone Apostippo. La guerra volse subito a favore dei Bizantini, che conquistarono varie citt\u00e0 nella Calabria e nella Puglia meridionale, tra cui Taranto. Nell'882/883 la controffensiva riprese, sotto il comando di Stefano Massenzio, che per\u00f2 non ottenne risultati e venne quindi richiamato. \nIl suo successore, Niceforo Foca, conquist\u00f2 non solo le ultime citt\u00e0 della Calabria rimaste in mano araba, ma riusc\u00ec anche a sottomettere i territori longobardi che separavano la Calabria e la Puglia bizantine. Fu molto clemente con i vinti longobardi, esentandoli dal pagamento delle imposte e non adoperando violenze contro di loro, e la popolazione locale lo ricord\u00f2 per il suo buon governo (885-886) edificando una chiesa in suo onore. Leone VI nel suo manuale di tattica lo loda come esempio di come un generale dovrebbe comportarsi nel caso dovesse riorganizzare un territorio di recente conquista.\nDopo il richiamo di Niceforo Foca a Costantinopoli, i suoi successori cercarono di ampliare le sue conquiste. Teofilatto conquist\u00f2 alcune citt\u00e0 longobarde in Campania, al che il principe di Benevento Aione reag\u00ec prendendo Bari. L'anno successivo arriv\u00f2 in Italia lo stratego Costantino che riusc\u00ec a cacciare i Longobardi da Bari. Poco dopo il principe beneventano per\u00ec e lo stratego Simbatichio, approfittando del fatto che il figlio e successore di Aione non fosse ancora maggiorenne, attacc\u00f2 il principato assediando Benevento, che, dopo un assedio di due mesi, capitol\u00f2 (18 ottobre 891).\nLa sede dello stratego pass\u00f2 quindi da Bari a Benevento e nell'892 circa venne fondato il thema di Langobardia, che si ritiene sia stato fondato dopo la conquista di Benevento.\nLa perdita di Benevento e le rivolte in Puglia.\nIl nuovo tema comprendeva la Calabria e la Basilicata bizantine, compresi i territori di nuova acquisizione. La capitale inizialmente era Benevento. I Bizantini tuttavia, secondo fonti filo-longobarde del X secolo, si alienarono ben presto le simpatie dei Beneventani, i quali venivano trattati come servi che venivano sfruttati imponendo loro lavori pesanti. A causa dell'ostilit\u00e0 dei Beneventani verso i Bizantini, lo stratego fu costretto a spostare la propria sede di nuovo a Bari, e nell'895 i Beneventani implorarono l'aiuto del marchese di Spoleto Guido, il quale li liber\u00f2 dai Bizantini scacciandoli dalla citt\u00e0. Nel 902 cadde definitivamente il thema della Sikelia, conquistato dagli arabi. La Calabria rimase bizantina. \nNel 921 scoppi\u00f2 una rivolta in Puglia, sembra appoggiata dal principe Landolfo, che inizialmente ebbe successo: infatti i ribelli occuparono tutta la Puglia e chiesero all'Imperatore di concedere il titolo di stratego di Langobardia al principe Landolfo. Nonostante il patriarca di Costantinopoli Nicola Mistico fosse parzialmente propenso ad accogliere la proposta dei ribelli, l'Imperatore rifiut\u00f2 fermamente perch\u00e9 non poteva permettere che Landolfo potesse assumere una potenza troppo ampia, e inoltre nominare governatore di un tema italiano un italiano sarebbe stato contrario alla consuetudine bizantina di scegliere i governatori d'Italia tra gli stranieri. La Puglia venne poi evacuata dai Longobardi, non si sa bene come.\nNel 927 Landolfo invase di nuovo la Puglia bizantina e la occup\u00f2 per sette anni. Alla fine, grazie all'alleanza con il re d'Italia Ugo di Provenza, Bisanzio riusc\u00ec a recuperare il controllo del territorio pugliese. Vi fu un'altra violenta insurrezione a Bari, ma anche questa venne sedata.\nLa guerra con Ottone II.\nNel 962 Ottone I di Sassonia venne incoronato Imperatore del Sacro Romano Impero dal Papa. Desideroso di cacciare i Bizantini dal meridione, l'Imperatore tedesco condusse sotto la sua sfera d'influenza i principi di Capua e di Benevento, sottraendoli alla zona d'influenza bizantina.\nNel 968, dopo aver tentato di convincere l'Imperatore di Bisanzio Niceforo II Foca a acconsentire a un matrimonio combinato tra una principessa bizantina e il figlio dell'Imperatore tedesco, Ottone invase la Puglia bizantina saccheggiando il tema e assediando Bari. La citt\u00e0 pose per\u00f2 strenua resistenza ed essendo impossibilitato a porre blocco navale alla citt\u00e0 alla fine lev\u00f2 l'assedio. Invi\u00f2 quindi Liutprando, vescovo di Cremona, alla Corte di Costantinopoli, per cercare di convincere Niceforo II Foca a:\nNiceforo II rifiut\u00f2 con sdegno dicendo che non avrebbe mai riconosciuto il titolo di Imperatore a un re barbaro e che tanto meno non avrebbe mai permesso che una principessa porfirogenita andasse in sposa al figlio di un re barbaro. Niceforo afferm\u00f2 polemicamente che avrebbe accettato ci\u00f2 solo a condizione che l'Imperatore tedesco cedesse Roma e Ravenna all'Impero bizantino. Inoltre afferm\u00f2 anche che stava preparando un grosso esercito per cacciare i tedeschi dalla Puglia bizantina.\nPoco dopo arrivarono anche ambasciatori del Papa che pregarono Niceforo \"Imperatore dei Greci\" di far pace con Ottone \"Imperatore dei Romani\": furono fatti prigionieri perch\u00e9 avevano chiamato l'unico vero legittimo imperatore dei Romani \"greco\" chiamando invece un re barbaro \"romano\" e questo era un insulto che Niceforo non poteva sopportare.\nIl Catepanato.\nPer il pericolo in cui correva l'Impero per via di Ottone I, i territori bizantini in Italia furono riuniti in un catepanato intorno al 970.\nQuesto thema era ventiquattresimo in ordine di importanza nell'Impero Bizantino, durante il X secolo. Lo strategos di questa regione venne sottoposto, a partire all'incirca dal 975, a un catapano, e il thema venne inquadrato all'interno del Catepanato d'Italia. Lo strategos non beneficiava di uno stipendio, pertanto riceveva parte delle tasse pagate dal suo popolo; cos\u00ec fu anche per il catapano, carica che si affianc\u00f2 a quella dello strategos.\nCon l'arrivo dei normanni nell'Italia Meridionale il thema spar\u00ec definitivamente con la caduta di Bari nel 1071..\nAltro.\nLa Langobardia forniva molte unit\u00e0 di fanteria ed alcuni dromoni.\nIl capoluogo di questo thema era Bari; le altre citt\u00e0 importanti erano Otranto e Gallipoli."}
{"id": "438605", "revid": "871355", "url": "https://it.wikipedia.org/wiki?curid=438605", "title": "Valvola di scarico", "text": "La valvola di scarico nei motori a combustione interna ha la funzione di permettere o di regolare lo svuotamento del cilindro, in modo da preparare il motore ad un altro ciclo termico.\nTipo.\nLe valvole di scarico possono essere di diverso tipo a seconda del loro tipo di funzionamento, inoltre queste possono essere:\nEsclusivamente per motori a due tempi.\nLe valvole finora viste sono utilizzate nei motori a 2 tempi, in modo da avere prestazioni pi\u00f9 elevate ai bassi-medi regimi, infatti queste valvole vengono utilizzate quando i motori hanno un campo d'utilizzazione del loro funzionamento ridotto agli alti regimi, per via dell'elevata potenza specifica, con l'applicazione di queste valvole si raccorda l'espansione al ridotto numero di giri del motore in modo da utilizzare in modo corretto l'onda di risonanza, ampliando di molto l'utilizzazione del motore.\nSia per motori a due che a quattro tempi.\nSistemi che vanno ad aprire e chiudere in modo completo e pi\u00f9 stagno possibile il canale di scarico.\nQuesti ultimi sistemi devono sopportare temperature elevatissime e grandi sollecitazioni meccaniche \u00e8 costruita con materiali molto resistenti, generalmente sono del tipo \"a fungo\" ed \u00e8 comandata da un albero a camme e dalla distribuzione, che pu\u00f2 essere di diversi tipi.\nNumero.\nIl numero delle valvole dipende dal tipo di valvola adoperata e dal tipo d'applicazione del motore, difatti si va da un minimo di nessuna valvola (come nei motori a due tempi pi\u00f9 semplici) fino a generalmente non pi\u00f9 di due valvole di scarico per cilindro nei quattro tempi. Sono stati anche prodotti motori stradali a quattro tempi ad otto valvole per cilindro (in totale) per la Honda NR 750 (presentata nel 1989 a Tokyo) che aveva anche la peculiare caratteristica di montare grandi pistoni ovali (collegati con due bielle ognuno all'albero motore) potendo cos\u00ec ospitare quattro valvole di aspirazione e quattro di scarico ciascuno."}
{"id": "438607", "revid": "44638", "url": "https://it.wikipedia.org/wiki?curid=438607", "title": "Accademie", "text": ""}
{"id": "438613", "revid": "6923", "url": "https://it.wikipedia.org/wiki?curid=438613", "title": "Connessione Internet", "text": "L'applicazione Connessione Internet in macOS permette all'utente di connettersi ad Internet attraverso un ISP o attraverso il protocollo VPN (L2TP o PPTP).\nEssa consente anche di connettersi facilmente ad una rete AirPort.\nConnessione Internet fornisce degli strumenti pi\u00f9 generici rispetto a quelli presenti nel pannello Network delle Preferenze di Sistema, i quali permettono all'utente di controllare dettagliatamente il modo in cui il computer si connette ad Internet e a una rete.\nSolitamente, non \u00e8 necessario usare Connessione Internet se il Mac \u00e8 connesso a un servizio DSL o cable internet attraverso un dispositivo Ethernet, tranne per gestire la connessione Internet attraverso dispositivi Bluetooth.\nConnessione Internet si trova nel percorso /Applications/Internet Connect.app.\nIl programma \u00e8 stato rimosso in Mac OS X 10.5 Leopard e le sue funzioni sono svolte dal pannello \"Network\" nelle Preferenze di Sistema."}
{"id": "438619", "revid": "767487", "url": "https://it.wikipedia.org/wiki?curid=438619", "title": "Nick Menza", "text": "Biografia.\nCominci\u00f2 a suonare la batteria a soli cinque anni e crebbe ascoltando i dischi di musica jazz e blues del padre. All'et\u00e0 di tredici anni si esib\u00ec in concerti di buon livello, conoscendo alcuni noti batteristi amici del padre, tra cui Buddy Rich, Louie Bellson, Steve Gadd e Jack DeJohnette. Col passare degli anni Menza si appassion\u00f2 alla musica hard rock e heavy metal, ascoltando batteristi come Ian Paice, Nicko McBrain, ma mantenne sempre la passione per il jazz e il blues.\nAll'et\u00e0 di diciotto anni form\u00f2 i Rhodes, capitanati dal cantante Kelly Rhoads. Il sodalizio dura molto poco, a causa dello scioglimento del gruppo. Nel 1989 entr\u00f2 nei Megadeth come tecnico della batteria di Chuck Behler; in seguito all'abbandono di quest'ultimo, il frontman Dave Mustaine affid\u00f2 il ruolo di batterista a Menza.\nNel 1990 venne pubblicato l'album \"Rust in Peace\", uno degli album pi\u00f9 apprezzati dei Megadeth nonch\u00e9 uno dei pilastri del thrash metal, in cui Menza sfoggi\u00f2 un \"drumming\" molto tecnico e preciso. Dopo \"Rust in Peace\", Menza pubblic\u00f2 con il gruppo anche \"Countdown to Extinction\", \"Youthanasia\" e \"Cryptic Writings\", quest'ultimo uscito nel 1997. In quest'ultimo anno Menza si separ\u00f2 dai Megadeth a causa di un tumore che sconfisse successivamente.\nNel 1999 collabor\u00f2 con il gruppo stoner rock Fireball Ministry, suonando le parti di batteria in alcuni brani, e incise l'album solista \"Life After Deth\".\nDopo molti anni di assenza, causati dalle terapie a cui viene sottoposto per combattere la malattia, nel 2006 Menza riprese la propria attivit\u00e0 musicale collaborando con il gruppo greco thrash metal Memorain e fondando gli Orphaned to Hatred.\nIl 22 maggio 2016 \u00e8 stato dato l'annuncio della sua morte avvenuta nella notte precedente a causa di un'insufficienza cardiaca durante un concerto della sua band a Los Angeles."}
{"id": "438623", "revid": "104265", "url": "https://it.wikipedia.org/wiki?curid=438623", "title": "Melog", "text": "Melog \u00e8 una trasmissione radiofonica ideata e condotta da Gianluca Nicoletti, in onda dal gennaio 2006 sulle frequenze di Radio 24.\nStoria.\nLa trasmissione, che riprende i temi di \"Golem\", andato in onda su Radio Rai dal 1993 al 2004, segna il ritorno alla conduzione di una trasmissione radiofonica di Gianluca Nicoletti dopo un anno di assenza. Il nome della trasmissione non \u00e8 altro che una scrittura al contrario del titolo \"Golem\".\nIl filo conduttore \u00e8 ancora una volta quello prediletto dal suo autore: la TV e i mezzi di informazione, compreso il web, e un'analisi quotidiana della societ\u00e0 vista attraverso i media.\nDai microfoni di \"Melog\", Nicoletti offre agli ascoltatori anche la possibilit\u00e0 di interagire e di dire la propria attraverso un \"melogramma\" o tramite registrazione di messaggi alla segreteria telefonica del numero verde di Radio 24.\nDall'8 settembre 2008 la trasmissione prende il nome di Melog 2.0, raddoppiando la durata (da mezz'ora ad un'ora).\nDal 9 gennaio 2012 la trasmissione prende il nome di Melog - La realt\u00e0 condivisa, proponendosi come social network radiofonico. Invariata la durata e la collocazione oraria.\nDal 30 settembre 2013 la trasmissione prende il nome di MELOG - Cronache meridiane, va in onda dal luned\u00ec al venerd\u00ec dalle 12.10 alle 13.00.\nDal 4 settembre 2017 la trasmissione prende il nome di MELOG - Il piacere del dubbio va in onda dal luned\u00ec al venerd\u00ec dalle 12.10 alle 13.00. \u00c8 basata soprattutto su un sondaggio paradossale con gli ascoltatori.\nSigla.\nLa sigla del programma \u00e8 stata, nelle prime serie, \"Little Boxes\" di Malvina Reynolds. Quando Melog \u00e8 diventato Melog 2.0, la sigla \u00e8 diventata un collage di \"Una musica brutal\" dei Gotan Project ed \u00e8 rimasta tale per due anni. Dalla stagione 2010/2011 la sigla \u00e8 \"Le tourbillon de la vie\" di Jeanne Moreau. Dal 9 gennaio 2012 la sigla \u00e8 un pizzicato d'archi il cui titolo non \u00e8 stato mai comunicato. Dal settembre 2017 la sigla cambia ancora in un pezzo caratterizzato da percussioni e realizzato per il programma. Dall'autunno 2021, la sigla \u00e8 \"I don't mind failing in this world\" tratto dall' LP del 1966 Malvina Reynolds...Sings the truth "}
{"id": "438625", "revid": "124357954", "url": "https://it.wikipedia.org/wiki?curid=438625", "title": "Apollo (Nuovo Testamento)", "text": "Le poche notizie su di lui ci vengono dagli Atti degli Apostoli e dalle lettere di Paolo.\nUn primo blocco di informazioni ci viene da Atti :\nAtti ci parla effettivamente della sua permanenza a Corinto, a quel tempo capitale della provincia dell'Acaia.\nLa Prima lettera di Paolo ai Corinzi menziona nuovamente il nome di Apollo in riferimento a una divisione che c'era nella comunit\u00e0 cristiana di quella citt\u00e0: alcuni si dicevano \"di Paolo\", altri \"di Apollo\", altri \"di Cefa\", altri infine \"di Cristo\" (). Dal seguito (\"Io ho piantato, Apollo ha irrigato\" ) si deduce che Apollo predic\u00f2 a Corinto dopo Paolo.\nAl finale della lettera (), Paolo menziona di nuovo Apollo, dicendo che da Efeso, dove si trovava, aveva pregato Apollo di recarsi a Corinto con altri fratelli, ma ne aveva ricevuto una risposta negativa. Sarebbe andato a Corinto quando gli si fosse presentata l'occasione.\nPaolo menziona infine Apollo nella Lettera a Tito , chiedendo a costui di provvedere per il viaggio (missionario) di Apollo.\nAlcuni studiosi pensano che Apollo possa essere l'autore della Lettera agli Ebrei."}
