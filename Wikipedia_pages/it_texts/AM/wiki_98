{"id": "1782871", "revid": "765341", "url": "https://it.wikipedia.org/wiki?curid=1782871", "title": "Proposte di riforma del genere in esperanto", "text": "Ci sono state alcune proposte di riforma della formazione del genere in esperanto, poich\u00e9 la distinzione del genere, sebbene molto pi\u00f9 simmetrica della gran parte delle lingue, non \u00e8 simmetrica del tutto tra il genere maschile e quello femminile. Se questo non interessa quasi nessuno degli esperantisti pi\u00f9 esperti che hanno dimestichezza la lingua internazionale e non considerano necessario limare certi dettagli, con internet alcune di esse trovano posto per essere quantomeno fatte conoscere. \u00c8 importante anche sottolineare che l'ipotetica attuazione di alcune riforme non \u00e8 possibile perch\u00e9 per convenzione, cambiando i principi del \"Fundamento de Esperanto\" porterebbe ad una lingua riformata.\nPremessa.\nLa questione \u00e8 in apparenza semplice, ma in effetti \u00e8 delicatissima e non riassumibile in questo articolo. Tuttavia questa premessa dovrebbe permettere di comprendere al meglio di cosa si tratta.\nMolte lingue hanno grammaticalizzato il genere e quindi indicano in modo diverso il genere di persone o animali. Pu\u00f2 succedere che il genere non sia applicato rigorosamente, e che in alcuni casi un genere prevalga sull'altro. Si tratta di regole che non sono ritenute sessiste, ma semplicemente convenzioni per la comunicazione, ed infatti non sono criticate quando presenti nelle lingue naturali. Ad esempio, in italiano si tende ad usare il maschile per gruppi di persone di entrambi i sessi. Ci\u00f2 non sempre \u00e8 a favore del genere \"privilegiato\", ad esempio, sempre in italiano (ma anche in inglese e molte altre lingue), quando qualcuno che non si conosce ha compiuto un'azione cattiva, si parla di questi al maschile: quindi \"un ladro\", \"l'assassino\", \"colui che ha compiuto il misfatto\" ecc. In realt\u00e0, tutti i locutori conoscono tali convenzioni della lingua, quindi capiscono che non necessariamente si tratta di persone di sesso maschile, e non si stupiscono se alla fine di un giallo, \"l'assassino\" era una donna. Dell'esperanto, che come si vedr\u00e0 pi\u00f9 avanti \u00e8 molto pi\u00f9 simmetrico di molte lingue, viene per\u00f2 talvolta fatta notare la formazione del genere che in alcuni casi non \u00e8 simmetrica. Da far notare per\u00f2, che manca nell'esperanto un diverso tipo di sessismo, questo pi\u00f9 di tipo culturale. Ci sono molti esempi di parole o espressioni che, anche nelle lingue moderne, cambiano di significato se rese al femminile (o talvolta al maschile) divenendo dispregiativi o espressioni non sempre gentili. Ad esempio, in italiano possiamo trovare le seguenti espressioni, alcune delle quali possono avere corrispettivi in altre lingue:\nOgni lingua, anche moderna, ha le sue asimmetrie, ad esempio in inglese: cane/cagna si direbbe in teoria \"dog/bitch\", ma il femminile di questa parola in inglese \u00e8 ormai usato solo per insulti e quindi praticamente impronunciabile nel senso zoologico senza causare situazioni di imbarazzo. Sempre l'inglese ha le sue eccezioni: una cosa inanimata dovrebbe essere neutra e quindi avere il pronome \"it\", ma, quando ci si riferisce ad alcune cose, ad esempio la nazione d'Inghilterra, una barca o la stessa lingua inglese, si usa il pronome \"she\".\nIl genere in esperanto.\nIn esperanto non esiste il genere grammaticale come in italiano: ogni sostantivo e aggettivo \u00e8 grammaticalmente neutro. Tuttavia si pu\u00f2 esplicitare che un nome \u00e8 riferito ad un essere sessuato (persona o animale) di genere femminile mediante l'apposizione del suffisso -\"in\"-, seguito dalla desinenza per i sostantivi \"-o\", quindi il suffisso composto \u00e8 \"-ino\". Per comodit\u00e0 in questa pagina ci si riferir\u00e0 ai suffissi includendo la \"-o\" finale: in questo caso \"-ino\". Quindi le radici sono usate per indicare sia esseri di genere maschile che esseri asessuati o inanimati, mentre la forma per gli esseri sessuati di genere femminile deve essere ricavata. \nAl plurale, si pu\u00f2 esplicitare che un gruppo di persone o cose \u00e8 formato da ambosessi apponendo il prefisso \"ge-\".\nTuttavia il vezzeggiativo prevede una forma simmetrica per la formazione del genere:\nSi noti che in questi due suffissi la \"\u0109\" caratterizza il maschile, mentre la \"n\" il femminile.\nI pronomi.\nI pronomi personali della terza persona singolare sono:\nLudwik Lejzer Zamenhof, il creatore dell'esperanto, us\u00f2 dapprima \"li\" anche per indicare una persona il cui sesso \u00e8 sconosciuto, come generalmente avviene anche in italiano. Questo suscit\u00f2 gi\u00e0 allora delle critiche, per cui egli stesso sugger\u00ec di usare \"\u011di\" (il pronome neutro) anche per indicare una persona, se il suo sesso non si conosce, ad esempio perch\u00e9 si parla di un anonimo, si parla in generale o non si conosce chi ha compiuto un'azione. Tuttavia egli lasci\u00f2 alla comunit\u00e0 esperantista la questione dei sostantivi, che per\u00f2 \u00e8 ancora oggi fonte di dibattito tra chi la ritiene un dettaglio non di rilievo, e chi propone delle riforme.\nProposte di riforma del genere.\nCi sono state varie proposte che hanno o hanno avuto pi\u00f9 o meno successo, quindi qui sono riportate alcune tra le pi\u00f9 note.\nIcismo.\nLa riforma cosiddetta icista (\"i\u0109ismo\" in esperanto) prevede di rendere simmetrica la formazione del genere utilizzando come neutre le radici, e poi eventualmente esplicitarne il sesso mediante due suffissi:\nIl suffisso femminile \u00e8 quindi quello classico dell'esperanto, mentre quello maschile \u00e8 stato ricavato ispirandosi al suffisso vezzeggiativo maschile, che presenta una \"\u0109\" al posto della \"n\" del vezzeggiativo femminile.\nSecondo la riforma icista valgono le seguenti regole:\nEsempio di applicazione della riforma icista:\nSi noti che utilizzare \"ge-\" anche al singolare non \u00e8 considerato un errore, ma esso \u00e8 equivalente alla forma senza affisso, quindi \u00e8 una forma ridondante, utilizzabile per rafforzare l'idea di non specificazione del sesso anche al singolare.\nQuesta proposta di riforma ha avuto il maggior successo probabilmente per via della sua derivazione dal vezzeggiativo maschile che la rende pi\u00f9 facilmente accettabile senza richiedere grossi cambiamenti alla lingua (pare inoltre che sia stato inventato indipendentemente da diversi esperantisti). Non per ultimo, essa \u00e8 stata gi\u00e0 usata dal noto scrittore Jorge Camacho in alcune opere.\nCi sono discussioni se applicare la regola interamente come descritto sopra o mantenere comunque delle parole con un sesso predeterminato anche senza alcun suffisso che ne indichi il genere (proposta che sembra pi\u00f9 applicabile). Quindi \"edzo, samurajo\" (marito, samurai) e simili, sarebbero maschili anche senza necessariamente avere \"-i\u0109o\", mentre dall'altro lato \"damo, gej\u015do\" (dama, geisha) ed altre parole sarebbero femminili anche senza \"-ino\".\nIn realt\u00e0 ci sono anche altre proposte di riforme che prevedono due suffissi simmetrici per indicare il sesso, il loro elenco sarebbe tedioso e sempre incompleto (alcune proposte non hanno quasi avuto seguito e sono quasi sconosciute). Questa viene spiegata come riforma-tipo, essendo sufficiente per capire il meccanismo delle altre riforme simili, per ottenere le quali basta solo sostituire un diverso suffisso maschile e femminile a quelli icisti. Un'eccezione \u00e8 ad esempio il riismo, che si spinge oltre all'aggiunta dei suffissi, e che verr\u00e0 accennato brevemente in seguito.\nRiismo.\n\u00c8 una proposta di riforma che utilizza gli affissi \"ge-\", \"-i\u0109o\" e \"-ino\" allo stesso modo dell'icismo, ma va oltre ci\u00f2, proponendo in pi\u00f9 l'eliminazione della distinzione dei generi alla terza persona dei pronomi personali. Vale infatti che un unico pronome, \u201c\"ri\"\u201d sostituisce i pronomi personali \"li, \u015di, \u011di\"; questo pronome d\u00e0 il nome alla riforma.\nSecondo il \"Prezento de Riismo\" (Presentazione del riismo):\nAd esempio, \"prezidanto\" (presidente, sesso non specificato) pu\u00f2 essere \"prezidanti\u0109o\" (presidente, maschile) o \"prezidantino\" (presidentessa). Segue che sia \"patri\u0109o\" (padre) che \"patrino\" (madre) sono \"(ge)patroj\" (genitori). \"Ri\" invece significa lui, lei, esso/a riferito a qualsiasi cosa o essere umano di terza persona singolare.\nQuesta riforma va in contrasto con le 16 regole dell'esperanto (le regole basilari che non si possono cambiare, per mantenere l'unit\u00e0 della lingua internazionale), dove sono chiaramente indicati \"li, \u015di, \u011di\" come i pronomi personali di terza persona singolare; lo stratagemma usato per ovviare a ci\u00f2 \u00e8 quello di non prevedere una \"eliminazione ufficiale\" di tali pronomi dal vocabolario esperantista, bens\u00ec ufficiosa, considerandoli arcaismi e non usandoli pi\u00f9. Tale stratagemma non piace a molti, che vedono in esso un precedente pericoloso di raggiro delle 16 regole di base che potrebbe essere abusato.\nUso di vir- e fem-.\nUn'altra soluzione per formare simmetricamente il genere \u00e8 quella di apporre dei prefissi alla radice, che viene considerata neutra. Genericamente i prefissi proposti sono \"vir-\" per il maschile e \"fem-\" per il femminile, mentre il plurale dei gruppi misti \u00e8 sempre \"ge-\".\nSecondo tale logica, \"femo\" significherebbe femmina, e \"viro\" significherebbe maschio (e non uomo)."}
{"id": "1782873", "revid": "767487", "url": "https://it.wikipedia.org/wiki?curid=1782873", "title": "Madtsoiidae", "text": "I madtsoiidi (Madtsoiidae) sono una famiglia di serpenti preistorici, vissuti dal Cretaceo superiore al Pleistocene (tra 95 milioni di anni fa e 10.000 anni fa). I loro resti sono stati rinvenuti in Sudamerica, Africa, Madagascar, India, Australia ed Europa meridionale.\nI serpenti pi\u00f9 primitivi.\nQuesta famiglia comprende serpenti molto primitivi, tra i primi apparsi sulla Terra. In un modo molto simile agli attuali boa e pitoni, i madtsoiidi uccidevano le loro prede tramite strangolamento. Tra i madtsoiidi pi\u00f9 noti vi fu \"Gigantophis garstini\", uno dei pi\u00f9 lunghi serpenti noti (oltre 10 metri), il minuscolo \"Nidophis\" e gli australiani \"Wonambi\" e \"Yurlunggur\", i cui nomi richiamano la mitologia aborigena. Essendo forme molto primitive, i madtsoiidi non godono di una classificazione molto chiara e la loro stessa validit\u00e0 tassonomica in quanto gruppo unitario \u00e8 a volte messa in discussione.\nClassificazione e descrizione.\nI madtsoiidi vennero classificati dapprima come una sottofamiglia di boidi (Hoffstetter , 1961a). Successivi studi basati su nuovi resti fossili permisero di capire che questi animali appartenevano a un'entit\u00e0 tassonomica pi\u00f9 alta. La lunghezza di questi serpenti primitivi variava da meno di un metro a oltre dieci metri, e si pensa che utilizzassero le loro spire in un modo analogo a quello degli odierni pitoni. La struttura delle mascelle, pi\u00f9 primitiva di quella delle forme attuali, fa pensare che i madtsoiidi fossero meno adatti a inghiottire prede di grandi dimensioni. Vi sono alcuni caratteri anatomici che distinguono la famiglia, quasi tutti riguardanti le vertebre. Ad esempio, la presenza di ipoapofisi \u00e8 relegata alle sole vertebre dorsali anteriori e vi sono dei fori (denominati parazigantrali) disposti su ogni vertebra.\nCome la maggior parte dei serpenti fossili, molti madtsoiidi sono conosciuti attraverso vertebre isolate, ma alcuni esemplari si sono conservati in maniera pi\u00f9 completa: tra queste \"Madtsoia\" \"bai\", \"M. camposi\", \"Wonambi naracoortensis\", le specie di \"Nanowana\", alcune specie non ancora descritte di \"Yurlunggur\" e \"Najash rionegrina\". Quest'ultima forma non \u00e8 stata inclusa nei madtsoiidi al momento della sua descrizione (Apestegu\u00eda e Zaher, 2006) in quanto nell'articolo gli stessi madtsoiidi non sono stati considerati un gruppo monofiletico, ma da altri autori \u00e8 considerata appartenente alla famiglia sulla base di caratteristiche vertebrali.\nL'esemplare tipo di \"Najash\" \u00e8 il solo reperto di madtsoiide in cui sia conservato il cinto pelvico e le zampe posteriori: non sarebbe sorprendente, quindi, se in futuro venissero rinvenuti altri esemplari di madtsoiidi dotati di zampe.\nNomi indigeni.\nAlcuni generi di madtsoiidi sono stati denominati usando parole indigene: ad esempio gli australiani \"Wonambi\", \"Yurlunggur\" e \"Nanowana\" (dalle lingue aborigene), e lo spagnolo \"Herensugea\" (dalla lingua basca). Sembra che a inaugurare questo \u201ctrend\u201d sia stato George Gaylord Simpson, che nel 1933 descrisse \"Madtsoia bai\" usando parole di lingua Tehuelche per il nome del genere."}
{"id": "1782875", "revid": "144796", "url": "https://it.wikipedia.org/wiki?curid=1782875", "title": "Appenzell Innerrhoden", "text": ""}
{"id": "1782877", "revid": "38120", "url": "https://it.wikipedia.org/wiki?curid=1782877", "title": "Jack", "text": ""}
{"id": "1782878", "revid": "729019", "url": "https://it.wikipedia.org/wiki?curid=1782878", "title": "V\u00e4stra skogen (metropolitana di Stoccolma)", "text": "V\u00e4stra skogen (in italiano \"\"foresta dell'ovest\") \u00e8 una stazione della metropolitana di Stoccolma situata nei pressi di Huvudsta, nella municipalit\u00e0 di Solna.\nUfficialmente aperta il 31 agosto 1975 e posizionata sulla linea blu, quest'area era inizialmente chiamata \"Ingentingskogen\" (tradotto \"foresta del nulla\"\"); proprio il nome \"Ingenting\" fu proposto per la denominazione della stazione, salvo poi essere scartato.\nV\u00e4stra skogen rappresenta l'ultima stazione prima della divisione della tratta: andando da qui verso nord-ovest, il tracciato si divide infatti in due rami ognuno con il proprio capolinea (Hjulsta o Akalla). V\u00e4stra skogen \u00e8 posizionata tra la fermata di Stadshagen e quelle di Huvudsta o Solna centrum, a seconda del capolinea di destinazione.\nAl suo interno sono presenti le scale mobile pi\u00f9 lunghe di tutta la rete cittadina, per un totale di 66 metri; la loro velocit\u00e0 \u00e8 pari a 0,75 metri al secondo e per percorrerle interamente si impiega un minuto e mezzo circa. Gli architetti rincaricati per la progettazione sono stati Michael Granit e Per H. Reimers, mentre i contributi artistici sono opera di Sivert Lindblom.\nDurante un normale giorno lavorativo, viene utilizzata da circa 7.600 persone."}
{"id": "1782880", "revid": "486946", "url": "https://it.wikipedia.org/wiki?curid=1782880", "title": "Vastra skogen", "text": ""}
{"id": "1782881", "revid": "1372005", "url": "https://it.wikipedia.org/wiki?curid=1782881", "title": "Auersperg", "text": "Gli Auersperg sono una famiglia principesca austriaca. Apparsi nel secolo XI come cavalieri, assursero nel XVII secolo alla dignit\u00e0 di principi del Sacro Romano Impero Germanico, guadagnandosi un proprio stato con possedimenti in Austria, Baden-W\u00fcrttemberg meridionale (Tengen), Germania, Sciaffusa settentrionale e Svizzera.\nOrigini.\nI signori di Auersperg ebbero origine in Carniola: il cavaliere Konrad von Auersperg \u00e8 citato nel 1062 quale proprietario dell'antico Castello di Turjak. Il castello in questione dovrebbe poi il suo nome al capostipite della famiglia, il cavaliere Ursberg (Auersberg), antenato di Konrad.\nNel 1140 gli eredi di Pilgram II von Auersperg, Pilgram IV e Otto von Ortenburg, si contesero il possesso delle terre di Turjak. Alla fine del XII secolo l'ambizioso Otto von Auersperg, figlio di Adolf II von Auersperg, avvi\u00f2 una contesa con la nobile famiglia dei von Gortz, degli Ortenburg e con il Patriarcato di Aquileia.\nNel 1270, Peter e Wolfgang von Auersperg ipotecarono le antiche terre di famiglia presso Turjak, salvo poi riottenerle da Balthazar von Auersperg, cancelliere del Sacro Romano Impero Germanico.\nNel 1466 il casato degli Auersperg si ripart\u00ec in due linee destinate a suddividersi in vari rami nel corso dei secoli. La fortuna della dinastia venne sancita dal loro costante impegno nella lotta contro i turchi: Ivan von Auersperg-Turjak cadde nell'Assedio di Vienna (1529), Herbert von Auersperg-Turjak mor\u00ec nella Battaglia di Buda\u010dko nel 1575 e Andreas von Auersperg-Turjak combatt\u00e9 nella Battaglia di Sisak (1593) che avvi\u00f2 la controffensiva Asburgo contro la Sublime Porta.\nFedeli all'Impero, gli Auersperg furono baroni di Auersperg, Schoenberg e Seisenberg dal 1495. Trojanus von Auersperg (morto nel 1540) fu barone imperiale.\nConti-baroni von Auersperg furono:\nNonostante la fedelt\u00e0 all'imperatore, tra i von Auersperg vi furono anche strenui sostenitori della Riforma Protestante nella Slovenia. I famosi predicatori protestanti Primo\u017e Trubar e Jurij Dalmatin, i primi a tradurre la Bibbia in sloveno, furono ospitati dai von Auersperg nel loro castello a Turjak.\nIl principato di Auersperg.\nWolfgang Enghelberto von Auersperg, gi\u00e0 conte di Auersperg, Gottschee e Polland, guadagn\u00f2 alla dinastia il rango principesco. Il 17 settembre 1653, per i meriti e la fedelt\u00e0 dimostrata all'imperatore durante la Guerra dei trent'anni, Wolfgang, ricevette la dignit\u00e0 principesca ereditaria di \"Reichsfuerst\", col predicato d'onore di \"Hochgeboren\" (Illustrissima Altezza) e nel 1663 la signoria immediata di Tengen fu elevata a contea principesca (\"Gef\u00fcrstete Grafschaft\") sovrana. \nDal 1654, Wolfgang e la sua famiglia acquistarono il seggio e il voto alla Dieta, oltre ai ducati non sovrani di Muesterberg und Frankenstein in Slesia, che rest\u00f2 loro appannaggio fino al 1791.\nJohann Weikhard von Auersperg fu ministro degli imperatori Ferdinando III e Leopoldo I dal 1655 ma cadde in disgrazia nel 1669.\nIl nipote di Wolfgang Enghelberto, Francesco Carlo (1677-1713), terzo principe di Auersperg, eredit\u00f2 la contea - \"Losensteinichen Stammguten\" - mentre il fratello Ferdinando (morto nel 1706) fu principe mediato di Munsterberg e Frankenstein in Slesia.\nEnrico Giuseppe Giovanni (1713-83) fu principe dell'impero, duca di Muensterberg e Frankenstein, conte sovrano della contea imperiale di Thengen (1663) con diritto di voto al Reichstag, conte di Gottschee e della contea principesca non sovrana di Wels in Austria. Acquist\u00f2 ulteriore potenza e ricchezza come erede dei tirolesi principi Trautson von Falkenstein (1711), estintisi nel 1780, mentre il figlio, Carlo Giuseppe Antonio (-1800) fu il primo duca di Gottschee (1783).\nAltri membri della casata furono il cardinale cattolico Joseph Anton von Auersperg (1734\u20131795), e il politico e poeta Anton Alexander von Auersperg (1806\u20131876). \nA partire dal 1795 la dinastia dei principi von Auersperg si scisse in due rami:\nI von Auersperg furono tesorieri ereditari (\"Erblandkaemmerer\") e grandi marescialli ereditari (\"Erblandmarschall\") della Carniola e della Windischmark e ricevettero vari incarichi dalla corte imperiale di Vienna. Nel 1825, con risoluzione della Dieta Germanica del 1813, venne riconosciuto ai principi von Auersperg il predicato di \"Durchlaucht\" (Altezza Serenissima).\nGalleria d'immagini.\nAlcuni dei castelli controllati dalla famiglia von Auersperg nel corso dei secoli:\nCastelli tuttora in propriet\u00e0 della casa di Auersperg:"}
{"id": "1782883", "revid": "439868", "url": "https://it.wikipedia.org/wiki?curid=1782883", "title": "Piazza Garibaldi", "text": ""}
{"id": "1782886", "revid": "271907", "url": "https://it.wikipedia.org/wiki?curid=1782886", "title": "Glavnoe upravlenie gosudarstvennoj bezopasnosti", "text": "Glavnoe upravlenie gosudarstvennoj bezopasnosti , in sigla GUGB (\u0413\u0423\u0413\u0411), \"Direttorato principale per la sicurezza di Stato\", era il nome della polizia segreta sovietica dal luglio 1934 all'aprile 1943. Svolgeva la propria attivit\u00e0 nell'ambito degli incarichi del Commissariato del popolo per gli affari interni (NKVD), e la sua direzione spettava al primo vice del commissario dell'NKVD.\nStoria.\nIl Direttorato principale per la sicurezza dello Stato era un'evoluzione dell'OGPU (Direttorato politico generale di Stato). Alla fine del 1937, il GUGB era uno degli organi pi\u00f9 potenti ed influenti all'interno dell'NKVD. I Dipartimenti del GUGB (detti Sezioni) si occupavano di spionaggio, controspionaggio, sicurezza interna, protezione di uomini politici e sicurezza delle comunicazioni.\nIl 3 febbraio 1941, le \"Sezioni Speciali\" del GUGB dell'NKVD, in quanto responsabili del controspionaggio militare, vennero aggregate all'esercito ed alla marina (rispettivamente, RKKA e RKKF). Il GUGB venne poi separato dall'NKVD, per assumere il rango di Commissariato del popolo, divenendo Commissariato del popolo per la sicurezza dello Stato (NKGB).\nIn seguito allo scoppio della guerra fra Germania ed Unione Sovietica, il 20 luglio 1941 i due commissariati NKVD e NKGB vennero nuovamente riuniti come NKVD, a cui venne restituita la responsabilit\u00e0 delle operazioni di controspionaggio militare nel gennaio 1942.\nNell'aprile 1943, il controspionaggio divenne nuovamente compito dei commissariati del popolo della difesa e della marina, ed assunse il nome di SMER\u0160. Contemporaneamente, il GUGB venne nuovamente separato dall'NKVD, assumendo definitivamente il nome di NKGB.\nDirezione del GUGB.\nIl primo direttore del GUGB fu Jakov Saulovi\u010d Agranov, Commissario di primo livello della sicurezza dello Stato e primo vice del commissario del popolo agli affari interni, Genrich Grigor'evi\u010d Jagoda. Successivamente, la direzione fu occupata, dal 15 aprile 1937 all'8 settembre 1938, da Michail P. Frinovskij, che venne poi nominato commissario del popolo per la marina.\nGli succedette Lavrentij Pavlovi\u010d Berija, all'epoca appena diventato commissario di primo livello della sicurezza di Stato. Pochi mesi dopo, quando in novembre Berija sostitu\u00ec E\u017eov alla carica di commissario del popolo per gli affari interni, a capo del GUGB venne insediato il suo primo vice, il commissario di terzo livello della Sicurezza di Stato Vsevolod N. Merkulov. Egli fu l'ultimo capo del GUGB, prima della trasformazione in Commissariato del Popolo."}
{"id": "1782889", "revid": "111433", "url": "https://it.wikipedia.org/wiki?curid=1782889", "title": "Principato di Auersperg", "text": "Auersperg fu un Principato della nobile famiglia tedesca omonima, collocato a sud del Baden-W\u00fcrttemberg (Germania), che esistette per poco pi\u00f9 di un secolo dalla sua fondazione. \nIl Principato si distinse dapprima come contea, propriet\u00e0 della linea collaterale della Casa di Pancraz, nel 1653, arrivando poi ad ottenere anche i ducati di M\u00fcnsterberg in Slesia e Gottschee. \nStoria.\nI signori di Auersperg, originari della Carniola, furono prima cavalieri (XII secolo) e dal 1495 baroni di Auersperg, Sch\u00f6nberg e Seisenberg. Wolfgang Enghelberto von Auersperg (1624-1673), gi\u00e0 conte dell'impero nel 1630, per i meriti e la fedelt\u00e0 dimostrata all'imperatore durante la Guerra dei trent'anni ricevette nel 1653 la dignit\u00e0 principesca ereditaria di \"Reichsf\u00fcrst\", col predicato d'onore di \"Hochgeboren\" (Illustrissima Altezza), e nel 1663 la signoria immediata di Tengen quale contea principesca (\"Gef\u00fcrstete Grafschaft\") sovrana. Dal 1654, Wolfgang e la sua famiglia acquistarono il seggio e il voto alla Dieta, oltre ai ducati non sovrani di M\u00fcsterberg und Frankenstein in Slesia, che rest\u00f2 loro appannaggio fino al 1791.\nIl nipote di Wolfgang Enghelberto, Francesco Carlo (1677-13), terzo principe di Auersperg, eredit\u00f2 la contea di Losenstein nell'Alta Austria - \"Losensteinichen Stammguten\" - a sud di Wels, mentre il fratello Ferdinando (morto nel 1706) fu principe mediato di M\u00fcnsterberg e Frankenstein in Slesia.\nEnrico Giuseppe Giovanni (1713-83) fu principe dell'impero, duca di M\u00fcnsterberg e Frankenstein, conte sovrano della contea imperiale di Thengen (1663) con diritto di voto al Reichstag, conte di Gottschee e della contea principesca non sovrana di Wels in Austria. Acquist\u00f2 ulteriore potenza e ricchezza come erede dei tirolesi principi Trautson von Falkenstein (1711), estintisi nel 1780, mentre il figlio, Carlo Giuseppe Antonio (-1800) fu il primo duca di Gottschee (1783).\nLa contea di Thengen fu l'unico feudo immediato imperiale posseduto dalla famiglia che vi regn\u00f2 sovrana fino a Guglielmo (1800-06), quando ne sub\u00ec la sua mediatizzazione nel 1806 e la vendita al Baden nel 1811. La famiglia ebbe come feudi mediati il ducato di Gottschee in Carniola, la contea principesca di Wels nell'alta Austria, le signorie di Sch\u00f6nberg e Seissenberg e possessi minori in Boemia, Carniola, Austria e Moravia, nonch\u00e9 i titoli ereditari di \"Erblandmarschall\" (Maresciallo ereditario) e di \"Erblandkammer\" (Tesoriere ereditario) per la Carniola e la Windischer Mark.\nNel 1825, con risoluzione della Dieta Germanica del 1813, venne riconosciuto ai principi von Auersperg il predicato di \"Durchlaucht\" (Altezza Serenissima).\nA partire dal 1795 la dinastia dei principi von Auersperg si scisse in due rami:\nDi seguito viene riportato l'elenco dei Principi e dei capi della casata di Auersperg e tra parentesi vengono indicati gli anni di reggenza, che non corrispondono alla data di nascita e morte del soggetto stesso."}
{"id": "1782891", "revid": "144796", "url": "https://it.wikipedia.org/wiki?curid=1782891", "title": "Auersperg-Sch\u00f6nfeldscher", "text": ""}
{"id": "1782892", "revid": "1543377", "url": "https://it.wikipedia.org/wiki?curid=1782892", "title": "Caminito del Rey", "text": "Il Caminito del Rey (\"Sentiero del re\", in spagnolo) \u00e8 un percorso costruito lungo le pareti del Desfiladero de los Gaitanes a El Chorro, vicino a \u00c1lora (Malaga).\nSi tratta di un passaggio pedonale di 3 km con lunghe rampe larghe appena 1 m sospese fino a 100\u00a0m di altezza sul fiume, su delle pareti praticamente verticali. Si trovava in condizioni fatiscenti, quasi tutto il percorso privo di balaustre e c'erano dei tratti crollati dove restava solo la trave di supporto. Tutti questi fattori hanno contribuito alla nascita di una leggenda nera in seguito alla morte di alcuni escursionisti che avevano cercato di attraversarlo. Dopo i restauri, \u00e8 stato aperto il 28 marzo 2015.\nStoria.\nLa \"Sociedad Hidroel\u00e9ctrica del Chorro\", proprietaria del \"Salto del Gaitanejo\" e del \"Salto del Chorro\" aveva bisogno di un accesso alle due cascate per facilitare il passaggio degli operai per la manutenzione, il trasporto di materiali e per la vigilanza. I lavori furono iniziati nel 1901 e furono terminati nel 1905. Il percorso cominciava con i binari del treno della Renfe (la societ\u00e0 ferroviaria spagnola) e percorreva il Desfiladero de los Gaitanes, permettendo l'accesso a tutte e due le cascate.\nNel 1921, il re Alfonso XIII intervenne all'inaugurazione della diga del \"Conde del Guadalhorce\" e attravers\u00f2 il percorso appena costruito. A partire da questo momento cominciarono a chiamare il percorso Caminito del Rey, nome che resta ancora oggi.\nCon il trascorrere del tempo e l'abbandono della manutenzione, il Caminito si \u00e8 deteriorato: negli anni novanta si trovava in uno stato miserevole, con la balaustra sparita praticamente su tutto il percorso, numerose sezioni crollate o sul punto di crollare.\nProprio la sua pericolosit\u00e0 \u00e8 stato uno dei fattori che ha contribuito alla sua fama: numerosi escursionisti si recavano a El Chorro per percorrere il Caminito (anche perch\u00e9 si trova in una delle zone pi\u00f9 importanti d'Europa per l'arrampicata su roccia). Ci\u00f2 ha favorito molti incidenti (alcuni mortali) nel corso degli anni e ha accresciuto la leggenda nera del percorso.\nNel 1999 e nel 2000, dopo gli incidenti mortali che costarono la vita a quattro escursionisti, le autorit\u00e0 dell'Andalusia hanno chiuso l'accesso al percorso, demolendo il tratto iniziale. Ci\u00f2 non ha funzionato come deterrente per gli escursionisti, che continuano a trovare il modo per accedervi scalando la parete. \u00c8 stata anche stabilita una multa dai 6.000 \u20ac ai 30.000 \u20ac per chi attraversa i binari e le gallerie del treno attraverso le quali si pu\u00f2 tornare indietro dal Caminito.\nLe autorit\u00e0 provinciali di M\u00e1laga, in collaborazione con quelle dell'Andalusia, hanno incluso nei loro bilanci del 2006 un piano di restauro del percorso. I lavori di ripristino sono iniziati a marzo 2014 e terminati il 28 marzo 2015. Ora \u00e8 possibile effettuare il percorso in sicurezza, camminando lungo la nuova passerella, semplicemente indossando un casco.\nSport.\nCiclismo.\nCaminito del Rey \u00e8 stata due volte sede di arrivo di tappa della Vuelta a Espa\u00f1a:"}
{"id": "1782893", "revid": "144796", "url": "https://it.wikipedia.org/wiki?curid=1782893", "title": "Auersperg-Zweig", "text": ""}
{"id": "1782897", "revid": "28592", "url": "https://it.wikipedia.org/wiki?curid=1782897", "title": "Montebufo", "text": ""}
{"id": "1782898", "revid": "1485884", "url": "https://it.wikipedia.org/wiki?curid=1782898", "title": "Domenico De Rossi", "text": "Negli anni 1702, 1711 e 1721 pubblic\u00f2 successivamente tre volumi di incisioni architettoniche sulle elevazioni e le facciate dei palazzi e delle chiese di Roma, inclusi alcuni disegni mai eseguiti di Bernini e Borromini.\nIl primo volume mostra un'ampia variet\u00e0 di disegni di finestre, porte e cancelli, portici, camini e scale con lavori di incisori come Alessandro Specchi, Filippo Vasconi e Carlo Fontana, fra gli altri; esso fu dedicato a papa Clemente XII.\nDe Rossi produsse anche un libro di disegni e modelli per altari e cappelle, \"Disegni di variabile Altari e Cappelle\" (1685), le cui raccolte di incisioni sono tra le prime a mostrare le decorazioni barocche di Roma; di enorme interesse per storici ed architetti, \u00e8 stato ristampato nel 1972, accompagnato da una prefazione del famoso storico dell'arte Anthony Blunt.\nNel 1709 Domenico eredit\u00f2 la stamperia da suo padre Giovanni Giacomo d\u00e8 Rossi, la pi\u00f9 grande e pi\u00f9 antica editrice della Roma barocca, situata vicino alla chiesa di Santa Maria della Pace. Dopo di lui, diverse generazioni della famiglia de Rossi si avviarono al lavoro nell'editrice, nata nel XVII secolo, che continu\u00f2 a produrre incisioni ad uso dei disegnatori e dei progettisti.\nI titoli completi dei volumi di de Rossi sono:"}
{"id": "1782899", "revid": "106908", "url": "https://it.wikipedia.org/wiki?curid=1782899", "title": "Rifugio Passo Ponte di Ghiaccio", "text": "Il rifugio Passo Ponte di ghiaccio (in tedesco Edelrauth\u00fctte o anche Eisbruggjochh\u00fctte) \u00e8 un rifugio situato nelle Alpi dei Tauri, nel territorio comunale tra Val di Vizze, Vandoies e Selva dei Molini, in provincia di Bolzano, Italia, a 2.545 metri di altitudine.\nStoria.\nNel 1895 vi fu l'idea da parte della societ\u00e0 alpinistica berlinese di costruire un rifugio sul passo Ponte di ghiaccio (\"Eisbruggjoch\"), per aiutare gli alpinisti nell'escursione al Gran Pilastro. Tutto ci\u00f2 rimase solo a livello di progetto.\nNel 1908 la sezione viennese \"Edelraute\" dell'Alpenverein austriaca costru\u00ec l\u2019\"Edelrauteh\u00fctte\", inaugurato il 17 agosto dello stesso anno alla presenza del consigliere imperiale il dottor Daimer.\nCon l'avvento del fascismo, il nome fu tramutato in \"rifugio Passo Ponte di Ghiaccio\", fu gestito dall'esercito italiano per un periodo, e successivamente pass\u00f2 alla sezione del CAI di Bressanone. Oggi ne gestisce l'utilizzo la sezione AVS Campo Tures.\nA seguito della seconda guerra mondiale, dove il rifugio versava in una situazione disastrosa, la sezione di Bressanone decise di restaurarlo. Dal 1964, in seguito al periodo di terrorismo in Alto Adige, il rifugio pass\u00f2 nuovamente a gestione militare, fino al 1973, quando fu riaperto.\nPer far fronte agli alpinisti che accedevano al rifugio d'inverno fu costruito il \"bivacco Miglioranza\", un locale sempre aperto, anche durante l'inverno.\nNegli anni '80 la sezione CAI di Bressanone decise di ammodernare il rifugio, con la costruzione di nuovi locali, e annessa centrale elettrica.\nIl 20 giugno 2016 \u00e8 stato ultimato il nuovo rifugio che \u00e8 stato inaugurato l'8 settembre."}
{"id": "1782900", "revid": "7459", "url": "https://it.wikipedia.org/wiki?curid=1782900", "title": "Purple sulfur bacteria", "text": ""}
{"id": "1782902", "revid": "115975566", "url": "https://it.wikipedia.org/wiki?curid=1782902", "title": "Barmstedt", "text": "Barmstedt \u00e8 una citt\u00e0 tedesca situata nel land dello Schleswig-Holstein."}
{"id": "1782903", "revid": "345405", "url": "https://it.wikipedia.org/wiki?curid=1782903", "title": "Trattato di Madrid (1750)", "text": "Il trattato di Madrid fu un documento ratificato e firmato da Ferdinando VI di Spagna e Giovanni V del Portogallo il 13 gennaio 1750, per stabilire un confine tra le colonie in America meridionale.\nI trattati precedenti a questo, come il trattato di Tordesillas, aveva stabilito che la linea di confine tra le colonie spagnole e portoghesi era situata circa sul 46\u00ba meridiano, dando una gran parte dei territori del continente a ovest di essa alla corona spagnola.\nIl trattato di Madrid venne stipulato basandosi sul principio del diritto romano \"Uti possidetis, ita possideatis\" (chi possiede di fatto possiede di diritto) prendendo atto dell'effettiva espansione e colonizzazione portoghese verso il bacino dell'Amazzonia a spese dell'Impero Spagnolo. L'espansione del Portogallo verso ovest port\u00f2 alla formazione dell'Impero del Brasile.\nIl trattato ratific\u00f2 il passaggio della Colonia del Sacramento alla Spagna e il passaggio della regione delle missioni orientali al Portogallo, le quali erano gestite dai gesuiti e dagli indios Guaran\u00ed. Il film \"Mission\" trae ispirazione da questi eventi."}
{"id": "1782905", "revid": "1318658", "url": "https://it.wikipedia.org/wiki?curid=1782905", "title": "Citt\u00e0 del Delaware", "text": "Lista delle citt\u00e0 del Delaware, Stati Uniti d'America, comprendente i comuni (\"city\", \"town\" e \"village\") e i census-designated place (CDP).\nI dati sono dell'USCB riferiti al censimento del 2010."}
{"id": "1782910", "revid": "110157", "url": "https://it.wikipedia.org/wiki?curid=1782910", "title": "Bassenheim", "text": "Bassenheim \u00e8 un comune di 2.929 abitanti della Renania-Palatinato, in Germania.\nAppartiene al circondario (\"Landkreis\") di Mayen-Coblenza (targa MYK) ed \u00e8 parte della comunit\u00e0 amministrativa (\"Verbandsgemeinde\") di Wei\u00dfenthurm."}
{"id": "1782918", "revid": "767487", "url": "https://it.wikipedia.org/wiki?curid=1782918", "title": "Chromatiaceae", "text": "I Chromatiaceae sono dei batteri appartenenti alla famiglia del purple sulfur bacteria. Si distinguono per la produzione di globuli di zolfo fuori dal proprio organismo. Sono intermediari nella conversione di solfiti in solfuro che ne diventa una riserva. Organismi di questa famiglia sono presenti sia in acque dolci che in acque salate."}
{"id": "1782921", "revid": "110157", "url": "https://it.wikipedia.org/wiki?curid=1782921", "title": "Bedburg", "text": "Bedburg \u00e8 una citt\u00e0 tedesca di 24.926 abitanti, situata nel land della Renania Settentrionale-Vestfalia."}
{"id": "1782925", "revid": "539155", "url": "https://it.wikipedia.org/wiki?curid=1782925", "title": "Gnossiennes", "text": "Le Gnossiennes sono sette brani per pianoforte composti da Erik Satie tra il 1889 e il 1897.\nCaratteristiche.\nIl termine \u00e8 stato coniato da Satie per indicare un nuovo tipo di composizione musicale. \"Gnossienne\" deriva apparentemente dalla parola gnosi, cosa non troppo sorprendente data l'implicazione di Satie in sette e movimenti gnostici nel periodo in cui inizi\u00f2 a comporre questi brani. Alcune fonti, tuttavia, asseriscono che il titolo derivi dal famoso palazzo cretese di Cnosso, o \"Gnossus\", e che le composizioni siano dunque da collegare al mito di Teseo, Arianna e il Minotauro.\nSatie compose le \"Gnossiennes\" fra il 1889 e il 1897, ossia nel decennio successivo a quello in cui scrisse le tre \"Sarabandes\" (1887) e le pi\u00f9 famose \"Gymnop\u00e9dies\" (1888). Come le \"Sarabandes\" e le \"Gymnop\u00e9dies\", le \"Gnossiennes\" sono spesso state definite delle \"danze\"."}
{"id": "1782931", "revid": "1543377", "url": "https://it.wikipedia.org/wiki?curid=1782931", "title": "Beichlingen", "text": "Beichlingen \u00e8 una frazione della citt\u00e0 tedesca di K\u00f6lleda, nel \"Land\" della Turingia.\nStoria.\nIl 1\u00ba gennaio 2019 il comune di Beichlingen venne aggregato alla citt\u00e0 di K\u00f6lleda."}
{"id": "1782935", "revid": "254059", "url": "https://it.wikipedia.org/wiki?curid=1782935", "title": "Contea di Bentheim-Alpen", "text": "La contea di Bentheim-Alpen fu uno stato del Sacro Romano Impero, creato dalla partizione del Bentheim-Steinfurt nel 1606. Venne riunita al Bentheim-Steinfurt nel 1629."}
{"id": "1782939", "revid": "120499414", "url": "https://it.wikipedia.org/wiki?curid=1782939", "title": "Teodorico Pedrini", "text": "Biografia.\nTeodorico Pedrini fu battezzato, con il nome di Paolo Filippo Teodorico, il 6 luglio 1671 nella parrocchia di San Michele Arcangelo, a Fermo.\nFamiglia.\nIl padre, Giovanni Francesco Pedrini, fu il principale notaio a Fermo negli anni tra il 1669 e l'anno della sua morte, avvenuta nel 1707. Era nato a Servigliano il 5 febbraio 1630, ed aveva esercitato dal 1656 i primi due anni di attivit\u00e0 notarile nel suo paese, cui seguirono circa dieci anni come cancelliere presso l'Uditore di Camera a Roma; spos\u00f2, il 23 gennaio 1670, Nicolosa Piccioni, nata a Fermo il 14 marzo 1650, figlia di un altro notaio, Giovanni Francesco Piccioni da Altidona. Pedrini \u00e8 stato il proz\u00eco del cardinale Domenico Spinucci.\nGli studi a Fermo.\nTeodorico prese la Tonsura nel 1687 e gli Ordini minori nel 1690 a Fermo. Frequent\u00f2 l'Universit\u00e0 di Fermo, laureandosi in \"Utroque Iure\" il 26 giugno 1692.\nProsecuzione degli studi a Roma.\nDal 16 novembre 1692 al 7 agosto 1697 fu convittore nel Collegio Piceno in Roma, oggi sede del Pio Sodalizio dei Piceni. Nel 1696 viene registrata la sua adesione all'Accademia dell'Arcadia, ove assume il nome di Dioro Taumasio.\nNel dicembre 1697 ricevette il suddiaconato e nel marzo 1698 fu ordinato dapprima diacono e due settimane dopo - la notte di Pasqua (29 marzo) - presbitero nella Basilica di San Giovanni in Laterano in Roma. Nel frattempo il 23 febbraio 1698 aveva aderito alla Congregazione della Missione di San Vincenzo de' Paoli (Vincenziani o Lazzaristi), e nel giugno dello stesso anno entr\u00f2 a far parte della comunit\u00e0 lazzarista presso il complesso dei Santi Giovanni e Paolo al Celio in Roma, ove rimase fino al gennaio 1702, quando part\u00ec per la missione di Cina come inviato da Propaganda Fide, dopo aver incontrato papa Clemente XI, l'urbinate Giovanni Francesco Albani.\nLa missione.\nIl viaggio dall'Italia alla Cina.\nIl suo viaggio, iniziato da Roma il 12 gennaio 1702, fu lunghissimo, attraverso la via francigena, fino a Siena e Livorno, quindi per nave a Tolone, e poi a Parigi, dove era nunzio l'arcivescovo Filippo Antonio Gualterio. Bench\u00e9 selezionato per far parte della prima legazione papale del Patriarca Carlo Tommaso Maillard de Tournon, non riusc\u00ec ad incontrarlo e, dopo un anno e mezzo di permanenza a Parigi, il 26 dicembre 1703 part\u00ec con altri missionari da Saint-Malo su una nave francese diretta nell'America del sud, arrivando in Per\u00f9, dove fu bloccato per pi\u00f9 di un anno. Arriv\u00f2 in Messico nel 1705 e da l\u00ec nel 1707 riusc\u00ec a salpare da Acapulco sul Galeone di Manila, toccando le Isole Marianne con destinazione finale alle Isole Filippine, dove rimase, suo malgrado, per altri due anni. Dopo essersi riunito nel porto di Mariveles con alcuni missionari di Propaganda Fide, tra cui Matteo Ripa, giunse con loro a Macao nel gennaio 1710, appena in tempo per assistere alla morte di Tournon (8 giugno 1710), e da l\u00ec, su designazione dello stesso Tournon - che rispondeva alla richiesta dell'imperatore Kangxi di avere persone abili nella musica a corte - a Pechino nel febbraio 1711. \nL'arrivo a Pechino.\nNel 1711, appena arrivato, fu subito ammesso alla corte imperiale in qualit\u00e0 di musicista, insieme al sacerdote Matteo Ripa in qualit\u00e0 di pittore ed incisore.\nMaestro di musica dei figli dell'imperatore Kangxi.\nDurante il periodo in cui Pedrini frequent\u00f2 la corte, dal 1711 sino al marzo 1721, fu incaricato da Kangxi di insegnare musica all'imperatore stesso e ad alcuni dei suoi numerosissimi figli. Diventando precettore dei figli dell'imperatore, Pedrini acquis\u00ec grandi favori a corte ed il diritto di fregiarsi del titolo di docente presso la corte imperiale. Pedrini si occup\u00f2 anche della costruzione e del restauro di strumenti musicali dell'Imperatore.\nLa questione dei riti.\nFu il primo missionario occidentale a parlare all'imperatore Kangxi del contenuto dei decreti papali in materia di riti cinesi; le sue relazioni riferiscono a Roma la reazione di pacifica tolleranza da parte di Kangxi verso le decisioni papali; questo gli procur\u00f2 l'ostilit\u00e0 dei missionari gesuiti, che erano contrari a tali decreti. Questa divergenza di vedute fu il filo conduttore di tutta l'esperienza missionaria di Pedrini, che lo port\u00f2, tra alterne vicende, al drammatico episodio del 1721, quando, al termine della seconda legazione papale guidata da monsignor Carlo Ambrogio Mezzabarba, si rifiut\u00f2 di firmare la relazione sugli eventi chiamata \"Diarium Mandarinorum\", e fu per questo punito dall'imperatore e successivamente rinchiuso fino al 1723, nella casa dei gesuiti francesi di Pechino. \nLa custodia forzata di Pedrini, che si concluse per l'intervento del nuovo imperatore Yongzheng nel febbraio 1723, fu causa di accese polemiche anche a Roma, negli anni a seguire, fino al 1730; polemiche che precedettero la definitiva condanna dei riti confuciani promulgata dalla Santa sede nel 1742. \nGli ultimi anni.\nVerso la fine della sua vita Pedrini si riconcili\u00f2 con i missionari gesuiti, senza mai rinnegare i principi di fedelt\u00e0 alla Santa Sede, che gli avevano procurato tante avversit\u00e0 negli anni '10 e '20.\nTeodorico Pedrini mor\u00ec, senza aver mai fatto ritorno in Italia, alle 3 di notte del 10 dicembre 1746 nella sua residenza di Xitang e fu sepolto a Pechino, nel cimitero di Propaganda Fide, a spese dell'imperatore Qianlong.\nLa sua stele funeraria, presente a Pechino fino alla met\u00e0 del secolo scorso, oggi non esiste pi\u00f9.\nIl rilievo di Pedrini.\nTeodorico Pedrini fu missionario in Cina dal 1710 al 1746, anno della sua morte. La figura di Pedrini acquista rilievo nella prima met\u00e0 del XVIII secolo per due ordini di motivi.\nPer la storia della Chiesa.\nLe vicende dottrinali che investirono la missione in Cina tra la fine del Seicento e la prima met\u00e0 del Settecento, ebbero in Pedrini uno dei protagonisti. La cosiddetta Controversia dei Riti cinesi riguard\u00f2 al modo di intendere la pratica religiosa cristiana, specialmente in rapporto alle pratiche cinesi di derivazione confuciana, che i gesuiti, sulla scia dell'insegnamento di Matteo Ricci (Macerata, 6 ottobre 1552\u00a0\u2013 Pechino, 11 maggio 1610), erano disposti a tollerare per i cristiani convertiti. Pedrini fu tra quei pochissimi missionari che in quel contesto rimasero sostenitori delle posizioni della Santa Sede, la quale ripetutamente aveva proibito (con le bolle \"Ex illa die\" nel 1715 e \"Ex quo singulari\" nel 1742) la commistione delle liturgie cristiane con le pratiche confuciane; e la fermezza delle sue posizioni gli procur\u00f2 anche le bastonate e la prigione. Nel periodo pi\u00f9 delicato della controversia, Pedrini fu il principale referente di Propaganda Fide a Pechino, ed in questa veste teneva frequenti contatti epistolari con Roma. \nFondatore della Chiesa di Xitang.\nNel 1723, Pedrini acquist\u00f2 a Pechino una grande residenza sul viale X\u012bzh\u00edm\u00e9n (\u897f\u76f4\u9580) - che conduce dalla Citt\u00e0 proibita all'Antico Palazzo d'Estate, residenza della corte imperiale - aprendovi al culto subito dopo la Chiesa di Xitang (\u897f\u5802), dedicata alla Madonna dei Sette Dolori, la prima chiesa non gesuitica di Pechino. La chiesa fu due volte distrutta (1811 e 1900) e due volte ricostruita (1867 e 1912), ed ancor oggi sorge sul medesimo luogo, intitolata alla Madonna del Monte Carmelo.\nPedrini negli anni successivi doner\u00e0 questa residenza alla Congregazione di Propaganda Fide, da cui era stato inviato. Ancor oggi un'iscrizione nella parete interna della chiesa di Xitang ricorda a tutti i visitatori il nome del suo fondatore.\nPer la storia della musica.\nPedrini, oltre che sacerdote, era anche musicista; questa sua abilit\u00e0 lo aiut\u00f2 dapprima ad essere ammesso alla corte imperiale cinese e quindi a propiziarsi i favori di tre imperatori sotto cui visse ed oper\u00f2: Kangxi (1662-1722), Yongzheng (1722-1735) e Qianlong (1735-1796). In veste di musicista Pedrini fu insegnante di tre figli dell'imperatore Kangxi, costru\u00ec strumenti musicali e ripar\u00f2 quelli esistenti a corte.\nCoautore di un trattato di teoria musicale.\nFu inoltre coautore, insieme al predecessore Tomas Pereira, gesuita portoghese, del primo trattato di teoria musicale occidentale pubblicato in Cina: il \"L\u01dcl\u01daZh\u00e8ngy\u00ec-X\u00f9bi\u0101n\" (\u5f8b\u5442\u6b63\u7fa9\u7e8c\u7de8 - 1714), in seguito confluito nella monumentale opera enciclopedica, denominata \"Siku Quanshu\", pubblicata integralmente nel 1781.\nCompositore di musica barocca.\nOltre a questo, Pedrini \u00e8 autore delle uniche composizioni di musica occidentale conosciute in Cina nel XVIII secolo, le \u201c\"Dodici Sonate a Violino Solo col Basso del Nepridi \u2013 Opera Terza\"\u201d, il cui manoscritto originale \u00e8 tutt'oggi conservato nella Biblioteca nazionale della Cina. Le musiche di Pedrini sono state incise nel 1996 dal gruppo francese \"XVIII-21 Musique des Lumi\u00e8res\" (ora \"XVIII-21 Le Baroque Nomade\"), diretto da \"Jean-Christophe Frisch\", con il titolo \"Concert Baroque \u00e0 la Cit\u00e9 Interdite\" (CD ed. \"Audivis Astr\u00e9e\" E 8609). Le musiche originali di Pedrini sono state incise, con il titolo \"Sonate\" (CD ed. ORF 3122 LC 11428), anche dall\"'Ensemble Sirocco\", duo formato dalla belga Nathalie Houtman al flauto dolce e dal francese Rapha\u00ebl Collignon al clavicembalo. Recentemente \u00e8 stato pubblicato per Naxos un nuovo cd sulle musiche di Pedrini, contenente l'esecuzione integrale di tutte le Dodici Sonate, nella loro versione originale con violino, suonato da Nancy Wilson, e clavicembalo, suonato da Joyce Lindorff.\nPosizione di Pedrini nei rapporti culturali tra Occidente e Oriente.\nLa redazione del trattato di teoria musicale, unitamente alle composizioni musicali rimaste in Cina, pone storicamente Teodorico Pedrini tra i principali artefici dell'introduzione della musica occidentale in Cina."}
{"id": "1782940", "revid": "729019", "url": "https://it.wikipedia.org/wiki?curid=1782940", "title": "Solna centrum (metropolitana di Stoccolma)", "text": "Solna centrum \u00e8 una stazione della metropolitana di Stoccolma.\nLa sua denominazione trae origine dall'omonimo centro commerciale presso il quale \u00e8 situata, a sua volta compreso all'interno del territorio del comune di Solna. Sul tracciato della linea blu T11 della rete metroviaria locale si trova invece tra le fermate di V\u00e4stra skogen e N\u00e4ckrosen.\nDivenne ufficialmente operativa il 31 agosto 1975, in concomitanza con l'inaugurazione della linea blu.\nLa piattaforma \u00e8 sotterranea e si trova ad una profondit\u00e0 di 27-36 metri sotto al parco \"Skytteholmsparken\". Dispone di due biglietterie e due ingressi distinti, di cui uno ubicato a nord sul viale \"Fr\u00f6sundaleden\" e l'altro ubicato a sud sulla piazza \"Solnaplan\". La stazione fu progettata dagli architetti Michael Granit e Per H. Reimers, mentre fu decorata dagli artisti Karl-Olov Bj\u00f6rk e Anders \u00c5berg.\nL'utilizzo medio quotidiano durante un normale giorno feriale \u00e8 pari a 12.000 persone circa.\nA pochi passi da qui sorgeva lo stadio R\u00e5sunda, importante impianto capace di ospitare circa 36.000 spettatori."}
{"id": "1782946", "revid": "1522738", "url": "https://it.wikipedia.org/wiki?curid=1782946", "title": "Bentheim-Bentheim", "text": "Bentheim-Bentheim fu una Contea a sud-est della Bassa Sassonia, in Germania. I confini di Bentheim-Bentheim dal 1806 coincisero con i moderni confini del circondario della Contea di Bentheim. Essa deriv\u00f2 da una delle originarie partizioni della contea di Bentheim nel 1277, e venne a sua volta divisa in se stessa e nel Bentheim-Steinfurt nel 1454. Bentheim-Bentheim riemerse come contea autonoma nel 1643, e pass\u00f2 a Berg nel 1806, prima di essere annessa alla Francia nel 1810, da cui poi passer\u00e0 all'Hannover secondo le disposizioni del Congresso di Vienna.\nConti di Bentheim-Bentheim (1277 - 1530).\nGerulfingen\nG\u00f6tterswyk"}
{"id": "1782949", "revid": "709565", "url": "https://it.wikipedia.org/wiki?curid=1782949", "title": "Ken Williams", "text": "\u00c8 stato il fondatore, insieme alla moglie Roberta, della On-Line Systems (in seguito Sierra On-Line e ora Sierra Entertainment), una delle prime software house specializzate nella produzione di videogiochi per home computer.\n\u00c8 sposato con Roberta Williams dal 1973 e ha due figli.\nPrima di specializzarsi nell'Apple II e di creare la On-Line, Williams era un programmatore freelance; la svolta arriva dopo avere casualmente giocato all'avventura testuale \"Colossal Cave Adventure\". \u00c8 stato presidente fino al 1996, anno della cessione della Sierra alla CUC International, e attualmente in pensione.\nIn una intervista del 2006 ha ammesso che le due persone che lo hanno pi\u00f9 influenzato sono state Bill Gates e Walt Disney.\nIl suo caratteristico aspetto (baffi e capelli lunghi) ha ispirato alcuni personaggi creati da artisti della Sierra: in particolare un suo alter ego digitale appare nella serie \"Leisure Suit Larry\" e in \"\"'."}
{"id": "1782950", "revid": "6923", "url": "https://it.wikipedia.org/wiki?curid=1782950", "title": "Bentheim-Limburg", "text": "Bentheim-Limburg fu una Contea del Sacro Romano Impero, originatasi dalla sivisione del Bentheim-Steinfurt nel 1606. Venne riunita al Bentheim-Steinfurt nel 1632."}
{"id": "1782953", "revid": "1543377", "url": "https://it.wikipedia.org/wiki?curid=1782953", "title": "Poggio di Croce", "text": "Poggio di Croce \u00e8 una frazione del comune di Preci (PG) sita a 938 ed abitata da 10 persone.\nIl borgo fortificato (\"podio crucis\") sorveglia la strada che porta da Triponzo alla val Castoriana.\nDel castello resta la porta ad ogiva ed un antico campanile, posto sopra di essa. Fuori le mura c'\u00e8 la chiesa di Sant'Egidio (XV secolo); la facciata contiene affreschi di scuola marchigiana del XV secolo, l'altare \u00e8 sovrastato da una \"Madonna con bambino tra due santi\", quadro del '600.\nPoi si ricorda anche la chiesa dell'Annunziata (XVI secolo) che contiene un importante affresco del XIV secolo, \"L'Annunciazione\", opera del fiorentino Giovanni del Biondo.\nInfine, vi sono le chiese del Santissimo Crocifisso e quella della Madonna della Quercia.\nVi \u00e8 una comunanza agraria.\nTra i personaggi storici legati al paese, vi \u00e8 Maestro Berardo di Maestro Cambio di Poggio di Croce, il primo chirurgo originario di Preci di cui si abbiano notizie ufficiali."}
{"id": "1782954", "revid": "842111", "url": "https://it.wikipedia.org/wiki?curid=1782954", "title": "Leader dell'opposizione", "text": ""}
{"id": "1782955", "revid": "1786201", "url": "https://it.wikipedia.org/wiki?curid=1782955", "title": "Cinelerra", "text": "Cinelerra \u00e8 un programma di editing e compositing video (NLE, Non-Linear Editing) per il sistema operativo GNU/Linux. \u00c8 un software libero distribuito sotto la GNU General Public License. Cinelerra comprende anche un motore di video compositing che permette agli utenti di eseguire operazioni di compositing avanzato, come l'estrazione di chiavi o la creazione di matte. Comprende una Titolatrice, molti effetti per editare video e audio, keyframe automatici e molte altre funzionalit\u00e0 professionali che dipendono dalla branch usata. Processa l'audio a 64-bit in Floating-point. Il video \u00e8 processato negli spazi colore RGBA o YUVA, a 16-bit Interi o Floating-Point. Lavora in modo indipendente dalla risoluzione e refresh rate dell'immagine, per cui pu\u00f2 supportare video di ogni velocit\u00e0 e taglia. La variante GG pu\u00f2 supportare video fino a 8k, e pu\u00f2 anche creare DVD e Blu-Ray.\nStoria.\nNel 1996 Adam Williams di Heroine Virtual, l'originale sviluppatore di Cinelerra, rilasci\u00f2 un editor audio per Unix chiamato Broadcast 1.0 che poteva gestire file audio 2G. Nel 1997 venne rilasciato Broadcast 2.0, ancora per il solo audio ma con tracce illimitate. Il 1999 vide l'uscita di Broadcast2000, che includeva il video. A causa delle limitazioni della UI, Williams riscrisse gran parte del programma e lo rilasci\u00f2 con il nome di Cinelerra il 12 Agosto del 2002, mentre Broadcast200 venne ritirato da Heroine Virtual nel Settembre del 2001. Cinelerra divenne il primo programma di produzione di media a 64-bit quando, a Giugno del 2003, venne riscritto per lavorare con i processori AMD Opteron e poi presentato al SIGGRAPH del 2004 a San Diego. Da allora molte versioni sono state rilasciate. La versione originale \u00e8 ancora prodotta da Williams. Ci sono stati molti spin-off fatti dalla comunit\u00e0 open source, ma solo uno \u00e8 ancora attivo. Per una panoramica completa delle versioni, riferirsi alla sezione Cronologia di Cinelerra. Anche se apparentemente le varianti si assomigliano, ci sono in realt\u00e0 notevoli differenze fra di loro.\nPanoramica delle varianti rilasciate in almeno due versioni:\nInterfaccia.\nL'interfaccia di Cinelerra \u00e8 simile a quella di altri sistemi di editing Non-lineare, tipo Adobe Premiere Pro, Final Cut Pro e Avid Media Composer. Comunque, poich\u00e9 include un motore di compositing, l'interfaccia pu\u00f2 essere anche assimilata a programmi di compositing come Adobe After Effects, Smoke su Linux o Shake. All'utente si presentano quattro finestre (in senso orario nell'immagine in alto a destra):\nCinelerra usa un suo personale widget toolkit Guicast (la libreria della GUI di Cinelerra), che non rispetta le linee guida 'human interface' usate dai principali desktop Linux, come GNOME e KDE. Questo comporta il vantaggio di apparire sempre uguale indipendentemente dalla distribuzione e dal desktop usato, senza essere influenzato da cambiamenti di versione (come per esempio, GNOME 2 / GNOME 3).\nUtilizzo e riconoscimenti.\nCinelerra ha suscitato interesse fra gli utenti linux che cercavano un sistema di video editing nativo. L'uso professionale \u00e8 stato promosso principalmente da Linux Media Arts, che ha venduto un pacchetto integrato di hardware e software per la produzione video che includeva Cinelerra.\nAlla convention di Electronic Media Show promossa nel 2004 dalla National Association of Broadcaster, Cinelerra ha ricevuto il premio \"Making the Cut\" di Bob Turner per \"il migliore e pi\u00f9 eccitante prodotto di post-produzione visto alla convention\".\nA Dicembre 2018 un articolo di Libre Graphics World inserisce Cinelerra fra altri video editors per Linux riguardo alla sostenibilit\u00e0 di tali progetti.\nCinelerra.org.\nIl sito web cinelerra.org \u00e8 stato originariamente registrato da un membro della Cinelerra-CV Community Richard Baverstock il 10 gennaio 2004.[5] Intorno al gennaio 2014 la Cinelerra-CV Community ha trascurato il rinnovo di cinelerra.org. Il dominio \u00e8 stato poi rilevato da un altro progetto guidato da Michael Collins, uno dei fondatori di Cinelerra e un professionista IT con esperienza nell'industria cinematografica.\n\u00c8 stato organizzato per riunire tutti i progetti Cinelerra esistenti, apportando ulteriori correzioni e miglioramenti. Dall'inizio del 2015 Cinelerra ha avuto un repository Git su Google code per analisi del codice e riscontri; ma questa piattaforma \u00e8 in sola lettura dal 24-08-2015. \u00c8 stata rilasciata una versione 5.0 di Cinelerra. Lo scopo di Cinelerra.Org rimane quello di sviluppare maggiore professionalit\u00e0 per il programma fin dal 2016.\nAl momento, cinelerra.org supporta Cinelerra-HV. Per il download sono presenti i link sia alla variante HV che GG.\nVarianti.\nCinelerra-HV.\nHeroine Virtual (HV), il produttore della Cinelerra originale, rilascia una nuova versione su base annuale, ottenibile come codice sorgente e con binari per Ubuntu. Sebbene sia open source, il sorgente \u00e8 reso disponibile solo come download completo ad ogni release; ottenere sorgenti intermedi non \u00e8 possibile. HV ha usato SourceForge fin dall'inizio (primo sorgente: 09-09-2001), che non comprende risposte a richieste di bug, patch e nuove funzionalit\u00e0. Tutti i bug e problemi di usabilit\u00e0 trovati e risolti dalla comunit\u00e0 che vengono sottoposti ad Heroine Virtual non ottengono immediata risposta e non vengono implementati se non all'uscita di un nuovo rilascio, se Heroine Virtual decide di incorporarli.\nPer distinguerla dalle altre varianti del programma, la versione di Heroine Virtual viene chiamata Cinelerra-HV.\nCinelerra-CV / Cinelerra-CVE.\nA causa del ritardo nello sviluppo di Cinelerra-HV e anche per la destinazione ad una sola, specifica distribuzione; un gruppo di sviluppatori open source ha creato la propria versione di Cinelerra, chiamata Cinelerra-CV (dove CV sta per \"Community Version\").\nCinelerra-CV permette alla comunit\u00e0 di contribuire ad un repository open dove le modifiche al codice sono accessibili a tutti. Esiste una mailing list dove gli utenti e gli sviluppatori pi\u00f9 esperti possono fornire supporto agli utenti meno esperti e gli sviluppatori possono tenere discussioni tecniche. Cinelerra-CV offre anche pacchetti per una gamma pi\u00f9 ampia di distribuzioni. Ha anche un diverso sistema di compilazione: le librerie di sistema sono usate estensivamente, e gli strumenti autoconf/automake sono usati per configurare il sistema di compilazione.\nSebbene Cinelerra-CV possa essere tecnicamente chiamato un fork, la relazione tra Heroine Virtual e Cinelerra-CV \u00e8 piuttosto amichevole. Heroine Virtual a volte contribuisce alle discussioni sulle mailing list e incorpora molti dei cambiamenti fatti nel repository. Heroine Virtual ha pubblicato il seguente messaggio sul sito web che descrive la relazione:\nFino a Cinelerra 2.1 la versione Cinelerra-Cv seguiva quella di Heroine Virtual. Dopo un rilascio di Heroine Virtual, Cinelerra-CV esaminava i cambiamenti introdotti e li incorporava nella propria versione. CV era appeso alla fine del numero di versione per indicare la comunity version. (per esempio, dopo l'incorporamente della 2.1 la CV fu etichettata 2.1CV). A partire dalla versione 2.2, Cinelerra-CV usa il proprio schema di numerazione, ma ancora incorpora codice da Cinelerra-HV.\nDal 26 Giugno 2019 il sito ufficiale \u00e8 andato offline e l'URL \u00e8 reindirizzato al sito web di Cinelerra-GG. Il nuovo sito ufficiale di Cinelerra-CV \u00e8 stato pubblicato il 1\u00ba luglio 2020. Il codice sorgente di Cinelerra-CV \u00e8 disponibile dal nuovo repo ufficiale su GitHub . La nuova Mailing List ufficiale di Cinelerra-CV \u00e8 disponibile qui. La Mailing list Cinelerra-CV del 2001 \u00e8 archiviata. La collezione completa dei precedenti archivi della Mailing List Cinelerra-CV \u00e8 referenziata/collegata da questa pagina] del nuovo sito ufficiale Cinelerra-CV.\nCinelerra-CVE \u00e8 un fork di Cinelerra-CV creato per sperimentare con il codice di Cinelerra. Il fork \u00e8 stato creato dal principale sviluppatore di Cinelerra-CV (2012-2018) Einar R\u00fcnkaru nel giugno 2008 e pubblicato a met\u00e0 marzo 2010.\nIl repository si trova su GitHub e mostra frequenti aggiornamenti. Per saperne di pi\u00f9 su Cinelerra-CVE, visita questa pagina sul nuovo sito ufficiale di Cinelerra-CV.\nLumiera.\nAgli inizi di Aprile 2008, la comunit\u00e0 di Cinelerra annunci\u00f2 una completa riscrittura della versione corrente di Cinelerra-CV, chiamata Lumiera [richiesto riferimento]. \u00c8 nata come riscrittura del codice base di Cinelerra che doveva diventare Cinelerra3, ma presto fu separata in un progetto indipendente con il suo proprio nome. A gennaio 2019 non c'\u00e8 ancora un'applicazione usabile. Il progetto rimane nello stato di sviluppo pre-alfa, con aggiornamento delle notizie nella pagina Lumiera news. Non ci sono istruzioni usabili , ma \u00e8 disponibile un pacchetto binario di prova per Debian/Ubuntu.\nL'interfaccia nativa di Lumiera \u00e8 scritta in GTK+, anche se altre interfacce saranno possibili.\nCinelerra-GG Infinity.\nUna branch separata di Cinelerra, Cinelerra-GG, ha integrato il codice di Cinelerra-HV fin dall'inizio e il suo sviluppo \u00e8 iniziato nel sito di Cinelerra.org (Cinelerra 4.6-mod, Cinelerra 5.0), poi con il sito di cinelerra-cv.org (Cinelerra 5.0, Cinelerra 5.1, Cinelerra GG 5.1), fino a diventare, da Dicembre 2018, Cinelerra-GG Infinity e ad avere il suo proprio sito web a cinelerra-gg.org. William non \u00e8 pi\u00f9 con noi dall'11/2020 quando \u00e8 stato ucciso mentre era fuori a godersi un giro in bicicletta, ma Phyllis continua a lavorare su Cinelerra-GG. Un nuovo sviluppatore sta ora facendo frequenti aggiornamenti.\nUn'importante caratteristica di Cinelerra-GG \u00e8 la riduzione delle dipendenze dalle librerie di sistema, includendole dove possibile come per ffmpeg e OpenEXR. Questo lo rende pi\u00f9 funzionale nelle diverse piattaforme e permette di usare nuove versioni anche prima che lo faccia la piattaforma stessa.\nCinelerra-GG \u00e8 determinata ad avvicinarsi il pi\u00f9 possibile a cosa ci si aspetta da un programma professionale di video editing (NLE) per la piattaforma Linux.\nHa funzionalit\u00e0 che comprendono il supporto alle pi\u00f9 recenti versioni di ffmpeg, Ultra HD fino a 8K, pi\u00f9 di 400 fra effetti audio e video, due diverse interfacce per i plugin audio (LADSPA and LV2, per esempio con Calf Studio Gear), molteplici denoise e stabilizzatori del movimento, multi-camera editing, uso dei proxy per alleggerire il carico del computer, organizzazione dei sorgenti con smart folders, spazi colore a 8 e 10-bit, funzioni di trim avanzate, live preview delle risorse, tracce condivise, raggruppamento degli edit, split della timeline in verticale e in orizzontale, preset di rendering per Youtube e la possibilit\u00e0 di salvare degli spazi di lavoro personalizzati. Supporta in decodifica oltre 400 formati video e ne pu\u00f2 codificare pi\u00f9 di 150, inclusi Apple ProRes, AV1 and WebP. Ha il plugin \"Sketcher\" per il disegno a mano libera, crea Blu-ray e DVD e supporta alcuni plugin di OpenCV come FindObj. Consente di creare nested clip e di condividere le clip fra progetti (\"File by reference\").\nSupporta i jog-wheels ShuttlePro V.2 e ShuttleXpress di Contour Design, schermi multipli, HiDPI, supporta il deconding/encoding in hardware tramite VAAPI/VDPAU/CUDA.\nCome le altre versioni (eccetto Lumiera) Cinelerra-GG usa la sua propria GUI. Ha 11 diversi temi per soddisfare le preferenze degli utenti.\nCinelerra-GG \u00e8 sotto attivo sviluppo, con un rilascio stabile alla fine di ogni mese. Viene fornito come AppImage a 64 o 32 bit per Linux. Il codice sorgente \u00e8 disponibile mensilmente come download manuale o da git.\nPrima del 2021, era fornito come un programma multiutente preconfezionato per otto diverse distribuzioni Linux diverse (Ubuntu, Debian, Arch, OpenSuse, Slackware, Fedora, CentOS, Mint) a anche FreeBSD. Configurando il repository della distribuzione gli aggiornamenti mensili saranno automatici. In pi\u00f9 ci sono pacchetti single-user per le 8 distribuzioni Linux pi\u00f9 Gentoo, in forma di file tar. Tutti i pacchetti sono a 64 bit, per Debian 9, Slackware e Ubuntu 14 ci sono anche le versioni a 32 bit. Dal rilascio del 01-2020, esiste una versione sperimentale per Windows con limitate funzionalit\u00e0; consultare il manuale al capitolo 1 per ulteriori dettagli.\nIn aggiunta ai rilasci mensili, Cinelerra-GG si trova preinstallato in due distribuzioni Linux dedicate al multimedia: AVLinux e Bodhi Linux Media. \u00c8 anche incluso in DeLinuxCo, e nel leggero Elive], di cui la versione a 32 bit \u00e8 utilizzabile sui vecchi computer.\nCinelerra-GG comunica con i suoi utenti e sviluppatori attraverso tre piattaforme: Il suo Forum (orientato agli utenti), un bug tracker (per richiedere funzionalit\u00e0, risolvere bug, conoscere la roadmap) e una mailing list (per discussioni fra sviluppatori). Ciascun rilascio mensile presenta novit\u00e0 che sono il risultato delle discussioni su queste piattaforme.\nCinelerra-GG ha un manuale esteso e attivamente mantenuto sia in formato PDF che HTML, che \u00e8 accessibile anche da dentro il programma. \u00c8 fatto sia per i principianti (vedi l'appendice Quickstart) che per i professionisti. Esiste anche un canale Youtube con i tutorials.\nLe differenze fra GG e le altre versioni di Cinelerra possono essere trovate in .\nCronologia di Cinelerra.\nGli eventi riguardanti il creatore originale Heroine Virtual sono indicati con HV, quelli della \"versione della comunit\u00e0\" con CV e quelli della versione GG Infinity con GG. "}
{"id": "1782956", "revid": "1446238", "url": "https://it.wikipedia.org/wiki?curid=1782956", "title": "Bentheim-Lingen", "text": "Bentheim-Lingen fu una Contea sviluppatasi attorno alla citt\u00e0 di Lingen in Germania. Bentheim-Lingen si distinse dalla divisione del Bentheim-Teclemburgo nel 1450, e venne assorbita dalla Spagna nel 1555. Il secolo successivo, essa pass\u00f2 dalla spagna ai Nassau-Orange, prima di essere annessa alla Prussia nel 1702."}
{"id": "1782960", "revid": "21880", "url": "https://it.wikipedia.org/wiki?curid=1782960", "title": "Rafinesque", "text": ""}
{"id": "1782964", "revid": "1573940", "url": "https://it.wikipedia.org/wiki?curid=1782964", "title": "Aradidae", "text": "Gli Aradidi (Aradidae ) sono una famiglia cosmopolita di insetti Pentatomomorfi dell'ordine Rhynchota Heteroptera, comprendente oltre 1900 specie.\nDescrizione.\nGli Aradidi hanno un corpo di piccole, medie o grandi dimensioni, fortemente appiattito in senso dorso-ventrale, dal profilo ovale e dai margini non lineari. La livrea ha colori poco appariscenti, tendenti al bruno-rossastro. La morfologia, nel complesso, conferisce a questi insetti una marcata capacit\u00e0 di mimetizzarsi confondendosi con la corteccia degli alberi su cui vivono.\nIl capo mostra un vistoso prolungamento della regione frontale oltre l'inserzione delle antenne. Queste sono relativamente brevi, composte da quattro articoli e si inseriscono su prominenze del cranio. Gli occhi sono leggermente prominenti, disposti ai lati del capo, gli ocelli sono assenti. L'apparato boccale ha un rostro formato da quattro segmenti e stiletti molto lunghi. La notevole lunghezza degli stiletti boccali \u00e8 un caratteristico elemento morfoanatomico: in fase di riposo, sono ritratti e ripiegati a spirale all'interno del cranio, in una cavit\u00e0 preorale delimitata dal labbro superiore e dal clipeo fusi tra loro. La lunghezza degli stiletti \u00e8 tale che pu\u00f2 anche essere, in alcune specie, cinque volte quella dell'intero corpo\nIl torace ha il pronoto generalmente carenato e il mesoscutello di vario sviluppo, pi\u00f9 o meno triangolare. Sono frequenti le forme meiottere e le emielitre lasciano generalmente scoperta una parte pi\u00f9 o meno rilevante dell'addome. La membrana, spesso non bene distinta dalla porzione sclerificata, \u00e8 percorsa in genere da 3-4 nervature irregolarmente anatomizzate. Le zampe hanno tarsi composti da due segmenti, raramente tre.\nL'addome, fortemente appiattito, mostra una notevole espansione laterale dei tergiti, sporgendo nettamente dalle emielitre.\nBiologia.\nIn generale, gli Aradidi sono insetti corticicoli, associati cio\u00e8 alla corteccia degli alberi in ambienti forestali. In ambienti tropicali sono presenti anche specie associate alle foglie oppure ai nidi di uccelli o roditori oppure ai termitai. Il regime dietetico \u00e8 micetofago e, in generale, questi insetti si rinvengono facilmente su piante in deperimento o su rami e tronchi caduti o abbattuti. Le specie del genere \"Aradus\" sono fitofaghe e possono occasionalmente rivelarsi dannose, in particolare nei confronti delle Conifere (\"Aradus cinnamomeus\"). In ogni modo l'importanza economica degli Aradidi \u00e8 di modesta entit\u00e0.\nLe specie corticicole sono generalmente gregarie e mostrano una notevole tendenza al mimetismo criptico. Le uova sono deposte fra le anfrattuosit\u00e0 della corteccia di alberi morti o deperiti.\nSistematica.\nLa famiglia comprende poco pi\u00f9 di 1900 specie, ripartite in circa 230 generi, ed \u00e8 ampiamente distribuita in tutte le maggiori regioni zoogeografiche. Il raggruppamento si suddivide in otto sottofamiglie:\nIn Europa sono rappresentate le sottofamiglie Aneurinae, Aradinae, Calisiinae e Mezirinae."}
{"id": "1782967", "revid": "124186505", "url": "https://it.wikipedia.org/wiki?curid=1782967", "title": "Divella", "text": "La Divella \u00e8 un'impresa italiana operante nel settore alimentare, fondata a Rutigliano, citt\u00e0 metropolitana di Bari, nel 1890.\nProduce pasta di semola di grano duro, biscotti, aceto, olio di oliva, riso e sughi pronti e altri prodotti.\nStoria.\nL'azienda nasce nel 1890, quando il fondatore Francesco Divella costru\u00ec il primo mulino per la macinazione del grano a Rutigliano (BA), piccolo comune agricolo nel centro delle vaste pianure pugliesi, luogo di coltivazione del grano duro.\nNel 2015 l\u2019azienda ha investito 30 milioni di euro per le nuove linee di produzione.\nRealizza, altres\u00ec, 220.000 tonnellate di pasta, 45 tonnellate di pasta fresca e 90 tonnellate di biscotti. Divella esporta i suoi prodotti anche all\u2019estero, principalmente in Germania, Francia, Inghilterra, India, Giappone, Canada, Usa, Centro America, Sud America e Australia.\nAssetto societario.\n\u00c8 una societ\u00e0 per azioni, il cui amministratore delegato \u00e8 l'imprenditore Vincenzo Divella. Matteo Solimando \u00e8 il presidente del consiglio di amministrazione.\nL\u2019assetto societario \u00e8 cos\u00ec composto: 20,74% delle azioni a Francesco Divella, 15,71% a Cirillo Divella, 12,27% a Vincenzo Divella, 11,66% ad Agostino Divella, 11,64% a Pasquale Divella, mentre il restante 27,98% \u00e8 suddiviso tra i piccoli azionisti.\nDati economici.\nIl fatturato, al 2015, arriva alla cifra di 326 milioni di euro, e diviene la seconda azienda nel settore pasta in Italia secondo i dati Nielsen.\nSlogan pubblicitario.\nIn Italia lo slogan utilizzato \u00e8 \"Divella, Passione mediterranea\". All\u2019estero invece lo slogan \u00e8 \u201cPassione mediterranea nel mondo\u201d."}
{"id": "1782968", "revid": "287204", "url": "https://it.wikipedia.org/wiki?curid=1782968", "title": "Antologia (album)", "text": ""}
{"id": "1782970", "revid": "152625", "url": "https://it.wikipedia.org/wiki?curid=1782970", "title": "Honi hameaggel", "text": ""}
{"id": "1782973", "revid": "1543377", "url": "https://it.wikipedia.org/wiki?curid=1782973", "title": "Alexandre Schaumasse", "text": "Scopr\u00ec tre comete, la periodica 24P/Schaumasse e le non periodiche C/1913 J1 (Schaumasse) o 1913 II; e C/1917 H1 (Schaumasse) o 1917 II.\nScopr\u00ec inoltre due asteroidi.\nRimase gravemente ferito nel 1914 mentre serviva nell'esercito francese durante la Prima guerra mondiale e trascorse pi\u00f9 di un anno in ospedale.\nL'asteroide 1797 Schaumasse \u00e8 stato cos\u00ec chiamato in suo onore."}
{"id": "1782975", "revid": "1372005", "url": "https://it.wikipedia.org/wiki?curid=1782975", "title": "Bentheim-Steinfurt", "text": "Bentheim-Steinfurt fu una Contea della Germania, collocata a nord-ovest della Renania Settentrionale-Vestfalia nella regione attorno a Steinfurt. Bentheim-Steinfurt si origin\u00f2 dalla partizione del Bentheim-Bentheim. A sua volta venne divisa in se stessa e nel Bentheim-Tecklenburg-Rheda nel 1606 e in se stessa e nel Bentheim-Bentheim nel 1643. \nStoria.\nBentheim-Steinfurt e i suoi territori si convertirono al luteranesimo nel 1544 per opera del Conte Arnoldo II. Egli venne succeduto dal meno religioso figli Ebervino III, e dopo la sua prematura morte all'et\u00e0 di 26 anni, venne succeduto dal figlio ancora infante Arnoldo III sotto la reggenza della madre Anna di Tecklenburg. Arnoldo III spos\u00f2 poi Maddalena di Neuenahr nel 1576, e tent\u00f2 di convertire la contea al protestantesimo. Nell'autunno del 1587, tutti i luterani si impiegarono in una grande riforma religiosa delle contee di Bentheim, Steinfurt, Lingen e Tecklenburg. Le nuove leggi vennero largamente modellate secondo questi costumi che vennero introdotti dapprima a Bentheim ed a Tecklenburg, negli anni successivi, ed infine a Steinfurt nel 1591. Arnoldo inoltre fond\u00f2 una scuola a Sch\u00fcttorf nel corso del 1588, che venne spostata a Steinfurt nel 1591, dove si insegnava latino, legge, teologia, filosofia e (dal 1607) medicina. Arnoldo mor\u00ec nel 1606, e venne succeduto dal figlio Arnoldo Giobbe, seguito poi da Guglielmo Enrico, Federico Liudolfo e Corrado Gumberto. Arnoldo Giobbe cre\u00f2 l'Alto Consiglio della Chiesa nel 1613 per il territorio di Bentheim come suprema autorit\u00e0 spirituale tra i conti, soprattutto negli anni della controriforma.\nNel 1643, Arnoldo Giobbe mor\u00ec e venne succeduto dal figlio Ernesto Guglielmo, il quale era stato molto influenzato da Christoph Bernhard von Galen, Principe-Vescovo di M\u00fcnster, e nel 1688 si convert\u00ec al cattolicesimo, conversione alla quale segu\u00ec una grande protesta dei protestanti che vennero espulsi dalla contea. Ernesto Guglielmo mor\u00ec nel 1693, e il trono pass\u00f2 a suo figlio il quale per risolvere la situazione si riconvert\u00ec al luteranesimo nel 1701. \nIl Conte Luigi ottenne la Contea di Bentheim-Bentheim nel 1803. Bentheim-Steinfurt pass\u00f2 alla Prussia al crollo del Sacro Romano Impero nel 1806, ceduta poi a Berg nel 1809, ritornata alla Prussia nel 1813 e ceduta all'Hannover nel 1815."}
{"id": "1782977", "revid": "287204", "url": "https://it.wikipedia.org/wiki?curid=1782977", "title": "Domenico di Bartolo", "text": "Biografia.\nI primi anni a Siena.\nNacque ad Asciano intorno al 1400 e, secondo il Vasari, era un nipote di Taddeo di Bartolo, notizia oggi screditata. Assai precocemente si trasfer\u00ec a Siena. Una prima testimonianza scritta lo indica al lavoro come apprendista, nel 1420, presso l\u2019Opera del Duomo di Siena e nel 1428 risulta iscritto come pittore indipendente nel \u201cbreve dell\u2019arte\u201d di Siena. Altre notizie sui suoi primi anni di vita artistica non ve ne sono. Sono stati ipotizzati, da vari esperti, periodi di formazione presso l\u2019ambiente internazionale romano, gli ambienti fiorentini, il pittore Martino di Bartolomeo ed altri ancora.\nLa prima opera a lui attribuita, datata intorno al 1430, \u00e8 la \"Madonna col Bambino tra i Santi Pietro e Paolo\", di committenza probabilmente privata ed oggi conservata presso la Kress Collection della National Gallery of Art di Washington. Qui sono ravvisabili numerosi influssi del nascente rinascimento fiorentino, come l\u2019impostazione monumentale delle figure e degli spazi, la solidit\u00e0 dell\u2019involucro mariano, ispirato alla Madonna della Sant\u2019Anna Metterza del Masaccio, lo scorcio delle aureole e la fonte di luce unica su sfondo dorato, di nuovo ispirate al maestro fiorentino, nonch\u00e9 le aureole stellate derivate da Paolo Uccello. Anche la nicchia con la semi-cupola a conchiglia e i putti reggi-ghiralanda sono ispirati a Donatello.\nLa prima opera certa del catalogo dell\u2019artista \u00e8 la \"Madonna dell\u2019Umilt\u00e0\", commissionatagli dall'entourage dell'allora vivente san Bernardino da Siena ed oggi esposta alla Pinacoteca Nazionale di Siena. L\u2019opera, firmata \u201cDominicus\u201d e datata 1433, imposta le figure su tre registri in profondit\u00e0 (quattro se si include il cartiglio ai piedi della Vergine) ed ha una solidit\u00e0 monumentale delle figure e sguardi melanconici e composti al tempo stesso che rimandano di nuovo alla pittura fiorentina.\nL\u2019anno successivo produsse una tarsia marmorea del pavimento del Duomo di Siena con l\"Imperatore Sigismondo e i suoi ministri\". Rimane anche un disegno con il ritratto dell\u2019Imperatore, disegno preparatorio per approntare la tarsia marmorea stessa in cui l\u2019artista mise in risalto le sue capacit\u00e0 ritrattistiche e che gli valsero la reputazione di grande artista, a tal punto che divenne uno dei punti di riferimento per le grandi opere pubbliche.\nDal 1435 al 1437 affresc\u00f2 la sacrestia del duomo con \"le storie dei quattro santi protettori di Siena\" di cui oggi rimangono solo dei frammenti lacunosi. I lavori subirono un\u2019interruzione nel 1438 a causa della morte di Jacopo della Quercia, operaio del duomo in quegli anni e ripresero solo dal 1439 al 1440.\nFuori da Siena.\nNel 1437 ricevette l\u2019incarico di realizzare la pala d\u2019altare del convento degli Agostiniani di Asciano, pala che risulta oggi dispersa. Allo stesso anno risale la Madonna col Bambino della Collezione Johnson presso il Philadelphia Museum of Art. L\u2019opera \u00e8 nel complesso antinaturalistica e rivela dei sorprendenti arcaismi probabilmente dovuti al gusto attardato dell\u2019ignoto committente.\nNel 1438 si trasfer\u00ec a Perugia. Suo \u00e8 il polittico con la \"Madonna col Bambino tra i santi Benedetto, Giovanni Battista, Giuliana e Bernardo\", esposto oggi nella Galleria Nazionale dell\u2019Umbria e voluta dalla badessa del Convento di Santa Giuliana di Perugia. In quest\u2019opera si ripetono i forti richiami all\u2019arte fiorentina del tempo, con il forte naturalismo dei volti e le piene volumetrie.\nAncora a Siena, gli anni del successo.\nTornato a Siena nel 1439 per completare gli affreschi nella sacrestia del Duomo, ricevette anche l\u2019importante commissione di affrescare la Pellegrinaio dell'Ospedale di Santa Maria della Scala, cui contribu\u00ec con sei dei dieci affreschi della sala. Il pittore vi lavor\u00f2 dal 1440 al 1444 su incarico del rettore Giovanni Buzzichelli, iniziando dal quarto affresco della parete destra, \"La Cura del Malato\" e continuando poi col terzo affresco della stessa parete raffigurante \"la distribuzione dell\u2019elemosine\". Questi primi due affreschi manifestano le forti influenze fiorentine del pittore, con figure volumetriche di ispirazione masaccesca, architetture brunelleschiane, un profondo umanesimo che si vede nei volti rinascimentali dei personaggi e nelle lezioni di medicina (il chirurgo al centro che lava i piedi al malato e il fisico col cappello nero a sinistra lavorano in presenza di allievi per istruirli), caratteristiche che si coniugano con l\u2019abilit\u00e0 di grande narratore, fine decoratore, minuzioso descrittore di dettagli di impronta pi\u00f9 gotica. Negli affreschi successivi lo stile fiorentino cede il passo all\u2019offuscamento dei vivi contrasti di colore, appiattimento delle figure, esasperazione della narrazione con una molteplicit\u00e0 di personaggi, volti stereotipati per descrivere i ruoli, irrazionale spazialit\u00e0 degli ambienti e delle figure che le frequentano, tutti tratti di un goticismo cui la cultura senese teneva per rispettare la sua tradizione ed opporsi allo stile fiorentino.\nAl 1444 risale anche l\u2019affresco con la \"Madonna del Manto\", collocata nella \"cappella delle reliquie o del manto\" dello stesso Ospedale di Santa Maria della Scala e nel 1610 spostata dal rettore Agostino Chigi nella Sagrestia Vecchia dell\u2019ospedale, sotto un baldacchino marmoreo, dove ancora si trova. Per adattarla a questa nuova collocazione l\u2019affresco fu staccato con tutto il muro e diviso in tre parti. Oggi le due ali laterali si trovano ai lati del baldacchino, in posizione ribassata rispetto al pannello centrale per non eclissare gli affreschi soprastanti del Vecchietta. Qui si rivede lo stile maturo del pittore dove una Madonna misericordiosa stende il braccio per accogliere uno stuolo di personaggi religiosi e laici, inginocchiati alla sua destra e sinistra, rispettivamente, tutti resi con quella vena goticheggiante gi\u00e0 ammirata nel pellegrinaio.\nL\u2019ultimo incarico ricevuto dal pittore nel 1444 fu quello di affrescare per il comune una lunetta con l\"incoronazione della Vergine\" nella sala della giunta di Palazzo Pubblico. L\u2019opera fu appena iniziata, ma fu terminata e firmata da Sano di Pietro l\u2019anno successivo.\nIl pittore mor\u00ec verosimilmente tra la seconda met\u00e0 del 1444 e il 1445 e per questo motivo non pot\u00e9 terminare, con ogni probabilit\u00e0, l\u2019affresco del Palazzo Pubblico. Un documento attesta che la moglie Antonia, che aveva sposato nel 1440, era vedova nel febbraio del 1447.\nStile.\nDomenico di Bartolo fu il pi\u00f9 aggiornato anticipatore delle conquiste formali del Rinascimento in terra senese, ricettore delle novit\u00e0 prima ancora di molti fiorentini, applicando ad esempio la prospettiva lineare centrica gi\u00e0 dagli anni trenta del Quattrocento fino ai primi affreschi del Pellegrinaio del 1440-41. La sua ultima fase invece segn\u00f2 un indulgere su motivi arcaizzanti gotici.\nCon questa regressione in senso goticheggiante, lo stile rinascimentale fiorentino di Domenico di Bartolo rimase quindi incompiuto e non pot\u00e9 esprimersi nella sua pienezza, ma questa scelta fu consapevole, dettata dall'ambiente culturale della citt\u00e0 in cui viveva pi\u00f9 che da una scelta personale. Fino a che pot\u00e9 dipingere per una committenza privata, il pittore diede libero sfogo a tutti i nuovi aggiornamenti in senso rinascimentale, ma appena la sua reputazione gli permise di avere importanti commissioni dalle grandi istituzioni della citt\u00e0, ospedale e comune, il pittore dovette approntare la traduzione dei testi pittorici fiorentini ad uso dei committenti e fruitori della sua citt\u00e0. La critica pi\u00f9 recente tende a rivalutare lo stile maturo dell\u2019artista, in quanto seppe accogliere della nuova scuola fiorentina solo ci\u00f2 che era compatibile con la tradizione senese, miscelando in maniera consapevole ed egregia i nuovi elementi del nascente rinascimento fiorentino con la piana descrittivit\u00e0, l\u2019esasperata narrazione, i personaggi e spazialit\u00e0 stereotipate dello stile gotico, realizzando quindi il suo stile maturo, ineguagliato in quegli anni e successivamente."}
{"id": "1782978", "revid": "1776051", "url": "https://it.wikipedia.org/wiki?curid=1782978", "title": "No Gravity (Kiko Loureiro)", "text": "No Gravity \u00e8 l'album di debutto da solista di Kiko Loureiro, pubblicato dalla Atrheia Records nel 2005."}
{"id": "1782984", "revid": "729019", "url": "https://it.wikipedia.org/wiki?curid=1782984", "title": "R\u00e5dmansgatan (metropolitana di Stoccolma)", "text": "R\u00e5dmansgatan \u00e8 una stazione della metropolitana di Stoccolma.\n\u00c8 localizzata all'interno della circoscrizione di Norrmalm, pi\u00f9 precisamente all'incrocio fra i viali \"Sveav\u00e4gen\" e l'omonimo \"R\u00e5dmansgatan\". Sul percorso della linea verde della rete metroviaria locale \u00e8 invece situata fra le stazioni H\u00f6torget e Odenplan.\nLa stazione fu aperta ufficialmente il 26 ottobre 1952, cos\u00ec come tutte le altre fermate comprese nel tratto fra H\u00f6torget e V\u00e4llingby.\nDispone di due biglietterie. La progettazione della stazione fu affidata all'architetto Gunnar Len\u00e9 mentre gli interni, localizzati ad una profondit\u00e0 di 8 metri sotto il livello del suolo, sono decorati principalmente con piastrelle gialle richiamando diffusamente la figura dello scrittore e pittore August Strindberg. Sono inoltre presenti contributi artistici da parte dell'artista Sture Valentin Nilsson.\nDurante un normale giorno lavorativo viene utilizzata da circa 23.200 persone."}
{"id": "1782989", "revid": "123291274", "url": "https://it.wikipedia.org/wiki?curid=1782989", "title": "RGBA", "text": "RGBA \u00e8 l'acronimo di \"Red Green Blue Alpha\" cio\u00e8: \"rosso, verde, blu e Alfa\". Mentre talvolta viene descritto come uno spazio di colori, attualmente \u00e8 ritenuto semplicemente come un modello di colori RGB con informazioni extra. Il colore \u00e8 RGB e pu\u00f2 essere di qualsiasi spazio di colori RGB, ma un valore alfa integrale inventato da Catmull e Smith tra il 1971 e il 1972 abilita il canale alfa. Il canale \u00e8 stato chiamato alfa per la lettera greca che nella formula interpolazione lineare classica \u00e8: \u03b1A + (1-\u03b1)B.\nIl termine non definisce quale spazio colore RGB viene utilizzato. Inoltre, non indica se i colori sono o meno pre-moltiplicati per il valore alfa e, se lo sono, non indica in quale spazio colore \u00e8 stata eseguita la pre-moltiplicazione. Ci\u00f2 significa che sono necessarie pi\u00f9 informazioni oltre al semplice \"RGBA\" per determinare come gestire un'immagine.\nIn alcuni contesti l'abbreviazione \"RGBA\" indica un layout di memoria specifico (di seguito denominato RGBA8888), con altri termini come \"BGRA\" utilizzati per alternative. In altri contesti \"RGBA\" indica qualsiasi layout.\nDescrizione.\nNella computer grafica, i pixel che codificano le informazioni sullo spazio colore RGBA devono essere archiviati nella memoria del computer (o nei file su disco). Nella maggior parte dei casi vengono utilizzati quattro pezzi di memoria adiacenti di uguali dimensioni, uno per ciascun canale, e uno 0 in un canale indica il colore nero o l'alfa trasparente, mentre tutti i bit 1 indica l'alfa bianco o completamente opaco. Il formato di gran lunga pi\u00f9 comune \u00e8 quello di memorizzare 8 bit (un byte) per ciascun canale, ovvero 32 bit per ogni pixel.\nL'ordine di questi quattro byte in memoria pu\u00f2 essere diverso, il che pu\u00f2 creare confusione quando vengono scambiati i dati dell'immagine. Queste codifiche sono spesso indicate dalle quattro lettere in un certo ordine (es. RGBA, ARGB, ecc.). L'interpretazione di questi mnemonici di 4 lettere non \u00e8 ben stabilita. Esistono due modi tipici per comprendere un mnemonico come \"RGBA\":\nIn un sistema big-endian i due schemi sono equivalenti. Questo non \u00e8 il caso di un sistema little-endian, in cui i due mnemonici sono l'uno inverso dell'altro. Pertanto, per non essere ambigui, \u00e8 importante indicare quale ordinamento viene utilizzato quando si fa riferimento alla codifica. Questo articolo utilizzer\u00e0 uno schema che ha una certa popolarit\u00e0, che consiste nell'aggiungere il suffisso \"8888\" per indicare se si tratta di 4 unit\u00e0 a 8 bit o \"32\" se si tratta di un'unit\u00e0 a 32 bit.\nRGBA8888.\nIn OpenGL e Portable Network Graphics (PNG), viene utilizzato l'ordine dei byte RGBA, in cui i colori sono archiviati in memoria in modo tale che R si trovi all'indirizzo pi\u00f9 basso, G dopo di esso, B dopo e A per ultimo. Su un'architettura little endian questo equivale a ABGR32. \nIn molti sistemi, quando ci sono pi\u00f9 di 8 bit per canale (come 16 bit o in virgola mobile), i canali vengono memorizzati nell'ordine RGBA, anche se i canali a 8 bit sono memorizzati in un altro ordine.\nARGB32.\nI canali sono disposti in memoria in modo tale che un singolo intero senza segno a 32 bit abbia il campione alfa negli 8 bit pi\u00f9 alti, seguito dal campione rosso, verde e infine dal campione blu negli 8 bit pi\u00f9 bassi:\nI valori ARGB sono in genere espressi utilizzando 8 cifre esadecimali, con ciascuna coppia di cifre esadecimali che rappresenta rispettivamente i valori del canale Alfa, Rosso, Verde e Blu. Ad esempio codice_1rappresenta il 50,2% di giallo opaco (non pre-moltiplicato). Il valore esadecimalecodice_2, che \u00e8 128 in decimale, rappresenta un valore alfa del 50,2% perch\u00e9 128 \u00e8 circa il 50,2% del valore massimo di 255 (FF esadecimale); per continuare a decifrare il valorecodice_1, il primo codice_4rappresenta il valore massimo che il rosso pu\u00f2 avere; il secondocodice_4\u00e8 come il precedente ma per il verde; il finale codice_6rappresenta il valore minimo che il blu pu\u00f2 avere. Di conseguenza, rosso + verde produce giallo. Nei casi in cui non viene utilizzata l'alfa, questa pu\u00f2 essere abbreviata a 6 cifrecodice_7, questo \u00e8 il motivo per cui \u00e8 stato scelto di inserire l'alfa nei bit superiori. A seconda del contesto, prima delle cifre esadecimali viene anteposto codice_8oppure un simbolo numerico (#).\nQuesto layout \u00e8 diventato popolare quando \u00e8 stato introdotto il colore a 24 bit (e RGBA a 32 bit) sui personal computer. All'epoca era molto pi\u00f9 veloce e pi\u00f9 facile per i programmi manipolare un'unit\u00e0 a 32 bit rispetto a quattro unit\u00e0 a 8 bit.\nSui sistemi little-endian questo \u00e8 equivalente all'ordine dei byte BGRA. Sui sistemi big-endian, questo \u00e8 equivalente all'ordine dei byte ARGB.\nRGBA32.\nIn alcuni software originati su macchine big-endian i colori erano memorizzati in 32 bit simili a ARGB32, ma con l'alfa negli 8 bit nella parte inferiore anzich\u00e9 in alto. Ad esempio codice_9sarebbe Rosso e Verde: 50,2%, Blu:0% e Alfa:100%, un marrone.\nEsempi.\nSVG.\n&lt;rect x=\"10\" y=\"10\" width=\"100\" height=\"100\" stroke=\"blue\" fill=\"purple\"\n fill-opacity=\"0.5\" stroke-opacity=\"0.8\"/&gt;\nCanvas HTML5.\nctx.fillStyle = 'orange';\nctx.fillStyle = '#FFA500';\nctx.fillStyle = 'rgb(255, 165, 0)';\nctx.fillStyle = 'rgba(255, 165, 0, 1)';\nWebGL.\ngl.texImage2D(gl.TEXTURE_2D, 0, gl.RGBA, gl.RGBA, gl.UNSIGNED_BYTE, image);"}
{"id": "1782990", "revid": "1446238", "url": "https://it.wikipedia.org/wiki?curid=1782990", "title": "Bentheim-Teclemburgo", "text": "Bentheim-Teclemburgo fu una Contea sorta attorno a Teclemburgo a nord della Renania Settentrionale-Vestfalia, in Germania. Si origin\u00f2 dalla spartizione della Contea di Bentheim nel 1277, e venne a sua volta diviso in se stesso e nel Bentheim-Lingen nel 1450. Il Conte Corrado convert\u00ec il proprio Stato al luteranesimo nel 1541. Nel 1557, lo Stato venne ereditato dal Bentheim-Steinfurt."}
{"id": "1783000", "revid": "228587", "url": "https://it.wikipedia.org/wiki?curid=1783000", "title": "Bentheim-Tecklenburg-Rheda", "text": "Bentheim-Tecklenburg-Rheda fu una Contea a nord-ovest della Renania Settentrionale-Vestfalia e a sud-est della Bassa Sassonia, in Germania. Bentheim-Tecklenburg-Rheda si origin\u00f2 dalla partizione del Bentheim-Steinfurt nel 1606, e venne ceduta alla Prussia nel 1806."}
{"id": "1783002", "revid": "770634", "url": "https://it.wikipedia.org/wiki?curid=1783002", "title": "Distretto di Almora", "text": "Il distretto di Almora \u00e8 un distretto dell'Uttarakhand, in India, di 630.446 abitanti. \u00c8 situato nella divisione di Kumaon e il suo capoluogo \u00e8 Almora.\nE famoso per la sua bellezza e la vista della catena dell'Himalaya, il patrimonio culturale, l'artigianato e la cucina.\nLa stazione di montagna di Almora si trova su un crinale a ferro di cavallo di una montagna, la parte orientale di cui \u00e8 chiamato Talifat e quello occidentale \u00e8 conosciuto come Selifat. Il paesaggio di Almora attira migliaia di turisti ogni anno ed \u00e8 un polo di attivit\u00e0 per la regione Kumaon. Sviluppato dai re della dinastia \"Chand\", fu poi mantenuta e ulteriormente sviluppata dal regime britannico.\nStoria.\nL'antica citt\u00e0 di Almora, prima della sua istituzione, era sotto il possesso di Katyuri re Baichaldeo. Ha donato la maggior parte di questa terra ad un Gujrati bramino Sri Chand Tiwari. Ha donato la maggior parte di questa terra ad un Gujrati bramino Sri Chand Tiwari.\nPi\u00f9 tardi, dopo il regno Chand \u00e8 stata fondata nel Baramandal, la citt\u00e0 di Almora nasce in questo luogo situato in posizione centrale nel 1568. Nei giorni dei Re Chand \u00e8 stato chiamato Rajapur. Il nome 'Rajpur' \u00e8 menzionato anche su una serie di lastre di rame antico.\nNel 1960 i distretti di Bageshwar, Pithoragarh e di Champawat facevano parte integrante del distretto di Almora.\nGeografia fisica.\nL'Almora si trova sulla cresta di una montagna. La parte orientale della dorsale \u00e8 conosciuta come \"Talifat\" e quello occidentale \u00e8 conosciuto come \"Selifat\".\nSimalkhet \u00e8 un villaggio situato nel bordo di Almora e Chamoli. La gente di questo villaggio in grado di parlare entrambe le lingue kumauni e Garhwali.\nSulla cima di una collina c'\u00e8 un tempio chiamato \"Bhairav Gadi\".\nGori, fiume affluente del Gange, scorre attraverso Almora.\nSociet\u00e0.\nEvoluzione demografica.\nSecondo il censimento del 2011 Almora ha una popolazione di 621.927, approssimativamente uguale a quella del Montenegro o quella dello stato americano del Vermont. Questo lo posiziona al 517\u00ba posto in India su un totale di 640. Il distretto ha una densit\u00e0 abitativa di 198 abitanti per chilometro quadrato. La maggior parte della popolazione vive nei pressi del mercato principale di Almora che costituisce quasi il 45% della popolazione.\nGli abitanti sono la maggioranza Induisti 621.203, musulmani 7.283 (1,15%), cristiani 959.\nAmministrazione.\nAlmora \u00e8 suddivisa in nove tehsils: "}
{"id": "1783003", "revid": "20045", "url": "https://it.wikipedia.org/wiki?curid=1783003", "title": "Episodi di Sabrina, Vita da Strega (prima stagione)", "text": ""}
{"id": "1783004", "revid": "20045", "url": "https://it.wikipedia.org/wiki?curid=1783004", "title": "Episodi di Sabrina, Vita da Strega (seconda stagione)", "text": ""}
{"id": "1783005", "revid": "20045", "url": "https://it.wikipedia.org/wiki?curid=1783005", "title": "Episodi di Sabrina, Vita da Strega (terza stagione)", "text": ""}
{"id": "1783006", "revid": "770634", "url": "https://it.wikipedia.org/wiki?curid=1783006", "title": "Distretto di Bageshwar", "text": "Il distretto di Bageshwar \u00e8 un distretto dell'Uttarakhand, in India, di 249.453 abitanti. \u00c8 situato nella divisione di Kumaon e il suo capoluogo \u00e8 Bageshwar.\nIl distretto di Bageshwar \u00e8 stato istituito nel 1997. Prima di allora, Bageshwar faceva parte del distretto di Almora.\nBageshwar si trova nella regione orientale di Uttarakhand all'interno della divisione di Kumaon e confina verso ovest e nord-ovest con il distretto di Chamoli, a nord-est e est con il Distretto di Pithoragarh e verso sud con Almora.\nA partire dal 2011, \u00e8 il terzo distretto meno popoloso di Uttarakhand (su 13), dopo Rudraprayag e Champawat.\nGeografia fisica.\nDal punto di vista geografico, Bageshwar \u00e8 collinare alle pendici dell'alta Himalaya; con la presenza di un sistema di drenaggio da nord a sud-est.\nI principali fiumi che scorrono attraverso Bageshwar sono: Saryu / Sarju, Gomati, e Pungar, questi ultimi due sono affluente del Sarju.\nQueste tre valli dei fiumi hanno reso morfologie alluvionali localmente conosciuti come Seras dove si concentra gran parte della popolazione. Altri villaggi sono definite in base poggi con pendenze lievi / o alcune morfologie piatti.\nSociet\u00e0.\nEvoluzione demografica.\nSecondo il censimento del 2011 Bageshwar ha una popolazione di 259.840, approssimativamente uguale agli abitanti di Vanuatu. Questo la posiziona al 578\u00ba posto in India su un totale di 640. Il distretto ha una densit\u00e0 abitativa di 116 abitanti per chilometro quadrato.\nBageshwar ha un rapporto sessuale di 1093 femmine per ogni 1000 maschi, e un tasso di alfabetizzazione dell'80.69%.\nA partire dal censimento del 2001, il distretto Bagheswar aveva una popolazione di 249.462. ind\u00f9 247.402, musulmani 1.280 (0,51%) e cristiani 361.\nAmministrazione.\nPer comodit\u00e0 amministrativa, Bageshwar \u00e8 diviso in quattro Tehsils: \n\u00c8 interessante notare che oltre la polizia regolare di Thanas diversi, come Bageshwar, Garur, Jhiroli, Kanda e Kapkot, patwaris (funzionari entrate) sono inoltre dotati di potere di polizia. Pattis (. Cio\u00e8, Katyur - Talla, Malla e Bichalla; Dug, Kharahi; Danpur - Talla, Malla, Bichalla; Nakuri; Dafaut e Kamsyar - Walla e Palla) e blocchi di sviluppo sono altre unit\u00e0 amministrative."}
{"id": "1783008", "revid": "20045", "url": "https://it.wikipedia.org/wiki?curid=1783008", "title": "Episodi di Sabrina, Vita da Strega (quarta stagione)", "text": ""}
{"id": "1783013", "revid": "62748", "url": "https://it.wikipedia.org/wiki?curid=1783013", "title": "Distretto di Chamoli", "text": "Il distretto di Chamoli \u00e8 un distretto dell'Uttarakhand, in India, di 369.198 abitanti. \u00c8 situato nella divisione di Garhwal e il suo capoluogo \u00e8 Gopeshwar."}
{"id": "1783014", "revid": "1564499", "url": "https://it.wikipedia.org/wiki?curid=1783014", "title": "Monte Fellone (frazione)", "text": "Monte Fellone sorge insieme alla frazione di Specchia Tarantina sull'omonimo colle. \u00c8 una frazione del comune di Martina Franca distante 15\u00a0km (in provincia di Taranto) e Villa Castelli distante 3\u00a0km (in provincia di Brindisi), in direzione Sud-Ovest ai piedi del colle \u00e8 sita la Lama del Fullonese frazione del comune di Grottaglie distante 10\u00a0km. e a Est confina con Monte Scotano nel territorio di Ceglie Messapica.\nGeografia fisica.\nTerritorio.\nIl Monte Fellone \u00e8 un colle delle Murge meridionali che raggiunge un'altitudine di 350 m s.l.m. ed \u00e8 parte integrante della soglia messapica che unisce la valle d'Itria e il Salento settentrionale. Il monte, situato al confine tra la provincia di Brindisi e quella di Taranto, comprende i territori delle frazioni di Specchia Tarantina, nel comune di Martina Franca, e di Monte Fellone nel comune di Villa Castelli. A nord-ovest vi si trova il Bosco delle Pianelle, parco comunale di Martina Franca; a est una porzione del suo territorio \u00e8 compresa nel territorio di Ceglie Messapica.\nClima.\nNella tabella sottostante sono riportati i valori medi che si registrano a Monte Fellone.\nStoria.\nOrigini.\nI ritrovamenti (tra cui frammenti di ceramica impressa, incisa, graffita) della grotta Monte Fellone, oggetto di scavi archeologici negli anni sessanta testimoniano la presenza umana dal epoca neolitica al IV secolo d.C.. L'allevamento di cavalli risale, caso alquanto raro per il Sud Italia e quasi unico in Puglia, al neolitico. Il territorio che dista solo 500 m. da Specchia Tarantina in provincia di Taranto presenta numerose specchie, in corrispondenza del confine tra i territori messapi e tarantini.\nMedioevo.\nNell'Alto medioevo il Monte Fellone \u00e8 stato sotto l'influenza dei Longobardi alternatisi all'autorit\u00e0 dell'Impero Romano d'Oriente e nel X secolo luogo di difesa contro l'invasione dei Saraceni come testimoniano le tracce di insediamento nella grotta Cuoco ed i vicini ritrovamenti in numismatici bizantini in localit\u00e0 Pezza Petrosa confermando il legame del territorio con l'Impero Romano d'Oriente sotto la dinastia macedone ed il dominio dell'Imperatore bizantino Costantino VII. I resti di alcuni grandi muri a secco potrebbero essere riportati alla presenza del Limitone dei greci sul monte. Nel IX secolo un gruppo di ebrei si aggrega all'insediamento sorto intorno alla Lama del Fullonese. \nIl toponimo (letterario) Fellone significa Ribelle e compare dal XIII secolo in riferimento al diritto medievale, sinonimo di rottura della fedelt\u00e0 di vassallaggio tra sovrano e feudatario, o di rivolta del regnante nei confronti del pontefice. Nel XIII secolo difatti il monte rientra nelle propriet\u00e0 di Glicerio de Persona signore delle Terre di Ceglie del Gualdo, di Mottola, di Soleto e del Casale di San Pietro in Galatina. Parteggi\u00f2 per Corrado IV di Svevia figlio di Federico II di Svevia e Re di Sicilia contro gli angioini. Caduto anche Manfredi di Sicilia, l'ultimo degli Svevi, Carlo I d'Angi\u00f2 ordina la cattura di Glicerio, che si era dato alla latitanza nelle campagne di Taranto dove fu catturato, condotto in carcere nel castello di Brindisi (insieme ai figli Gervasio, Giovanni e Perello) e sub\u00ec infine il patibolo. I possedimenti che deteneva furono confiscati e ceduti ad Anselino de Toucy. Il monte ebbe una sorte diversa, fu difatti affidato, insieme al vasto territorio di Martina Franca, alla potente famiglia Caracciolo.\nEt\u00e0 contemporanea.\nTra la fine dell'Ottocento e primi del Novecento Montefellone, insieme alla vicina Specchia Tarantina, ebbe una forte espansione demografica ed economica, con la costruzione di numerosi muretti a secco e trulli. Vanta una lunga tradizione di musica popolare. Tra il 1902 ed il 1906 fu oggetto dei lavori di perforazione delle Murge, da Monte Plafagone a Monte Fellone, per convogliare le acque del fiume Sele.\nNel 1922 i voti degli abitanti furono determinanti per il raggiungimento della soglia di 4.000 elettori necessari all'autonomia del comune di Villa Castelli e fu sede della prima scuola elementare rurale dell'area. tutt'oggi il suo territorio \u00e8 diviso tra Martina Franca che ne detiene la maggior parte, Villa Castelli e Grottaglie.\nMonumenti e luoghi d'interesse.\nFino al 1960 erano presenti un trullo adibito a chiesa, due scuole ed una caserma, particolarmente interessanti le cappelle votive di interesse artistico e religioso\nGrotte.\nla Grotta Monte Fellone, abitata dal Neolitico al III secolo a.C.\nLa Grotta Cuoco\nMasserie fortificate.\ncostruite tra il XVIII ed il XIX secolo: Monte Fellone, Cuoco, Conserva Grande, Cavaliere, Conserva Piccola, Fedele, Manampola, Spezza Tarallo, Masseria Nuove Caselle.\nGravina.\nposta a sud-ovest del monte, un'insenatura naturale lunga circa 800 metri\nTrulli.\nL'unit\u00e0 costruttiva modulare dei Trulli presenta una pianta di forma approssimativamente circolare, sul cui perimetro si imposta la muratura a sacco di spessore molto elevato. Questa soluzione, da un lato restringe enormemente gli spazi interni, ma dall'altro, unita alla quasi totale assenza di aperture ad esclusione della porta d'ingresso e, raramente, di un piccolissimo foro in alto dotato di finestrino per garantire un minimo ricambio di aria all'interno, ne fa un interessantissimo esempio \"ante-litteram\" di bioedilizia.\nLama del Fullonese.\nNel versante destro della gravina, lunga circa 800 metri, che attraversa Monte Fellone, \u00e8 visibile la Chiesa rupestre di origine medievale dedicata agli apostoli Pietro e Paolo, costruita nel VI secolo d.C., successivamente nota come \"San Pietro dei Giudei\", difatti nel territorio si stanziarono alcuni ebrei. L'edificio \u00e8 caratterizzato da due elementi con un altare di roccia tagliata addosso alla parete, sul quale un tempo si ergeva un crocifisso con ai lati la Vergine, San Giovanni Evangelista, San Paolo e San Leonardo. Alla sinistra della Chiesa \u00e8 situata una grotta nota come \"Casa dei Pellegrini\".\nContrade.\ngli insediamenti abitativi sono sparsi in maniera omogenea nelle campagne e si dividono in contrade.\nEconomia.\nL'economia si basa in maniera equilibrata su agricoltura, allevamento, edilizia e utilizzo bio-compatibile delle risorse boschive.\nRisorse Boschive:\nSettore Primario:\nIndustria:\nTurismo: \nInfrastrutture e trasporti.\nCollegamenti stradali:\nTrasporti Pubblici:\nCucina tipica.\nLa cucina del Monte Fellone \u00e8 basata su pietanze della tradizione contadina della Cucina pugliese."}
{"id": "1783015", "revid": "767487", "url": "https://it.wikipedia.org/wiki?curid=1783015", "title": "Brand X", "text": "I Brand X sono una band di jazz-rock e fusion britannica attiva, originariamente, nella seconda met\u00e0 degli anni '70 e dal 1992 al 1999. \nLa formazione originale comprendeva Percy Jones (basso), John Goodsall (chitarra), Robin Lumley (tastiere) e Phil Collins (batteria), gi\u00e0 cantante e batterista dei Genesis. Nel 1992, i membri originali Goodsall e Jones (gli unici stabili tra le varie formazioni) riformarono il gruppo sotto forma di trio con il batterista Frank Katz. Nel 2016 Jones e Goodsall riunirono la band, chiamando Chris Clark alle tastiere e Scott Weinberger alle percussioni."}
{"id": "1783017", "revid": "770634", "url": "https://it.wikipedia.org/wiki?curid=1783017", "title": "Distretto di Champawat", "text": "Il distretto di Champawat \u00e8 un distretto dell'Uttarakhand, in India, di 224.461 abitanti. \u00c8 situato nella divisione di Kumaon e il suo capoluogo \u00e8 Champawat.\nIl distretto di Champawat \u00e8 stato istituito nel 1997.\nChampawat si trova nella regione orientale di Uttarakhand all'interno della divisione di Kumaon e confina a nord con Pithoragarh, verso est con lo stato del Nepal, a sud con Udham Singh Nagar, il confine ovest \u00e8 con Nainital e sul lato nord-ovest con Almora. \nA partire dal 2011 \u00e8 il secondo meno popoloso dei 13 distretti di Uttarakhand, dopo Rudraprayag.\nSociet\u00e0.\nEvoluzione demografica.\nSecondo il censimento del 2011, Champawat ha una popolazione di 259.315, approssimativamente uguale di Vanuatu. Questo la posiziona al 578\u00ba posto in India su un totale di 640. Il distretto ha una densit\u00e0 abitativa di 147 abitanti per chilometro quadrato.\nGli abitanti sono la maggioranza Induisti 216.646 ind\u00f9 (96,5%), 6.642 musulmani (3.0%) e 626 cristiani (0.3%) ."}
{"id": "1783020", "revid": "92723", "url": "https://it.wikipedia.org/wiki?curid=1783020", "title": "Autostrade in Ungheria", "text": "Le autostrade in Ungheria sono da dodici autostrade, la prima delle quali, la M1, fu aperta al traffico nel 1967.\nDiversi sono i lavori in corso per estendere la rete.\nNumerazione.\nLe autostrade principali hanno il numero che \u00e8 uguale a quella della strada statale corrispondente, mentre le diramazioni hanno un numero di due cifre la prima delle quali corrisponde a quello dell'autostrada principale.\nPedaggio.\nPer le autostrade non esiste pi\u00f9 un bollino da applicare sul parabrezza, ma si acquista un bollino virtuale che viene collegato telematicamente alla targa del veicolo. Sono disponibili abbonamenti a pagamento per 10 giorni, 1 mese e 1 anno.\nSegnaletica stradale.\nLungo le autostrade lo sfondo della segnaletica stradale \u00e8 verde, mentre lungo le superstrade \u00e8 blu. All'inizio delle autostrade e delle superstrade sono presenti rispettivamente i seguenti segnali:"}
{"id": "1783022", "revid": "16507", "url": "https://it.wikipedia.org/wiki?curid=1783022", "title": "Automazione del collaudo", "text": ""}
{"id": "1783024", "revid": "767487", "url": "https://it.wikipedia.org/wiki?curid=1783024", "title": "Distretto di Dehradun", "text": "Il distretto di Dehradun \u00e8 un distretto dell'Uttarakhand, in India, di 1.279.083 abitanti. \u00c8 situato nella divisione di Garhwal e il suo capoluogo \u00e8 Dehradun."}
{"id": "1783026", "revid": "767487", "url": "https://it.wikipedia.org/wiki?curid=1783026", "title": "Distretto di Haridwar", "text": "Il distretto di Haridwar \u00e8 un distretto dell'Uttarakhand, in India, di 1.444.213 abitanti. \u00c8 situato nella divisione di Garhwal e il suo capoluogo \u00e8 Haridwar."}
{"id": "1783027", "revid": "287204", "url": "https://it.wikipedia.org/wiki?curid=1783027", "title": "Guilty Pleasures (album)", "text": ""}
{"id": "1783028", "revid": "664113", "url": "https://it.wikipedia.org/wiki?curid=1783028", "title": "Y'UV", "text": ""}
{"id": "1783030", "revid": "767487", "url": "https://it.wikipedia.org/wiki?curid=1783030", "title": "Distretto di Nainital", "text": "Il distretto di Nainital \u00e8 un distretto dell'Uttarakhand, in India, di 762.912 abitanti. \u00c8 situato nella divisione di Kumaon e il suo capoluogo \u00e8 Nainital."}
{"id": "1783032", "revid": "767487", "url": "https://it.wikipedia.org/wiki?curid=1783032", "title": "Distretto di Pauri Garhwal", "text": "Il distretto di Pauri Garhwal \u00e8 un distretto dell'Uttarakhand, in India, di 696.851 abitanti. \u00c8 situato nella divisione di Garhwal e il suo capoluogo \u00e8 Pauri."}
{"id": "1783033", "revid": "148107", "url": "https://it.wikipedia.org/wiki?curid=1783033", "title": "Episodi di Squadra Med - Il coraggio delle donne (quarta stagione)", "text": "La quarta stagione della serie televisiva Squadra Med - Il coraggio delle donne \u00e8 andata in onda negli Stati Uniti durante la stagione 2003-2004 sul canale Lifetime. In Italia \u00e8 stata trasmessa nel 2005 "}
{"id": "1783034", "revid": "767487", "url": "https://it.wikipedia.org/wiki?curid=1783034", "title": "Distretto di Pithoragarh", "text": "Il distretto di Pithoragarh \u00e8 un distretto dell'Uttarakhand, in India, di 462.149 abitanti. \u00c8 situato nella divisione di Kumaon e il suo capoluogo \u00e8 Pithoragarh."}
{"id": "1783035", "revid": "767487", "url": "https://it.wikipedia.org/wiki?curid=1783035", "title": "Distretto di Rudraprayag", "text": "Il distretto di Rudraprayag \u00e8 un distretto dell'Uttarakhand, in India, di 227.461 abitanti. \u00c8 situato nella divisione di Garhwal e il suo capoluogo \u00e8 Rudraprayag."}
{"id": "1783037", "revid": "36426", "url": "https://it.wikipedia.org/wiki?curid=1783037", "title": "YUV", "text": "Lo YUV \u00e8 uno spazio colore utilizzato per la codifica di immagini o video. Concepito per rispecchiare il comportamento della visione umana, permette una larghezza di banda della crominanza ridotta: questa tecnica permette una mascheratura pi\u00f9 efficiente di eventuali errori di trasmissione o artefatti di compressione, rispetto a una rappresentazione RGB diretta.\nTerminologia.\nI termini Y'UV, YUV, YCbCr e YPbPr non sempre sono chiari e il loro utilizzo d\u00e0 luogo a sovrapposizioni. Da un punto di vista storico, i termini YUV e Y'UV si riferiscono alla codifica utilizzata per trasmissione a colori analogica secondo standard ben specifici, mentre\u201dYCbCr\u201d si riferisce alla codifica digitale di video e immagini, come per esempio negli schemi di compressione MPEG e JPEG. In epoca moderna, il termine YUV \u00e8 di uso comune in informatica per descrivere file che contengono video codificato secondo il modello YCbCr.\nIl modello Y'UV definisce uno spazio colore utilizzando un componente di luminanza (Y') e due componenti di crominanza (UV). Questo modello \u00e8 utilizzato negli standard di televisione analogica PAL e S\u00c9CAM, mentre la televisione in bianco e nero utilizzava solo il componente Y'.\nLe informazioni di colore U e V sono aggiunte separatamente tramite una sottoportante, in modo da conservare la compatibilit\u00e0 con ricevitori in bianco e nero.\nLa notazione Y' (luma) differisce da Y (luminanza) in quanto la prima \u00e8 corretta in gamma (da cui il simbolo \u201c'\u201d), e rappresenta quindi un valore di tensione elettrica, mentre la seconda si riferisce a un intento percettivo.\nIl modello YPbPr, utilizzato nel video analogico a componenti, e la sua versione digitale YCbCr sono derivate dal modello Y'UV, e talvolta chiamate allo stesso modo. (CB/PB e CR/PR sono deviazioni dal grigio sugli assi blu-giallo e rosso-cyan, mentre U e V sono differenze di colore tra blu e rosso e il segnale di luminanza). Lo spazio colore Y'IQ utilizzato nella televisione analogica NTSC \u00e8 correlato allo Y'UV, seppure in una maniera pi\u00f9 complessa.\nStoria.\nLo Y'UV fu progettato allo scopo di permettere la trasmissione televisiva a colori, pur conservando la compatibilit\u00e0 con le infrastrutture esistenti, in bianco e nero. Questa esigenza comportava la necessit\u00e0 di conservare il segnale di luma Y' gi\u00e0 esistente, per cui venne sviluppata una tecnica per aggiungervi i due segnali di crominanza UV.\nCome gi\u00e0 accennato, U e V sono due segnali di differenza cromatica e, a differenza dei segnali R e B completi, richiedono molta meno banda per essere trasmessi. Se si considera il caso limite di una trasmissione in bianco e nero, i segnali U e V non comportano alcuna modulazione aggiuntiva, mentre i segnali R e B richiederebbero comunque la banda piena.\nPer quanto ormai obsoleta, questa caratteristica del modello fu particolarmente importante all'epoca dello sviluppo del sistema, poich\u00e9 garantiva la possibilit\u00e0 ai nuovi televisori a colori di ricevere i tradizionali segnali in bianco e nero gi\u00e0 esistenti, senza dover implementare alcuna circuiteria aggiuntiva. Allo stesso tempo, i televisori in bianco e nero gi\u00e0 esistenti avrebbero potuto semplicemente ignorare i segnali di crominanza ed utilizzare il segnale Y' comunque trasmesso.\nDa ricordare anche il fatto che i segnali gi\u00e0 trasmessi in bianco e nero occupavano gi\u00e0 tutta la banda disponibile sul canale: la mancanza di spazio aggiuntivo rese necessario assegnare una banda minore alla sottoportante di crominanza. L'uso dei segnali UV rispondeva anche a questa esigenza, senza sacrificare la risoluzione disponibile per il segnale Y'.\nSistemi luminanza/crominanza, aspetti generali.\nIl vantaggio principale dei sistemi luma/chroma come lo Y'UV e i suoi derivati Y'IQ e YDbDr, \u00e8 la compatibilit\u00e0 con i sistemi in bianco e nero (in buona parte dovuta al lavoro di Georges Valensi). Il canale Y' conserva quasi tutti i dati ripresi dalle telecamere in bianco e nero, e produce un segnale adatto alla ricezione su vecchi sistemi, semplicemente scartando i canali U e V. Su un televisore a colori, sono utilizzati tutti e tre i canali, ripristinando le informazioni originali RGB.\nUn altro vantaggio dello Y'UV \u00e8 la compressione, e il conseguente notevole risparmio di banda passante, che si ottiene scartando alcune informazioni di colore cui l'occhio umano non \u00e8 molto sensibile. Buona parte del dettaglio percepito, infatti, \u00e8 data dalle informazioni sui livelli luminosi presenti nel segnale di luminanza.\nDi conseguenza, i segnali U e V possono essere compressi in maniera sostanziale. Nei sistemi PAL e NTSC(YIQ) la crominanza occupa una banda notevolmente inferiore a quella della luminanza.\nQuesta caratteristica \u00e8 stata mantenuta in tutti i sistemi analogici e anche nella maggior parte di quelli digitali, dove si usa il sottocampionamento della crominanza, dimezzando la risoluzione delle informazioni di colore. Questo schema, noto come , \u00e8 il pi\u00f9 comune. Dal punto di vista storico, \u00e8 interessante notare la notazione 4:x:x che deriva dai primi sistemi NTSC che campionavano le informazioni di colore a una risoluzione pari a un quarto di quelle luminanza (4:1:1). Solo i sistemi di alta gamma, a tutt'oggi, sono in grado di campionare le informazioni di luminanza e crominanza con la stessa risoluzione (4:4:4).\nGli assi I e Q furono scelti, di nuovo, in base alle caratteristiche della visione umana, con un asse richiedente la maggiore larghezza di banda e l'altro, per una fortunata coincidenza a 90\u00b0, la minore. Tuttavia, la demodulazione di questi assi \u00e8 abbastanza complessa e richiede due linee di ritardo analogiche: una tecnologia costosa per l'epoca, che i televisori NTSC raramente utilizzavano.\nLa compressione effettuata sui canali U e V \u00e8 del tipo a perdita di informazioni e questo comporta un peggioramento della qualit\u00e0 del segnale, particolarmente evidente nei fenomeni di battimento che si possono verificare, ulteriormente peggiorata dalla miscelazione nel segnale video composito. Per quanto all'epoca della progettazione degli standard di trasmissione analogica questo aspetto non fosse particolarmente importante, con il tempo la qualit\u00e0 dei televisori \u00e8 migliorata molto e il calo qualitativo rispetto a un segnale diretto RGB \u00e8 facilmente osservabile.\nLo Y'UV non \u00e8 uno spazio colore di tipo assoluto. \u00c8 un modo per codificare le informazioni RGB, e il colore che viene visualizzato al termine della catena dipende in realt\u00e0 dal sistema utilizzato per visualizzarlo. Di conseguenza, un valore espresso come Y'UV pu\u00f2 essere stabilito a priori solo se vengono usati coloranti standard RGB (per esempio, un insieme specifico di rosso, verde e blu).\nConfusione con Y'CbCr.\nLo YUV \u00e8 usato molto spesso come sinonimo di YCbCr. Si tratta tuttavia di formati differenti, uno analogico e l'altro digitale, con fattori di scalatura diversi tra loro.\nNei sistemi digitali, il modello Y'CbCr \u00e8 il pi\u00f9 comunemente utilizzato sia per la compressione che per la trasmissione, in particolare per le applicazioni video ma anche pi\u00f9 in generale ogni volta che si trattino immagini. \u00c8 piuttosto frequente nei sistemi informatici usare il termine YUV al posto del corretto Y'CbCr, e questa pratica \u00e8 probabilmente all'origine della confusione. Per esempio, il diffuso sistema di compressione MPEG, utilizzato nei DVD e nella trasmissione digitale, utilizza di solito un modello Y'CrCb, ma viene spesso indicato come YUV.\nConversione da/a RGB.\ni segnali sono tipicamente creati da una sorgente RGB, i cui valori pesati sono sommati per produrre Y', che rappresenta i livelli luminosi complessivi. I segnali U e V sono calcolati come differenze tra il segnale Y e gli originali R e B.\nDate le seguenti costanti:\nlo Y'UV \u00e8 calcolato da RGB come segue:\nDa cui risultano ampiezze di segnali rispettivamente per Y', U e V di [0, 1], [-\"U\"Max, \"U\"Max], e [-\"V\"Max, \"V\"Max].\nIl processo inverso converte da Y'UV a RGB:\nSostituendo i valori alle costanti ed esprimendoli come matrice, si ha:\nNote.\nI pesi usati per calcolare Y' (riga superiore della matrice) sono identici a quelli usati per lo spazio colore Y'IQ.\nValori uguali di rosso, verde e blu (cio\u00e8, livelli di grigio) risultano in U e V pari a 0. Il nero, RGB=(0, 0, 0), risulta in YUV=(0, 0, 0). Il bianco, RGB=(1, 1, 1), risulta in YUV=(1, 0, 0).\nQueste sono le formule tradizionali utilizzate nelle televisioni e in generale nelle attrezzature analogiche. I sistemi digitali, come quelli utilizzati per l'alta definizione e le telecamere digitali usano il modello Y'CbCr.\nTipi di campionamento.\nPer ottenere un segnale digitale, le immagini Y'UV possono essere campionate in parecchi modi diversi. Come gi\u00e0 detto, il pi\u00f9 comune \u00e8 il 4:2:2, ma anche il 4:2:0 o il 4:1:1 sono abbastanza diffusi.\nBT.709 e BT.601.\nDurante la standardizzazione dei formati video ad alta definizione, l'ATSC scelse una formula differente per il modello YCbCr rispetto a quella usata per il video a definizione standard. Di conseguenza, quando si effettua una conversione di segnali tra i due formati, lo spazio colore va convertito.\nLe formule sopra fanno riferimento alla raccomandazione BT.601. Per l'alta definizione, viene utilizzata una matrice lievemente diversa, dove WR e WB sono sostituiti dalla raccomandazione BT.709:\nChe da le matrici :\nApprossimazioni numeriche.\nPrima dello sviluppo di processori SIMD a virgola mobile, la maggior parte delle conversioni digitali RGB-&gt;Y'UV utilizzava operazioni matematiche su interi, in particolare approssimazioni a numero a virgola fissa. Negli esempi che seguono, l'operatore \"formula_9\" indica uno spostamento a destra di \u201ca\u201d di un numero di bit pari a \u201cb\u201d.\nLa rappresentazione tradizionale a 8 bit di un modello Y'UV con interi senza segno procede come segue:\n1. Trasformazione base\n2. Scalatura a 8 bit con arrotondamento\n3. Scorrimento\nI valori Y' sono convenzionalmente spostati e scalati nella gamma [16, 235] (chiamati \u201cvalori di studio\u201d) piuttosto che nella gamma completa [0, 255]. Si tratta di una pratica che deriva dagli standard MPEG, che spiega come mai 16 sia sommato al valore di Y' e perch\u00e9 il coefficiente Y' nella trasformazione di base venga sommato a 220 e non a 255.\nI valori U e V, che possono essere positivi o negativi, vengono sommati a 128 allo scopo di renderli sempre numeri positivi."}
{"id": "1783038", "revid": "1543377", "url": "https://it.wikipedia.org/wiki?curid=1783038", "title": "William Henry Finlay", "text": "Fu Primo Assistente dell'Osservatorio Reale di Citt\u00e0 del Capo dal 1873 al 1898.\nScopr\u00ec la cometa periodica 15P/Finlay. Precedentemente, era stato uno dei primi ad individuare la \"Grande Cometa del 1882\" (C/1882 R1)."}
{"id": "1783040", "revid": "339392", "url": "https://it.wikipedia.org/wiki?curid=1783040", "title": "YUVA", "text": ""}
{"id": "1783042", "revid": "359348", "url": "https://it.wikipedia.org/wiki?curid=1783042", "title": "Specchia Tarantina", "text": "Specchia Tarantina \u00e8 una frazione del comune di Martina Franca, nella valle d'Itria in provincia di Taranto, distante 14\u00a0km dal capoluogo comunale. Parte consistente del suo territorio, compresa la masseria da cui prende il nome, rientra nel territorio di Ceglie Messapica e dista 5\u00a0km dal comune in Provincia di Brindisi.\nGeografia fisica.\nIl territorio della frazione confina ad est con la \"masseria Fedele\" nel comune di Ceglie Messapica, a sud con la frazione di Monte Fellone del comune di Villa Castelli in provincia di Brindisi e ad ovest con la \"masseria del Duca\" e con il territorio del comune di Grottaglie, seguendo la dorsale del Monte Trazzonara, nei pressi della \"Masseria Nuove Caselle\".\nL'abitato sorge sul monte Fellone ed \u00e8 caratterizzato da nuclei abitativi sparsi e da due centri, uno nel punto d'incrocio tra le strade provinciali per Martina Franca, Villa Castelli e Grottaglie, e l'altro pi\u00f9 popoloso in via Monte Fellone che collega la Grottaglie - Martina Franca alla Martina Franca - Villa Castelli.\nStoria.\nLe specchie, da cui deriva il nome della frazione, testimoniano l'antica frequentazione dell'area, al confine tra i territori controllati dai Messapi e dalla colonia spartana di Taranto.\nNel XIII secolo insieme a Monte Fellone rientra nelle propriet\u00e0 di Glicerio de Persona signore delle Terre di Ceglie del Gualdo, di Mottola, di Soleto e del Casale di San Pietro in Galatina. Parteggi\u00f2 per Corrado IV di Svevia figlio di Federico II di Svevia e Re di Sicilia contro gli angioini. Caduto anche Manfredi di Sicilia, l'ultimo degli Svevi, Carlo I d'Angi\u00f2 ordina la cattura di Glicerio, che si era dato alla latitanza nelle campagne di Taranto dove fu catturato, condotto in carcere nel castello di Brindisi (insieme ai figli Gervasio, Giovanni e Perello) e sub\u00ec infine il patibolo. I possedimenti che deteneva furono confiscati e ceduti ad Anselino de Toucy. Il monte ebbe una sorte diversa, fu difatti affidato, insieme al vasto territorio di Martina Franca, alla potente famiglia Caracciolo.\nIl territorio di Specchia tarantina era noto nel XVI secolo come \"Selva Terentio\" e \"Specchia di Lupo\". La frazione ebbe una forte espansione demografica ed economica tra la fine dell'Ottocento e primi del Novecento, con la costruzione di numerosi muretti a secco e trulli. Nel 1922 i voti degli abitanti furono determinanti per il raggiungimento della soglia di 4.000 elettori necessari all'autonomia del comune di Villa Castelli.\nLuoghi di interesse.\nVi si trova la chiesa dell'Ave Maria e numerose cappelle votive.\nEconomia.\nL'economia della frazione si basa sull'agricoltura, con lo sfruttamento delle risorse boschive (legno di quercia e di leccio, funghi, asparagi, mirto) e la coltivazione dell'ulivo e della vite, con produzione del vino DOC Martina Franca. Vi si allevano conigli e chiocciole d'Itria.\nSono presenti inoltre attivit\u00e0 artigianali (costruzione di muri a secco e trulli), di ebanisteria e di produzione di materiali edili.\nLa presenza di strutture ricettive, quali masserie e agriturismi, ha fatto registrare negli ultimi anni un notevole incremento delle presenze turistiche, dovuto soprattutto all'ottima posizione della localit\u00e0 e alla bellezza paesaggistica che offre. In particolare si segnala il B&amp;B Masseria Nuove Caselle all'interno dell'omonima masseria del XVIII secolo, in cui si pu\u00f2 soggiornare in bellissimi trulli e assaggiare i prodotti del caseificio adiacente."}
{"id": "1783043", "revid": "767487", "url": "https://it.wikipedia.org/wiki?curid=1783043", "title": "Distretto di Tehri Garhwal", "text": "Il distretto di Tehri Garhwal \u00e8 un distretto dell'Uttarakhand, in India, di 604.608 abitanti. \u00c8 situato nella divisione di Garhwal e il suo capoluogo \u00e8 New Tehri."}
{"id": "1783046", "revid": "767487", "url": "https://it.wikipedia.org/wiki?curid=1783046", "title": "Distretto di Udham Singh Nagar", "text": "Il distretto di Udham Singh Nagar \u00e8 un distretto dell'Uttarakhand, in India, di 1.234.548 abitanti. \u00c8 situato nella divisione del Kumaon e il suo capoluogo \u00e8 Rudrapur."}
{"id": "1783047", "revid": "767487", "url": "https://it.wikipedia.org/wiki?curid=1783047", "title": "Distretto di Uttarkashi", "text": "Il distretto di Uttarkashi \u00e8 un distretto dell'Uttarakhand, in India, di 294.179 abitanti. \u00c8 situato nella divisione di Garhwal e il suo capoluogo \u00e8 Uttarkashi."}
{"id": "1783050", "revid": "2014155", "url": "https://it.wikipedia.org/wiki?curid=1783050", "title": "Federico Adolfo di Lippe-Detmold", "text": "Biografia.\nFederico Adolfo era figlio del Conte Simone Enrico di Lippe-Detmold e della Contessa Amalia di Dohna-Vianen. Egli ruppe la tradizione famigliare di seguire una carriera militare e si dedic\u00f2 alla gestione di una compagnia bancaria nel Lippe. Questo venne ad ogni modo supportato da un notevole rafforzamento dell'esercito della contea. Durante il suo regno le truppe non vennero ad ogni modo impiegate e lo stato pot\u00e9 godere di un momento di pace. Il 16 giugno 1699 infeud\u00f2 un proprio fido, Frantz Dietrich Bohsen con il villaggio di Ilendorf tra Poembsen e Nieheim.\nFederico Adolfo prese al proprio servizio, nell'ottobre del 1698, il pittore barocco Hans Hinrich Rundt. Costui dipinse per il conte molteplici ritratti dei membri della famiglia regnante oltre ad affrescare le pareti ed i soffitti della preziosa residenza che fece costruire.\nMatrimonio e figli.\nFederico Adolfo spos\u00f2 Giovanna Elisabetta di Nassau-Dillenburg (1663 - 9 febbraio 1700), dalla quale ebbe i seguenti eredi:\nAlla morte della prima moglie, si rispos\u00f2 con Amalia di Solms-Hohensolms (13 ottobre 1678 - febbraio 1746), dalla quale ebbe:"}
{"id": "1783052", "revid": "1937094", "url": "https://it.wikipedia.org/wiki?curid=1783052", "title": "Evolution (Giovanni Allevi)", "text": "Evolution \u00e8 il quinto album del musicista Giovanni Allevi, uscito il 13 giugno 2008. \u00c8 stato realizzato con il supporto dell'orchestra dei \"Virtuosi italiani\" presso il teatro Gentile di Fabriano (AN), e comprende lavori per orchestra e per pianoforte e orchestra. Essa contiene sia lavori originali che trascrizioni per diversi organici.\nPer la prima volta, il pianista di Ascoli Piceno decide di unirsi a un'orchestra, in quanto i cinque album fino ad ora pubblicati vedevano Giovanni Allevi, come solista.\nA causa di un problema tecnico, la suite in 5 tempi \"Angelo ribelle\" \u00e8 stata divisa in due parti, e il 4\u00ba e il 5\u00ba tempo sono invertiti.\nL'album contiene anche una traccia per computer che permette di accedere ad un'area riservata del sito ufficiale e, in tal modo, avere notizie su concerti ed altri eventi.\nDa questo album partir\u00e0 l'omonimo tour, che si svilupper\u00e0 per tutta la stagione estiva 2008.\nIn contemporanea con la pubblicazione del CD \u00e8 uscita l'edizione speciale con DVD (circa 30 minuti), dove l'artista presenta \"Evolution\", spiegando il lavoro che \u00e8 servito per la registrazione insieme all'Orchestra dei Virtuosi Italiani."}
{"id": "1783057", "revid": "729019", "url": "https://it.wikipedia.org/wiki?curid=1783057", "title": "Heroine Virtual", "text": "Heroine Virtual \u00e8 un'impresa che crea software open source per il sistema operativo Linux .\nIl loro pi\u00f9 famoso programma \u00e8 Cinelerra, un programma per il montaggio video, considerato il migliore disponibile per Linux."}
{"id": "1783058", "revid": "1632387", "url": "https://it.wikipedia.org/wiki?curid=1783058", "title": "Metal Church (album)", "text": "Metal Church \u00e8 l'album di debutto della band statunitense Metal Church, pubblicato nel 1984.\nTracce.\n\"Highway Star\" \u00e8 una cover dei Deep Purple."}
{"id": "1783061", "revid": "77332", "url": "https://it.wikipedia.org/wiki?curid=1783061", "title": "Lucifer Trust", "text": ""}
{"id": "1783063", "revid": "79968", "url": "https://it.wikipedia.org/wiki?curid=1783063", "title": "Helena Dmitrievna Deluvina Diakonova", "text": ""}
{"id": "1783065", "revid": "54193", "url": "https://it.wikipedia.org/wiki?curid=1783065", "title": "Beato Gerardo", "text": ""}
{"id": "1783066", "revid": "1717538", "url": "https://it.wikipedia.org/wiki?curid=1783066", "title": "Porta quantistica", "text": "Una porta quantistica o porta quantica \u00e8 una porta logica basata sulla fisica quantistica e su circuiti che operano con un piccolo numero di qubit. Sono l'analogo quantistico delle porte logiche digitali dei computer convenzionali.\nLe porte quantistiche, a differenza di quelle tradizionali, sono reversibili. Alcune porte logiche classiche universali come la porta di Toffoli forniscono la reversibilit\u00e0 e possono essere mappate direttamente in porte logiche quantistiche.\nRappresentazione.\nLe porte logiche quantistiche sono rappresentate da matrici unitarie. Il numero di qubit in ingresso in uscita dalla porta deve essere uguale; una porta che agisce su formula_1 qubit \u00e8 rappresentata da una matrice unitaria formula_2. Gli stati quantistici su cui agiscono le porte sono vettori in formula_3 dimensioni complesse. I vettori della base sono i possibili esiti della misura dello stato, e uno stato quantistico \u00e8 una combinazione lineare di questi esiti. Le porte quantistiche pi\u00f9 comuni operano su spazi a uno o due qubit, proprio come le porte logiche classiche operano su uno o due bit.\nGli stati quantistici sono tipicamente rappresentati da \"ket\", seguendo la notazione bra-ket.\nLa rappresentazione vettoriale di un singolo qubit \u00e8:\ndove formula_5 e formula_6 sono ampiezze di probabilit\u00e0 complesse del qubit. Questi valori determinano la probabilit\u00e0 di misurare uno 0 o un 1, quando si misura lo stato del qubit.\nIl valore zero \u00e8 rappresentato dal ket formula_7, e il valore uno dal ket formula_8.\nIl prodotto tensoriale (o prodotto di Kronecker) \u00e8 usato per combinare stati quantistici. Lo stato combinato di due qubit \u00e8 il prodotto tensoriale dei due qubit. Il prodotto tensoriale \u00e8 indicato dal simbolo formula_9.\nLa rappresentazione vettoriale di due qubit \u00e8:\nL'azione della porta su uno specifico stato quantistico si trova moltiplicando il vettore formula_11 che rappresenta lo stato, per la matrice formula_12 che rappresenta la porta. Il risultato \u00e8 un nuovo stato quantistico\nEsempi importanti.\nPorta di Hadamard.\nLa porta di Hadamard agisce su un singolo qubit. Ha il seguente effetto sugli stati di base formula_14 e formula_15:\nCi\u00f2 significa che una misura dello stato in uscita avr\u00e0 la stessa probabilit\u00e0 di dare 1 o 0 (cio\u00e8 si crea una sovrapposizione). Rappresenta una rotazione di formula_17 intorno all'asse formula_18 nella sfera di Bloch. Equivalentemente, \u00e8 la combinazione di due rotazioni, di formula_17 intorno all'asse Z, e poi di formula_20 intorno all'asse Y: formula_21. Viene rappresentata dalla matrice di Hadamard: \nSiccome formula_23 dove \"I\" \u00e8 la matrice identit\u00e0, \"H\" \u00e8 una matrice unitaria (come tutte le porte logiche quantistiche).\nPorta X di Pauli.\nLa porta X di Pauli agisce su un singolo qubit. \u00c8 l'equivalente quantistico della porta NOT per i computer classici (rispetto alla base standard formula_14, formula_15, che distingue la direzione Z, nel senso che una misura dell'autovalore 1 corrisponde al classico 1 e una misura di -1 corrisponde a 0). Equivale a una rotazione di formula_17 radianti intorno all'asse X della sfera di Bloch. Manda formula_14 in formula_15 e formula_15 in formula_14. A causa di questa caratteristica, viene talvolta chiamata bit-flip. Viene rappresentata dalla prima delle matrici di Pauli:\nPorta Y di Pauli.\nLa porta Y di Pauli agisce su un singolo qubit. Equivale a una rotazione di formula_17 radianti attorno all'asse Y della sfera di Bloch. Manda formula_14 in formula_34 e formula_15 in formula_36. Viene rappresentata dalla seconda delle matrici di Pauli:\nPorta Z di Pauli (formula_38).\nLa porta Z di Pauli agisce su un singolo qubit. Equivale a una rotazione di formula_17 radianti attorno all'asse Z della sfera di Bloch. Perci\u00f2, \u00e8 un caso particolare di porta di \"phase shift\" con formula_40. Lascia lo stato di base formula_14 invariato mentre manda formula_15 in formula_43. A causa di questa caratteristica, \u00e8 talvolta chiamata phase-flip. Viene rappresentata dalla terza matrice di Pauli:\nPorte di phase shift.\nSi tratta di una famiglia di porte a singolo qubit che mandano gli stati di base formula_45 e formula_46. La probabilit\u00e0 di misurare uno formula_14 o formula_15 non cambia dopo aver applicato questa porta, tuttavia modifica la fase dello stato quantistico. \u00c8 equivalente a tracciare un cerchio orizzontale (una linea di latitudine) sulla sfera di Bloch di formula_49 radianti.\ndove formula_49 \u00e8 il \"phase shift\". Alcuni esempi comuni sono la porta T dove formula_52, la porta S (anche se S si usa talvolta per le porte SWAP) dove formula_53 e la porta Z di Pauli dove formula_54.\nLe porte di phase gate sono correlate come segue:"}
{"id": "1783067", "revid": "21880", "url": "https://it.wikipedia.org/wiki?curid=1783067", "title": "Dromadidae", "text": ""}
{"id": "1783068", "revid": "54354", "url": "https://it.wikipedia.org/wiki?curid=1783068", "title": "Porta quantica", "text": ""}
{"id": "1783074", "revid": "426472", "url": "https://it.wikipedia.org/wiki?curid=1783074", "title": "Odenplan", "text": "Odenplan \u00e8 una piazza e di una stazione della metropolitana di Stoccolma, entrambi localizzati nel distretto di Vasastan e intitolati al dio nordico Odino.\nSulla piazza svetta la Gustaf Vasa kyrka, chiesa ultimata nel 1906 la cui progettazione \u00e8 stata ispirata dallo stile barocco.\nNel film poliziesco del 1976 \"L'uomo sul tetto\", un elicottero si schianta al suolo su Odenplan."}
{"id": "1783078", "revid": "152625", "url": "https://it.wikipedia.org/wiki?curid=1783078", "title": "Brand x", "text": ""}
{"id": "1783079", "revid": "439724", "url": "https://it.wikipedia.org/wiki?curid=1783079", "title": "Third (Portishead)", "text": "Third \u00e8 il terzo album in studio della band trip hop inglese Portishead, pubblicato a distanza di undici anni dal precedente lavoro, il 28 aprile 2008 dalla Island Records in Gran Bretagna, il 29 aprile 2008 dalla Mercury Records negli Stati Uniti e il 30 aprile 2008 dalla Universal Music Japan in Giappone. "}
{"id": "1783081", "revid": "54193", "url": "https://it.wikipedia.org/wiki?curid=1783081", "title": "Beato Bartolomeo Fernandes dei Martiri", "text": ""}
{"id": "1783085", "revid": "110157", "url": "https://it.wikipedia.org/wiki?curid=1783085", "title": "Jesus Jeans", "text": "Jesus Jeans \u00e8 un marchio italiano di jeans, prodotto a partire dal 1971 dal Maglificio Calzificio Torinese (MCT) e dal 1994 nel gruppo BasicNet.\nStoria.\nIl marchio fu protagonista di quello che viene considerato uno degli eventi pi\u00f9 importanti della storia italiana della pubblicit\u00e0: la campagna fu affidata a Michael Goettsche e Emanuele Pirella, che coniarono slogan come \"non avrai altro jeans all'infuori di me\", a commento di un'immagine raffigurante un personaggio dal sesso dubbio a petto nudo e con i jeans sbottonati al limite dei peli pubici e l'ancor pi\u00f9 celebre \"chi mi ama mi segua\", a commentare le natiche semicoperte della modella Donna Jordan, in una celebre foto di Oliviero Toscani.\nLo spot fece il giro d'Italia e accese molte polemiche; in particolare si ricorda l'articolo di Pier Paolo Pasolini pubblicato il 17 maggio del 1973 sul Corriere della Sera col titolo \"Il folle slogan dei jeans Jesus\", poi ripubblicato in Scritti corsari col nuovo titolo \"Analisi linguistica di uno slogan\". Nel 2008, Oliviero Toscani ha deciso di riproporlo, lievemente modificato, per la campagna pubblicitaria del quotidiano L'Unit\u00e0.\nAlla fine degli anni ottanta, dopo la morte di Maurizio Vitale, la produzione della \"Jesus\" viene a cessare per decisione dell'azienda madre MCT che, nel gennaio 1994, dichiara a sua volta fallimento.\nNell'ottobre 1994 le propriet\u00e0 aziendali del Maglificio Calzificio Torinese, vengono messe all'asta e acquisite, per la cifra di 21 miliardi di lire, dall'imprenditore Marco Boglione che diviene cos\u00ec proprietario anche dei marchi Jesus Jeans, Kappa e Robe di Kappa, con cui fonda il gruppo BasicNet.\nIl 25 dicembre 2000, Boglione rifonda ufficialmente la Jesus Jeans e ne mantiene inizialmente un'attivit\u00e0 commerciale di nicchia fino al 2011, quando il marchio viene rilanciato sul mercato con una sfilata a Palazzo Pitti di Firenze."}
{"id": "1783086", "revid": "54193", "url": "https://it.wikipedia.org/wiki?curid=1783086", "title": "Beato Innocenzo da Berzo", "text": ""}
{"id": "1783091", "revid": "729019", "url": "https://it.wikipedia.org/wiki?curid=1783091", "title": "Stomatite di Vincent", "text": "La stomatite di Vincent, conosciuta con molti nomi, \u00e8 una malattia, una forma di infezione alle gengive, caratterizzata da una progressiva necrosi.\nStoria.\nLa malattia ebbe una vasta diffusione durante la prima guerra mondiale, riscontrata in molti soldati (da ci\u00f2 il nome \"bocca da trincea\").\nSintomatologia.\nI sintomi e segni clinici presentano febbre, emorragia, dolore che si acutizza mentre si consuma un pasto, presenza di linfoadenopatia (aumento incontrollato dei linfonodi), alitosi, edema. Pu\u00f2 manifestarsi angina di Plaut-Vincent.\nFattori di rischio.\nFattori di rischio consistono nel consumare il fumo di sigaretta, forme di stress, cattiva cura della igiene orale, dieta squilibrata e carente ai limiti della malnutrizione, privazione di sonno e infezioni del cavo orale.\nTerapia.\nCome trattamento \u00e8 previsto lo sbrigliamento che deve essere eseguito per pi\u00f9 giorni, lavaggi della cavit\u00e0 orale con acqua ossigenata, come terapia farmacologica sono previsti penicillina o la tetraciclina."}
{"id": "1783092", "revid": "1305772", "url": "https://it.wikipedia.org/wiki?curid=1783092", "title": "Piedivalle", "text": "Piedivalle \u00e8 una frazione del comune di Preci (PG) disposta lungo il corso del fiume Campiano, a 611 , ed all'incrocio con un itinerario montano storico che porta a Visso . Secondo i dati del censimento Istat del 2001, gli abitanti sono 35 .\nInsieme alle vicine comunit\u00e0 di Acquaro e Valle, sorse per ospitare le famiglie che desideravano la protezione dei monaci dell'abbazia di Sant'Eutizio.\nNel paese si trova la chiesa di San Giovanni Battista (XVI secolo), con un portale risalente al 1535, e la chiesa di Santa Maria del Ponte (XVII secolo) .\nA breve distanza, il monumento principale dell'intera valle Castoriana \u00e8 costituito dall'abbazia , fondata dal leggendario monaco siriano Eutizio, nel V secolo: egli fu maestro di vita per san Benedetto e santa Scolastica. Essa si trova nella stretta valle posta tra i monti Moricone e Macchialunga, erede dei primi insediamenti fondati dal monaco Spes, di cui rimangono alcune tracce nella grotta dell'abbazia. All'interno \u00e8 conservato anche un Reliquiario del 1544, in argento, rame ed oro, contenente il cilicio del santo .\nGli eventi principali sono rappresentati dalla \"Festa di Sant'Eutizio\", il 23 maggio, e dalla \"Festa della Madonna del Ponte\", a ferragosto . Il 9 dicembre invece si svolge \"lu focaracciu\", cos\u00ec detto nell'intera vallata, mentre a Piedivalle come nella guaita di Sant'Eutizio \"lu cirquijolu\": l'accensione di fal\u00f2 di ginestra nella notte per ricordare la leggendaria traslazione angelica della Santa Casa di Nazaret fino a Loreto . La filastrocca cantata nell'occasione recita:"}
{"id": "1783093", "revid": "339392", "url": "https://it.wikipedia.org/wiki?curid=1783093", "title": "Dimitrios Salpigidis", "text": ""}
{"id": "1783094", "revid": "204012", "url": "https://it.wikipedia.org/wiki?curid=1783094", "title": "Gengivite acuta necrotizzante ulcerativa", "text": ""}
{"id": "1783096", "revid": "204012", "url": "https://it.wikipedia.org/wiki?curid=1783096", "title": "Angina di Vincent", "text": ""}
{"id": "1783098", "revid": "547034", "url": "https://it.wikipedia.org/wiki?curid=1783098", "title": "Simone Enrico di Lippe-Detmold", "text": "Biografia.\nSimone Enrico era il maggiore dei figli del conte Ermanno Adolfo di Lippe-Detmold e della sua prima moglie, la contessa Ernestina di Isenburg-Budingen-Birstein.\nNel 1665 ottenne il governo dei beni della casata. Il 15 settembre 1666 si rec\u00f2 a L'Aia dove spos\u00f2 Amalia di Dohna, contessa ereditaria del castello di Utrecht, ed erede di Vianen e Ameiden (nata il 2 febbraio 1644 a L'Aia).\nTra il 1683 ed il 1685 fece ampliare la palazzina di caccia fatta costruire dal padre nel 1657 a Lopshorn, composta ora di un cortile d'onore e di un corpo residenziale. La pianta si ispirava al classicismo palladiano e consisteva in una semplice costruzione con un progetto che valorizzava il piano mezzanino, con una serie di camere e stanze simmetriche che davano sul cortile d'onore.\nSimone Enrico mor\u00ec il 2 maggio 1697 a Detmold e sua moglie Amelia venne costretta a trasferirsi al castello di Varenholz, dove mor\u00ec l'11 marzo 1700.\nMatrimonio e figli.\nDal proprio matrimonio con Amalia, Simone Enrico ebbe i seguenti figli:"}
{"id": "1783099", "revid": "204012", "url": "https://it.wikipedia.org/wiki?curid=1783099", "title": "Bocca da trincea", "text": ""}
{"id": "1783100", "revid": "1186766", "url": "https://it.wikipedia.org/wiki?curid=1783100", "title": "Panarchismo", "text": "Il panarchismo \u00e8 una filosofia politica che enfatizza il diritto di ogni individuo a unirsi liberamente e lasciare la giurisdizione di qualsiasi governo abbiano scelto, senza essere forzati a trasferirsi dalla loro attuale localizzazione.\nLa parola panarchia fu inventata e il concetto proposto dall'economista politico belga, Paul \u00c9mile de Puydt in un articolo pubblicato nel 1860.\nComunque, la parola panarchia, ha assunto significati distinti in pi\u00f9, con la parola panarchismo ci si riferisce alla definizione originale di De Puydt."}
{"id": "1783101", "revid": "115033333", "url": "https://it.wikipedia.org/wiki?curid=1783101", "title": "Passo di Vizze", "text": "Il passo di Vizze (\"Pfitscher Joch\" in tedesco), \u00e8 un valico alpino alto 2.276\u00a0m delle Alpi centrali, al confine fra Italia e Austria, che mette in comunicazione la val di Vizze alla valle dello Zamser Grund e quindi a Finkenberg nella Zillertal. Dal punto di vista orografico il passo si trova nelle Alpi della Zillertal e separa le alpi Breonie Orientali dalle alpi Aurine.\nDescrizione.\nAppena oltre il passo, quindi in territorio austriaco, si trova il lago artificiale Schlegeisstausee, costruito nel 1965, e raggiungibile con una breve camminata. Al passo si trova il rifugio Passo di Vizze, costruito nel 1888, che venne fatto oggetto di un attentato dinamitardo ad opera del Befreiungsausschuss S\u00fcdtirol il 25 maggio 1966.\nDal passo \u00e8 raggiungibile il Gran Pilastro, di cui si possono ammirare le cascate che ne discendono dal lato nord. La strada che porta al passo \u00e8 sterrata, ma era fino a pochi anni fa percorribile in macchina, mentre non \u00e8 possibile proseguire al di l\u00e0 della frontiera in macchina; \u00e8 possibile invece a piedi o in bici. Recentemente la strada \u00e8 stata chiusa all'altezza del 4\u00b0 tornante, con la costruzione di un parcheggio. Al passo \u00e8 possibile giungere in macchina soltanto dopo aver richiesto l'autorizzazione alla stazione forestale di Vipiteno."}
{"id": "1783102", "revid": "204012", "url": "https://it.wikipedia.org/wiki?curid=1783102", "title": "Fusospirochetosi", "text": ""}
{"id": "1783108", "revid": "115533", "url": "https://it.wikipedia.org/wiki?curid=1783108", "title": "Skycar", "text": ""}
{"id": "1783110", "revid": "1705595", "url": "https://it.wikipedia.org/wiki?curid=1783110", "title": "Porto di Bari", "text": "Il porto di Bari (in sigla BRI) \u00e8 un'infrastruttura marittima sita in corrispondenza della citt\u00e0 di Bari, in Puglia; il suo traffico \u00e8 prevalentemente diretto verso la penisola Balcanica e il Medio Oriente. Nel 2018 ha movimentato poco pi\u00f9 di 1 milione di passeggeri su traghetti e circa 573.000 crocieristi.\nIl porto storico.\nIl \"porto storico\" \u00e8 situato a sud ed \u00e8 anch'esso prevalentemente a funzione commerciale. La parte settentrionale \u00e8 composta dal \"molo Sant'Antonio\", quella pi\u00f9 meridionale dal \"molo San Nicola\". I fondali di questa zona di porto sono profondi poco pi\u00f9 di 2,5 metri. Il porto presenta 2 banchine destinate alla pesca, rispettivamente di 350 e 180\u00a0m con 180 punti di attracco.\nIl porto nuovo.\nIl \"porto nuovo\", prevalentemente a funzione commerciale, \u00e8 composto ad est da un grande molo foraneo e a ovest dal \"molo San Cataldo\". All'interno dell'area portuale ci sono cinque bacini: \"Bacino Grande\", \"Darsena di Ponente\", \"Darsena di Levante\", \"Darsena Vecchia\" e \"Darsena Interna\". Il porto \u00e8 aperto a NNW ed \u00e8 esposto ai venti di tramontana e maestrale. I fondali variano da 3 a 12\u00a0m e consentono l'ormeggio di navi sia commerciali che passeggeri delle dimensioni di oltre 300 metri di lunghezza. All'interno del porto nuovo di Bari sono disponibili servizi di assistenza tecnica e rifornimento carburanti per imbarcazioni da diporto.\n\"Nello specifico:\"\nLavori in atto.\nNel porto barese attualmente sono in corso diversi lavori di ristrutturazione ed ampliamento (tra le pi\u00f9 importanti, il completamento della colmata di Marisabella) finanziati dal Ministero delle infrastrutture e dei trasporti e realizzati dall'Autorit\u00e0 di Sistema Portuale del Mare Adriatico Meridionale (subentrata all'Autorit\u00e0 Portuale del Levante) che \u00e8 l'Ente individuato dalla legge per la gestione ed amministrazione del demanio marittimo ed il controllo ed autorizzazione di tutte le attivit\u00e0 svolte dai privati nell'ambito portuale. Il progetto dei lavori \u00e8 incentrato al miglioramento dei servizi e dei controlli di frontiera e ad un forte potenziamento infrastrutturale.\nLe attivit\u00e0 del porto.\nCrociere.\nNegli ultimi anni il Porto di Bari ha aumentato i traffici passeggeri legati alle crociere. Infatti a cavallo fra il vecchio e il nuovo secolo \u00e8 avvenuta la costruzione del terminal crociere presso la banchina dedicata ai fratelli Giuseppe e Salvatore Tatarella. In caso di navi maggiori di 290 m circa, \u00e8 stata allestita presso la darsena di ponente una seconda area per accogliere i passeggeri appena sbarcati.\nLe compagnie di crociere che hanno transitato o che vi transitano tuttora sono:\nIl porto commerciale.\nLe molteplici funzioni operative del porto di Bari possono contare su banchine attrezzate per la movimentazione di ogni tipo di merce e su una eccellente rete di collegamenti con ogni modalit\u00e0 di trasporto. Anche grazie a tali caratteristiche il Porto di Bari \u00e8 stato incluso nelle reti TEN-T dall'Unione europea come porto core del corridoio Helsinki-La Valletta. Attraverso il Porto di Bari \u00e8 possibile esportare ed importare merci verso/da ogni parte del mondo grazie alla presenza di una linea container della MSC collegata con il porto hub di Gioia Tauro.\nInterruzione dei collegamenti a causa della Pandemia di COVID-19 del 2020.\nDal 10 marzo al 22 giugno, i collegamenti tra Italia ed Albania, sono stati riservati esclusivamente alle merci. Tale decisione, presa dal ministro delle infrastrutture albanesi, Belinda Balluku \u00e8 scaturita in seguito alle misure restrittive prese dal governo italiano per contrastare la diffusione dell'epidemia Covid-19. Dal 22 giugno, le disposizioni sono state allentate, consentendo per prima lo spostamento ai cittadini albanesi con residenza permanente in Italia e successivamente (dal 1 luglio) la riapertura dei confini.\nAnaloghi provvedimenti sono stati presi anche dai governi della Grecia, Croazia e Montenegro.\nSul fronte crociere, sono stati annullati tutti gli scali precedentemente programmati dal 29 marzo al 7 settembre.\nMobilit\u00e0.\nAll'interno del porto, \u00e8 assicurato un servizio gratuito di navette che collegano l'ansa di \"Marisabella\" con la \"Stazione Marittima\" ed il \"Terminal Crociere\".\nDall'esterno, il porto \u00e8 raggiungibile dalle strade:\nTramite autobus:\nInfine, \u00e8 possibile raggiungere il centro citt\u00e0 mediante taxi grazie alle postazioni presenti al terminal crociere e alla stazione marittima."}
{"id": "1783121", "revid": "123526268", "url": "https://it.wikipedia.org/wiki?curid=1783121", "title": "Concattedrale di San Giovenale", "text": "La concattedrale di San Giovenale, gi\u00e0 cattedrale della diocesi di Narni, \u00e8 la chiesa pi\u00f9 importante di Narni.\nStoria.\nDedicata al suo primo vescovo San Giovenale, morto il 3 maggio 376, fu costruita sul sito dove, probabilmente, esisteva gi\u00e0 un edificio di culto dedicato al santo. La costruzione della chiesa attuale inizi\u00f2 nel 1047, in adiacenza alle mura urbiche e dopo un'interruzione dovuta all'alluvione del 1053, fu completata e consacrata nel 1145.\nTra i vescovi del XII secolo ricordiamo Agostino, figlio del Conte dei Marsi Rainaldo, che fu ordinato da Papa Pasquale II nel 1102.\nNel XIV secolo furono eseguiti interventi di rinnovamento ed ampliamento; dopo il 1322 l'abside fu completamente rinnovato in stile gotico, fu edificata la facciata e innalzato l'intero edificio. In questo periodo fu anche edificata una quarta navata a destra per riunire il nuovo edificio con il sacello originario di San Giovenale, posto entro le mura della citt\u00e0 e a cui si accede attraverso un'apertura ricavata nella parete destra di tale navata.\nUlteriori interventi risalgono al Quattrocento, con l'aggiunta di un portico sul prospetto principale ad opera dei Maestri Lombardi (1470-1479) e la copertura a volte a crociera di tutte le navate.\nLa realizzazione della cripta inizi\u00f2 nel 1642, allorch\u00e9 il vescovo Bocciarelli trasfer\u00ec le reliquie di San Giovenale dal sacello originario alla cripta, realizzando un vasto ambiente in marmi colorati sotto l'altare che fu terminato solo all'inizio del secolo successivo.\nDescrizione.\nEsterno.\nLa chiesa \u00e8 ubicata a ridosso della cinta muraria della citt\u00e0 di Narni, ed \u00e8 disposta ad angolo tra piazza Garibaldi, sulla quale prospetta la fiancata preceduta dall'alta scalinata, e piazza Cavour che gode della vista del portico sul fronte principale.\nIl fronte principale del XI-XII secolo \u00e8 preceduto da un portico quattrocentesco che lascia intravedere i tre bei portali (il maggiore dei quali, duecentesco, \u00e8 ornato con fregi a fogliame). \nDecorato da un fregio rinascimentale, realizzato in parte con materiali di spoglio, il portico ha il lato destro chiuso dalla Cappella dell'Universit\u00e0 dei Muratori, dove si trova il fonte battesimale del 1506. Al di sopra del portico, la cortina originaria conserva tre monofore centinate.\nNella facciata laterale si apre un ulteriore ingresso sottolineato da un portale arcuato, con decori a girali (foglie di acanto che si sviluppano con vario intreccio) nella cornice e due leoni a tutto tondo alla base. Un'ampia scalinata in pietra supera il dislivello con la piazza sottostante.\nInterno.\nL'impianto basilicale a croce latina commissa (a \u201cT\u201d), \u00e8 a tre navate divise da colonne, in gran parte di reimpiego, coronate da capitelli a foglie, che sostengono gli archi molto ribassati, tipici dell'architettura narnese. La navata centrale, ancora romanica, \u00e8 dell'XI secolo, alla quale si aggiunse, nel XIV secolo, una navatella di destra con cappelle laterali. Il transetto \u00e8 separato dal corpo longitudinale attraverso un diaframma creato da tre archi corrispondenti alle tre navate. \nSempre nel XIV secolo si distrusse la precedente abside romanica per la realizzazione di una nuova, notevole abside poligonale gotica, modificata nel XVIII secolo. La copertura \u00e8 con volte a crociera nella navata centrale, mentre l'abside presenta una volta unghiata con costoloni, anch'essa frutto degli interventi trecenteschi. Il presbiterio, dotato di una balaustra del XVII-XVIII secolo nella parte centrale, \u00e8 rialzato per fare spazio alla sottostante cripta. In essa \u00e8 presente un pregevole coro (1474) in legno commissionato dal cardinale Berardo Eroli, con i pannelli terminali raffiguranti le figure dell'Arcangelo Gabriele (soprastante lo stemma del Cardinale Eroli) e della Madonna, intese a raffigurare nel loro insieme l'Annunciazione.\nSotto l'altare \u00e8 presente la cripta del 1641, cui si accede mediante quattro scalinate, due lateralmente e due centralmente, con le spoglie di San Giovenale e dipinti del XVII secolo.\nIn tutta la chiesa ci sono resti dell'antico pavimento cosmatesco della costruzione originaria del XI-XII secolo.\nil sacello dei Santi Giovenale e Cassio.\nDegna di nota \u00e8 la quarta cappella situata sulla parete destra della chiesa, ovvero il sacello dei Santi Giovenale e Cassio (detto anche Oratorio di San Cassio). La cappella \u00e8 preceduta da una fronte marmorea realizzata nel XIV secolo e un mosaico raffigurante il \"Cristo benedicente\", restaurato dalla sovraintendenza di Perugia nel 1954 e risalente, secondo alcuni studiosi, al IX secolo e quindi alla precedente chiesa. Sulla fronte \u00e8 presente un rilievo marmoreo ricavato da un sarcofago del 558 con due agnelli che guardano la croce e una dedica di San Cassio alla defunta moglie Fausta (San Cassio era il vescovo di Narni, ma era stato sposato prima di abbracciare l'impegno ecclesiastico). Ai lati sono presenti una statua in legno policromo raffigurante San Giovenale (prima met\u00e0 del XIV secolo) e una piet\u00e0 del 1525. Entrati nella cappella si possono ammirare l'altare della seconda met\u00e0 del XVII secolo e i due dipinti quattrocenteschi di \"San Cassio e San Giovenale\". Dietro l'altare a sinistra si apre una piccola porta che conduce al vero sacello ricavato nelle mura della citt\u00e0 con il sarcofago di San Giovenale in pietra arenaria decorato a rilievi del VII secolo, poi divenuto \"Sacello di San Cassio\" con la traslazione delle reliquie del primo santo sotto l'altare della chiesa."}
{"id": "1783123", "revid": "46291", "url": "https://it.wikipedia.org/wiki?curid=1783123", "title": "Dromas", "text": ""}
{"id": "1783125", "revid": "1362733", "url": "https://it.wikipedia.org/wiki?curid=1783125", "title": "Porto di Monopoli", "text": "Il porto di Monopoli (in sigla MNP) \u00e8 un porto secondario della Puglia.\nStoria.\nLe origini.\nLa storia del Porto di Monopoli si perde nella notte dei tempi e si pu\u00f2 affermare che coincida con la storia stessa della citt\u00e0. \nScavi archeologici effettuati dalla Soprintendenza Archeologica di Puglia, tra il 1985 e il 2011, hanno dimostrato con certezza, in corrispondenza del centro storico di Monopoli, l'esistenza di una citt\u00e0 messapica del V secolo a.C. (e successivamente romana) munita di poderose fortificazioni affacciate sulla cala del porto antico.\nLa citt\u00e0 romana possedeva una grande porta, del I secolo d.C., munita di torri e corpi di guardia inserita nelle mura messapiche, con accesso diretto su di una zona banchinata. La grande struttura difensiva \u00e8 attualmente incorporata nel castello Carlo V.\n\u00c8 emerso inoltre, dagli gli scavi archeologici di piazza Palmieri e sotto la chiesa di S.Teresa, che l'abitato messapico romano era stato sovrapposto ad un villaggio di capanne del XV secolo a.C. caratterizzato da rapporti commerciali, con l'area d'influenza micenea. I reperti, che dimostrano i contatti commerciali di questo antichissimo abitato, sono esposti in una sala del Museo Archeologico di Egnazia.\nAl di fuori delle mura e anche intorno al porto, fino al Medioevo erano abitate numerosissime grotte naturali e grotte scavate. \nNella zona prospiciente l'attuale Masseria Spina-Torre Dorta vi era un piccolo abitato romano chiamato Dertum, stazione postale sulla Via Appia Antica e sulla via Via Traiana per Brindisi, riportato nella tabula peutingeriana. L'insediamento era prospiciente le Cale dei Monaci di Susca e Pantano. Con la caduta dell'Impero romano d'Occidente e la distruzione di Egnazia gli abitanti di questi insediamenti si riunirono in un'unica citt\u00e0, arroccandosi nell'antica fortezza marinara. \nNon \u00e8 improbabile che questo accorpamento sia all'origine dell'attuale nome della citt\u00e0 (Monopoli: citt\u00e0 unica), determinando per sempre la perdita dell'antica denominazione. \nL'esame della costa, da Egnatia a Torre Incina, ci indica che alcune cale sono state usate fino al secolo XIX come attracchi sicuri, perfettamente ridossati dai venti, eccezion fatta per il greco ed il greco-levante.\nLa Cala del porto antico era l'unica protetta dai venti ed aveva un bacino naturale importante, superiore a quello artificiale di Egnazia. Sembra fuori di dubbio che questo bacino protetto sia stato l'elemento generatore della Monopoli urbana. \nNel 1049 inizi\u00f2 l'insabbiamento del porto per ordine del normanno Ugo Tutabovi, preoccupato di difendere meglio la citt\u00e0 da un attacco della potente flotta bizantina. Scelta che costrinse la citt\u00e0 ad adattarsi ad uno scalo marittimo limitato e pericoloso: da porto vero e proprio decadde a rada malamente ridossata, tanto da meritarsi il nome di \"Porto Aspro\".\nIl porto scomparso era un approdo sicuro e lo testimonia la chiesa di S. Maria degli Amalfitani, costruita per devozione di alcuni marinai amalfitani rifugiatisi per scampare ad una tempesta. In realt\u00e0 il porto era costituito da un primo bacino ampiamente protetto al quale seguiva un lungo canale navigabile che si addentrava sino all'attuale Palazzo Vescovile. \nGli abitanti di Monopoli erano marinai ma anche proprietari delle imbarcazioni. Gli scambi commerciali con tutto il bacino mediterraneo sono esistiti da sempre. Tre dei marinai dell'impresa della traslaz\u00edone Nicolaiana erano monopolitani. Una nave fu armata per la battaglia di Lepanto. I commerci riguardavano l'esportazione via mare dei prodotti del ricco e vasto territorio (grano, mandorle, ciliegie, olio di oliva) fino agli anni cinquanta. Monopoli e il suo territorio non \u00e8 mai appartenuta ad alcun feudo. Ha subito, come tutto il meridione, il dominio dei vari re e vicer\u00e9 che si sono alternati nel corso dei secoli, ed anche per un breve periodo fu soggetta a Venezia (primo cinquantennio del 1500).\nQuando i venti non permettevano altri approdi si usavano le due cale di Santo Stefano, tanto che, verso la fine del Settecento, il porto di Monopoli presso il Re di Napoli fu rappresentato dalla Cala a sud del Castello di Santo Stefano.\nIl problema di avere un porto sicuro ed adeguato era molto sentito dai monopolitani e nella prima met\u00e0 dell'Ottocento tentarono invano di ottenere la costruzione del porto a spese dello Stato.\nIl porto moderno; dal XIX al XX secolo.\nI primi ad interessarsi fattivamente della realizzazione del porto, tra il 1833 e il 1850, furono il mercante monopolitano (di origini salernitane) Michele De Martino, coadiuvato dal mercante inglese John Pitkin, che ricopriva anche la carica di console inglese a Monopoli.\nIl De Martino, dopo che le autorit\u00e0 napoletane avevano autorizzato la citt\u00e0 di Monopoli a realizzare (a spese della comunit\u00e0) il nuovo porto, nell'agosto del 1833, fece redigere il progetto dall'ing. Ercole Lauria di Napoli e nel 1850 inizi\u00f2 a sue spese l'opera, limitatamente al primo tratto dopo il castello, sperando nei sospirati finanziamenti pubblici. L'importo sborsato dal ricco mercante fu di ben 40.000 ducati ma l'attesa si protrasse al punto che questo primo tratto, fu notevolmente danneggiato dalle mareggiate degli anni successivi. \nNon ci fu verso di ottenere un contributo governativo fino a dopo l'unit\u00e0. Sicch\u00e9 tutte le opere portuali realizzate a Monopoli fino alla seconda guerra mondiale furono finanziate dalle casse cittadine. Il progetto definitivo del porto rest\u00f2 quello originale dell'Ing. Lauria del Genio Civile del Regno di Napoli, successivamente passato a quello del Regno d'Italia. \nI lavori ebbero inizio nel 1836 e furono completati nel 1864. Il progetto venne ripreso dall'Ing. Lamberti succeduto a Lauria, deceduto. Nel frattempo la municipalit\u00e0 gi\u00e0 da qualche anno aveva accantonato la somma di 170\u00a0000 Lire preventivate per la realizzazione dell'opera. Nel 1866 venne aggiudicato l'appalto per Lire 460\u00a0000 alla Ditta Fiocca di Napoli ed il 16 aprile 1867 venne posta la prima pietra per la costruzione del molo in prosecuzione del Castello e della banchina della Solfatara. Nella stessa data la Giunta intitol\u00f2 l'opera alla Principessa Margherita di Savoia. Contemporaneamente vennero richiesti 40 \"cannoni vecchi di ferraccio da utilizzare come bitte\": se ne ottennero soltanto 25 provenienti dalle citt\u00e0 di Gallipoli e Gaeta.\nNel maggio del 1869 il Comune di Monopoli, che non sapeva come reperire i fondi per ultimare i lavori del porto, si trov\u00f2 improvvisamente a doversi accollare una spesa di ben Lire 51\u00a0000 quale quota spettante per gli oneri che la Provincia ed i Comuni dovevano sobbarcarsi per la costruzione del porto di Bari.\nQuindi nel 1875 il molo del Castello era ancora da completare.\nI lavori ripresero con la sostituzione dell'impresa Fiocca con l'impresa Pinto, che nel frattempo si era dichiarata disponibile ad anticipare la somma per l'intera opera al tasso annuo dell'8 per cento. Nello stesso anno l'impresa Pinto cedeva il credito derivante dai lavori per il Municipio di Monopoli e Cav. Giuseppe Diana di Bari. Soltanto nel 1877 si pot\u00e9 sapere che per il porto si era sopportata una spesa di ben un milione di Lire, senza che peraltro fosse stata completata la banchina della Solfatara. Sicch\u00e9 gli esportatori erano costretti o ad astenersi da fare commerci oppure a spedire le merci a Bari o a Brindisi, incontrando cos\u00ec non poche spese.\nI lavori procedettero sempre tra mille difficolt\u00e0, essenzialmente di ordine economico. Nel 1903 fu posta la prima pietra della diga di Tramontana, che fu completata nel 1922. Nel 1905 fu collaudato il Molo Margherita.\nA queste realizzazioni contribu\u00ec non poco l'appsasionato interessamento dei deputati Gustavo Semmola e Luigi Capitanio.\nDurante le fasi successive al secondo conflitto mondiale, la cantieristica presente nel porto monopolitano ha dato i natali al battello Sirius, di 35 tonnellate, il quale, il 21 agosto 1945, con al comando il Tenente Enrico Levi ed a bordo 37 persone, salp\u00f2 diretto a Cesarea dove arriv\u00f2 il 28 agosto successivo. \nIl nome in codice del battello era Dalin, a battezzarlo cos\u00ec fu Eliyahu Golomb.\nL'avvenimento trova spazio all'interno della Aliyah post Shoah, ossia il ritorno in massa degli ebrei in Terra di Israele. Esso sancisce l'inizio delle ondate migratorie che si protrassero dai porti mediterranei sino al Luglio del 1948.\nIl Dalin ritorn\u00f2 in Italia nel Settembre di quello stesso anno con a bordo membri del Mossad e del Palyam.\nLa struttura del porto.\n. Il bacino portuale comprende quattro insenature o cale:\nIl sopraflutto, radicato a punta Curatori, si protende in direzione nord-est, sud-est; il sottoflutto, chiamato \"molo Margherita\", radicato a punta Castello, si prolunga in direzione nord, nord-ovest per 200 metri. Ambedue i moli servono a riparare lo specchio del porto dalle forti mareggiate che periodicamente si abbattono dal quadrante nord-est.\nBatimetria.\nLa batimetria del bacino presenta una difformit\u00e0, regredendo dagli 11 metri in corrispondenza della testata del molo nuovo, fino a 3 metri della secca di Punta della Trave."}
{"id": "1783127", "revid": "310967", "url": "https://it.wikipedia.org/wiki?curid=1783127", "title": "Ivrea", "text": "Ivrea (\"Ivr\u00e9a\" in piemontese, \"Ivreja\" in dialetto canavesano, \"Ivreya\" in patois valdostano, \"Eebri\" nella variante walser \"T\u00f6itschu\", \"Ivr\u00e9e\" in francese) \u00e8 un comune italiano di abitanti (detti \"eporediesi\") nella citt\u00e0 metropolitana di Torino, in Piemonte. Viene impropriamente considerata \"il capoluogo del Canavese\". Il 1\u00ba luglio 2018 \u00e8 entrata a far parte del patrimonio dell\u2019UNESCO (54\u00ba sito italiano). Il 16 febbraio 2022 \u00e8 stata nominata dal Ministro della cultura Dario Franceschini Capitale italiana del libro 2022.\nGeografia fisica.\nTerritorio.\nIvrea si trova a un'altitudine di circa 267\u00a0m s.l.m., poco lontana dall'ingresso della Valle d'Aosta. \u00c8 bagnata dal fiume Dora Baltea, affluente del Po, ed \u00e8 collocata in un'area formatasi da un grande ghiacciaio del Pleistocene, il quale trasport\u00f2 nel tempo numerosi detriti che andarono a formare una serie di rilievi morenici, tra cui la cosiddetta Serra Morenica, considerata la collina pi\u00f9 lunga, massiccia e dritta del mondo, circa 25\u00a0km, e che separa il [[Canavese] settentrionale dal [[Provincia di Biella|Biellese]]. La particolare disposizione delle [[morena|strutture moreniche]] infatti, tende a formare un vero e proprio [[anfiteatro morenico di Ivrea|anfiteatro geologico]].\nIn seguito al ritiro dell'ultima [[Glaciazione W\u00fcrm|glaciazione]] ([[X millennio a.C.|9700 a.C.]] circa), la zona si arricch\u00ec di numerosi [[lago morenico|laghi morenici]], che ancora oggi circondano la citt\u00e0.Essi sono principalmente cinque, il [[lago Sirio]], il [[lago San Michele]] (verso [[Chiaverano]]), il [[lago Pistono]] a [[Montalto Dora]], il [[Lago Nero (Canavese)|lago Nero]] (tra [[Montalto Dora]] e [[Borgofranco d'Ivrea|Borgofranco]]) e il [[lago di Campagna]] a [[Cascinette d'Ivrea|Cascinette]]. Poco pi\u00f9 lontano si trovano anche il [[lago di Viverone]] (al confine con la [[provincia di Biella]]) e il [[lago di Candia]] (nel basso [[Canavese]]), oltre ad altri vari piccoli specchi d'acqua sparsi.\nStrategico crocevia viario gi\u00e0 in tempi remoti, a ovest di Ivrea \u00e8 possibile raggiungere la [[Valchiusella]], mentre a nord la regione [[Valle d'Aosta]]. A est si diparte la strada per Vercelli e Milano. A nordest, quella per [[Biella]], distante solamente 20\u00a0km in linea d'aria e 35\u00a0km su strada.Il [[centro storico]] di Ivrea s'inerpica su una collina che porta al [[Castello di Ivrea|Castello sabaudo]] e al [[Duomo di Ivrea|Duomo]], mentre la parte moderna si estende in piano, occupando entrambe le sponde della [[Dora Baltea]] e i territori circostanti.\nVerso sud si accede invece al [[Canavese]], verso [[Torino]]. Nel [[1468]], per volere di [[Iolanda di Valois|Jolanda di Francia]], venne costruito il cosiddetto \"[[Naviglio di Ivrea]]\", un [[canale artificiale|canale irriguo]] destinato a rifornire di acqua le [[risaia|risaie]] del [[provincia di Vercelli|vercellese]] e che, essendo in origine navigabile, permetteva il collegamento tra Ivrea e [[Vercelli]].\nQuartieri e frazioni.\nIvrea \u00e8 suddivisa fra 26 quartieri e rioni: San Grato, Canton Vesco, Canton Vigna, [[La Sacca]], [[Bellavista (Ivrea)|Bellavista]], Via Miniere-Via Jervis, zona Porta Torino-Stazione-Movicentro-Via Dora Baltea, Borghetto, Centro Storico, Crist, Porta Aosta-Sant'Antonio, San Pietro Martire, Via Sant'Ulderico, Lago Sirio, Prafagiolo, Canton Gabriel, Lago San Michele, Montodo-Monte della Guardia, Porta Vercelli, San Lorenzo, La Fiorana, San Giovanni, Canton Gillio, La Fornace, [[Torre Balfredo]], [[San Bernardo (Ivrea)|San Bernardo]].\nClima.\nIl clima \u00e8 di tipo [[clima temperato|temperato]], mite e relativamente umido\nGli inverni sono raramente rigidi\ncon in media 90 gelate notturne .\nLa temperatura media a gennaio \u00e8 , quella a luglio 23,1\u00a0\u00b0C.\nLe precipitazioni medie annue consistono in , il mese pi\u00f9 piovoso \u00e8 maggio (125\u00a0mm), quello meno piovoso/nevoso \u00e8 gennaio (32\u00a0mm).\nQuesto regime di precipitazioni definisce quindi due stagioni, estate e inverno, pi\u00f9 secche e due stagioni pi\u00f9 piovose, primavera e autunno.\nPrimavera e inverno hanno caratteristiche pi\u00f9 marcate.\nDa notare che negli ultimi anni le temperature estive si attestano oltre i 30\u00a0\u00b0C durante le ore pomeridiane nel mese di luglio.\nStoria.\nIl nome antico \u00e8 \"Eporedia\", nome ancora spesso utilizzato per chiamare la citt\u00e0. Fu fondata intorno al [[V secolo a.C.]] dai [[Salassi]], un [[trib\u00f9 celtiche|popolo]] d'origine [[celti]]ca stabilitosi nel [[Canavese]]. Il toponimo potrebbe quindi derivare dalla [[Mitologia celtica|divinit\u00e0 celtica]] [[Epona]], in particolare dalla contrazione dei termini gallici \"epo\", affine al greco antico \"hippos\", (\"cavallo\"), e \"reda\", cio\u00e8 \"carro a quattro ruote\", indicandola come gi\u00e0 strategica stazione viaria di carri equestri per gli accessi [[Gallia Cisalpina|cisalpini]].\nI romani latinizzarono il nome, che sub\u00ec delle varianti, quali \"Iporeia\", quindi \"Ivreia\", \"Ivrea\". A partire dal [[I secolo a.C.]] fu infatti [[colonia romana]], collocata a presidio della via militare che dalla pianura piemontese si spingeva nelle valli della [[Dora Baltea]]. Particolarmente rilevanti, tra le testimonianze archeologiche di questo periodo, sono i ruderi dell'[[Anfiteatro romano di Ivrea|anfiteatro]], collocato a breve distanza dall'attuale centro storico. In seguito mut\u00f2 nome in \"Augusta Eporedia\". \nNel periodo [[Longobardi|longobardo]] invece, Ivrea divent\u00f2 sede dell'[[Ducato di Ivrea|omonimo ducato]], tra il [[VI secolo|VI]] e il [[VII secolo]]. All'inizio del [[secolo VIII]], Ivrea divent\u00f2 [[Marca d'Ivrea|contea e marca]], sotto il [[regno franco]], attraverso la nascente [[Anscarici|dinastia Anscarica]]. Qui, dopo un periodo di contrasti con [[Warmondo]] (potente vescovo della citt\u00e0), nell'anno [[1000]] fu acquisita dal marchese [[Arduino d'Ivrea|Arduino da Pombia]] il quale, l'anno dopo, a [[Pavia]], verr\u00e0 eletto [[Sovrani d'Italia#Regnum Italiae|Re]] da una [[dieta (storia)|dieta]] di principi e signori contro il volere dell'imperatore [[Ottone III di Sassonia]]. La citt\u00e0 Ivrea acquis\u00ec grande importanza all'interno del [[Regno d'Italia (Sacro Romano Impero)|Regno d'Italia]].[[Arduino d'Ivrea|Re Arduino]], in forte contrasto sia con la chiesa di Ivrea sia con quella di [[Arcidiocesi di Vercelli|Vercelli]], fu scomunicato dal [[papa Silvestro II]], e rest\u00f2 sul trono fino al [[1014]], anno in cui abbandon\u00f2 la lotta ritirandosi nell'abbazia di Fruttuaria dove mor\u00ec nel 1018. Sul finire dell'[[XI secolo]], dopo il periodo degli [[Arduinidi]], Ivrea torn\u00f2 a essere dominata dalla signoria vescovile.\n[[File:Ivrea Torre Santo Stefano.jpg|thumb|upright=0.7|Torre Santo Stefano, [[XI secolo]]]]\nRicordo di questo periodo \u00e8 l'ancor esistente \"[[Torre di Santo Stefano (Ivrea)|Torre di Santo Stefano]]\", alla fine di corso [[Carlo Botta|Botta]], fortemente voluta e sovvenzionata dal [[papa Niccol\u00f2 II]] per riaffermare il potere sulla citt\u00e0, all'epoca utilizzata come campanile dell'adiacente monastero di [[Ordine di San Benedetto|benedettini]] (oggi scomparso), distaccamento dell'[[abbazia di Fruttuaria]] di [[San Benigno Canavese]].\nNella seconda met\u00e0 del [[secolo XII]] tent\u00f2 di affermarsi il potere politico dei [[marchesato del Monferrato|marchesi del Monferrato]], istituendo il territorio del \"[[comune]] di Ivrea e Canavese\", ma destinato comunque a soccombere nei primi decenni del secolo successivo.\nNel [[1238]], l'[[Sacro Romano Imperatore|imperatore]] [[Federico II di Svevia|Federico II]] pose la citt\u00e0 sotto il suo dominio; nel seguito, la signoria della citt\u00e0 torner\u00e0 a essere disputata tra il [[diocesi di Ivrea|vescovo di Ivrea]], il marchese del Monferrato e altri potentati, tra cui il [[conte di Savoia]]. Nel [[1356]], Ivrea pass\u00f2, dunque, sotto il dominio del [[Amedeo VI di Savoia|Conte Verde]] di [[Casa Savoia|Savoia]] e, nella seconda met\u00e0 del [[secolo XIV]], la citt\u00e0 assistette alla rivolta contadina contro i soprusi dei nobili canavesani che va sotto il nome di \"[[tuchinaggio]]\".\nFatta eccezione di brevi periodi di occupazione spagnola e poi francese nel [[secolo XVI]], Ivrea rimase alle dipendenze dei Savoia praticamente per tutto il periodo tra il [[XV secolo|XV]] e il [[XVIII secolo]].\nIl 26 maggio [[1800]], [[Napoleone Bonaparte|Napoleone]] venne accolto a Ivrea insieme alle sue truppe vittoriose. Sotto il [[Regno d'Italia (1805-1814)|dominio napoleonico]] Ivrea fu capoluogo del \"[[Dipartimento della Dora|D\u00e9partement de la Doire]]\", uno dei cinque in cui era stato suddiviso il Piemonte; tuttavia, nel [[1814]] la citt\u00e0, cos\u00ec come il resto del Piemonte, ritorn\u00f2 ai Savoia, con [[Vittorio Emanuele I]], [[re di Sardegna]]. Dal [[1859]] al [[1927]] Ivrea divent\u00f2 il [[capoluogo]] dell'[[circondario di Ivrea|omonimo circondario]], uno dei cinque in cui era suddivisa la provincia di Torino del [[Regno di Sardegna (1720-1861)|Regno di Sardegna]], fino all'[[Unit\u00e0 d'Italia]].\nIl [[XX secolo]] vide la citt\u00e0 protagonista di un nuovo polo industriale, con la fondazione della prestigiosa fabbrica di macchine per scrivere [[Olivetti]], a partire dal [[1908]].\nNel [[1927]] la citt\u00e0, insieme a ben altri 112 comuni dell'alto [[Canavese]], viene annessa alla [[Valle d'Aosta]], per costituire una nuova [[Provincia di Aosta]]. Tale annessione verr\u00e0 sciolta nel [[1945]], per ritornare sotto la [[Provincia di Torino]]. Sul finire degli [[anni 1990|anni novanta]], con il declino dell'[[Olivetti]], l'economia della citt\u00e0 subir\u00e0 un duro colpo; qualche anno pi\u00f9 tardi, la citt\u00e0 diventer\u00e0 la sede italiana della societ\u00e0 di telecomunicazioni mobile [[Vodafone Italia]].\nMonumenti e luoghi d'interesse.\nArchitetture religiose.\nDuomo di Santa Maria.\n[[File:Duomo di Ivrea.JPG|left|thumb|upright=0.7|La [[Duomo di Ivrea|Cattedrale]]]]\nIl Duomo di Ivrea sorge sull'omonima piazza sull'altura nord-ovest del centro storico, ed \u00e8 collegato al [[Palazzo del Vescovado (Ivrea)|Palazzo del Vescovado]] tramite un collegamento coperto. Il ritrovamento di resti romani nelle parti pi\u00f9 antiche della chiesa, o rinvenuti durante gli scavi ottocenteschi, fanno ritenere che fosse gi\u00e0 presente, fin dal [[I secolo a.C.]], un tempio in asse col sottostante teatro (di cui sono ancora visibili alcune tracce). Il tempio fu poi trasformato in chiesa cristiana, tra la fine del IV e l'inizio del [[V secolo]], quando venne istituita la [[diocesi di Ivrea|Diocesi]]. Espanso verso il [[1000]] per iniziativa del vescovo [[Warmondo]], si conservano oggi, dell'antica struttura [[Arte romanica|romanica]], due campanili, le colonne visibili nel [[deambulatorio]] dietro l'abside e la cripta affrescata (contenente un antico sarcofago romano, che la tradizione vuole abbia poi conservato le spoglie di [[San Besso]], compatrono di Ivrea assieme a [[Savino di Spoleto|San Savino]]). Nel corso della ricostruzione avvenuta nel [[XII secolo]], in seguito a un terremoto di entit\u00e0 relativamente importante nel [[Terremoto di Verona del 1117|Nord Italia del 1117]], la cattedrale cambi\u00f2 la propria fisionomia, adottando una pianta assai pi\u00f9 simile a quella odierna. Nel [[1516]] poi, il vescovo Bonifacio Ferrero fece edificare una nuova facciata, con un portico in stile [[bramante]]sco che sostitu\u00ec l'antica facciata romanica. Nel [[1854]] venne a sua volta sostituita dall'attuale facciata neoclassica, ideata dall'architetto Gaetano Bertolotti.\nChiesa di San Nicola da Tolentino.\nSulla stessa piazza del [[Duomo di Ivrea|Duomo]], di fianco, si trova anche la [[Chiesa di San Nicola da Tolentino (Ivrea)|chiesa di San Nicola da Tolentino]], eretta nel [[1605]] a cura dell'omonima [[confraternita (Chiesa cattolica)|confraternita]], e che presenta molteplici elementi di interesse storico e artistico (facciata, [[affresco|affreschi]] e [[sculture]] lignee di stile [[barocco]]).\nChiesa di San Gaudenzio.\n[[File:Ivrea MonteStella.jpg|thumb|Il [[Santuario di Monte Stella]]]]\n\u00c8 una piccola chiesa di architettura [[tardo barocco|tardo barocca]] edificata tra il [[1716]] e il [[1724]], attribuita all'architetto [[Regno di Sardegna (1720-1861)|sabaudo]] [[Luigi Andrea Guibert]]. L'edificio sorge su una piccola altura, un tempo fuori dell'abitato di Ivrea, mentre oggi \u00e8 completamente circondata (tranne la facciata) dallo sviluppo urbano. All'interno \u00e8 conservato un notevole ciclo di affreschi di [[Luca Rossetti da Orta]] con scene dedicate alla vita di [[Gaudenzio di Novara|San Gaudenzio]], santo del [[IV secolo]] che si ritiene nativo di Ivrea.\nChiesa di Sant'Ulderico.\nLa prima chiesa venne eretta negli anni immediatamente successivi alla canonizzazione di [[Ulrico di Augusta]].\nGli interni dell'edificio subirono un rifacimento totale secondo la moda barocca nel settecento.\nSantuario di Monte Stella e Cappella dei Tre Re.\nIl Santuario di Monte Stella \u00e8 un luogo devozionale posto su una collina che si erge nei pressi della piazza del mercato, lungo la quale si snoda una [[Via Crucis]]. Proseguendo in salita oltre al Santuario, si giunge alla \"Cappella dei Tre Re\", nella quale si trova un affresco recentemente restaurato (\"Nativit\u00e0 e Santi Rocco e Sebastiano\") di scuola [[Giovanni Martino Spanzotti|spanzottiana]]. Il santuario venne edificato nel [[1627]], ma al giorno d'oggi solo il campanile \u00e8 rimasto integro. Il resto della costruzione, ovvero il tempio a pianta circolare, risale al [[XIX secolo]]. Per quanto riguarda la \"Cappella dei Tre Re\", l'anno di edificazione risale al [[1220]]: la tradizione vuole che sia stato [[san Francesco]], di passaggio da Ivrea, a suggerirne la costruzione. La cappella ha un'[[architettura romanica]].\nChiesa di Santa Croce.\nLa [[Chiesa di Santa Croce (Ivrea)|Chiesa di Santa Croce]], situata in via Arduino 9, fu fondata nel 1622 come oratorio della confraternita del Suffragio. Contiene al suo interno un elegante altare (1749), un coro ligneo (1695) e specialmente un importante ciclo di affreschi realizzato nel 1753 e nel 1751 da [[Luca Rossetti da Orta]].\nChiesa di San Bernardino.\nLa [[Chiesa di San Bernardino (Ivrea)|Chiesa di San Bernardino]] \u00e8 decentrata rispetto al centro storico, nell'area industriale Olivetti di via [[Guglielmo Jervis|Jervis]]. \u00c8 in stile [[gotico]], di modeste proporzioni, costruita insieme all'annesso convento nel [[1455]] dall'ordine francescano dai [[Ordine dei Frati Minori|Frati Minori]]. L'edificio venne quindi completato nel [[1457]], a pianta quadrangolare con volte a crociera. Nel [[1465]] ebbero luogo dei lavori di ampliamento, con la costruzione di una navata per l'accesso al pubblico e di due cappelle laterali. Il monastero inizi\u00f2 il suo declino verso la fine del XVI secolo e nel Settecento il complesso sub\u00ec un ulteriore degrado a causa delle successive occupazioni militari, sino alla conquista napoleonica e all'abolizione delle propriet\u00e0 ecclesiastiche. Nel 1910 [[Camillo Olivetti]] acquist\u00f2 il complesso per trasformarlo nella sua abitazione, mentre tra il [[1955]] e il [[1958]] il figlio [[Adriano Olivetti]] trasform\u00f2 il tutto in sede per i servizi sociali e per le attivit\u00e0 dopolavoristiche dei dipendenti dell'[[Olivetti]]. La \"Chiesa di San Bernardino\" conserva al proprio interno un ciclo di affreschi sulla \"Vita e Passione di Cristo\", realizzato tra il [[1485]] e il [[1490]] da [[Giovanni Martino Spanzotti]] e restaurato negli anni cinquanta grazie all'operato di Adriano Olivetti.\nLa Sinagoga.\nVenne edificata nel [[1870]] in seguito all'espansione della comunit\u00e0 ebraica. L'edificio sorge in \"via Quattro Martiri\" nel centro storico della citt\u00e0. Dopo un periodo di abbandono, venne ristrutturato nel [[1999]] e usato anche per lo svolgimento di varie attivit\u00e0 culturali.\nArchitetture civili.\nMunicipio e Piazza Nazionale.\n[[File:Ivrea-piazza Ferruccio Nazionale1.jpg|thumb|Municipio di Ivrea e la piazza Ferruccio Nazionale]]\nLa piazza principale storica di Ivrea, sebbene sia una delle pi\u00f9 piccole, \u00e8 situata nell'antico borgo storico e divide in due parti la via centrale, cio\u00e8 via Palestro-via Arduino. Anticamente, veniva chiamata Piazza Palazzo di Citt\u00e0 o, pi\u00f9 semplicemente Piazza di Citt\u00e0, un nome ancora rimasto nell'odierno linguaggio popolare. Essa ospitava alcuni edifici, tra cui un antico ospedale, il \"De Burgo\", dismesso nel [[1750]] e sostituito dall'attuale \"[[Palazzo di Citt\u00e0 (Ivrea)|Palazzo di Citt\u00e0]]\", cio\u00e8 il Palazzo Civico, sede del Municipio, su disegni dell'architetto [[Giovanni Battista Borra]], e dal quale spicca l'alto campanile con orologio. Di fronte al Palazzo di Citt\u00e0 sorge invece la romanica [[Chiesa di Sant'Ulderico (Ivrea)|chiesa di Sant'Ulderico]].Con la nascita di [[Vittorio Emanuele I di Savoia|Vittorio Emanuele I]] ([[1759]]), la piazza fu prima intitolata al Re, ma, in seguito, fu rinominata Piazza \"Ferruccio Nazionale\", in ricordo del [[Resistenza italiana|partigiano]] qui impiccato nel [[1944]].\nIl Palazzo della Credenza.\nAntico edificio gotico del [[XIV secolo]], sede del Consiglio Comunale (costituito dai cosiddetti Credendari) al tempo del libero Comune di Ivrea.\nIl Ponte Vecchio e il Borghetto.\n[[File:Fontana ad Ivrea.JPG|thumb|Fontana dedicata a Camillo Olivetti]]\nLa zona della citt\u00e0 caratterizzata dal Ponte Vecchio si riferisce al ponte romano costruito intorno al [[III secolo]] che oltrepassava la [[Dora Baltea]] e portava fuori le mura difensive, nel cosiddetto \"Borghetto\", un arroccamento di antiche case e botteghe artigianali, successivamente racchiuso da mura difensive a tre accessi, rispettivamente verso [[Banchette]], [[Pavone Canavese|Pavone]] e [[Torino]].\nNei secoli successivi, il ponte fu rifatto in legno, mentre nel [[Medioevo]] fu rinforzato e provvisto di due torrette, di cui quella esterna aveva anche un ponte levatoio. Intorno al [[XVII secolo]] il legno fu sostituito da un ponte in muratura, quindi ancora rinforzato nel secolo successivo, e successivamente allargato nel [[1830]].\nOggi il ponte \u00e8 ancora pienamente funzionante, costituendo l'inizio dell'attuale \"via Gozzano\" strada che attraversa il sopracitato Borghetto, ma per la viabilit\u00e0 principale viene utilizzato il ponte adiacente, di costruzione pi\u00f9 recente, il Ponte Adriano Olivetti, su corso [[Costantino Nigra|Nigra]], area di edilizia Liberty e tardo-ottocentesca cui appartengono, tra gli altri, la [[Villa Luisa (Ivrea)|Villa Luisa]], la [[Villa Ravera]] e il [[Palazzo Ravera]]. In fronte a esso si accede al romantico Lungo Dora, con una grande e artistica fontana dedicata a [[Camillo Olivetti]], fondatore dell'omonima fabbrica, opera dello scultore [[Emilio Greco]] nel [[1957]].\n[[File:Ponte di ferro sulla Dora Baltea.JPG|thumb|Ponte di ferro sulla Dora Baltea]]\nVi \u00e8 infine un terzo ponte parallelo di ferro, il [[Ponte della Ferrovia (Ivrea)|ponte della Ferrovia]], costruito nel [[1885]], su cui passa la [[Ferrovia Chivasso-Ivrea-Aosta|linea Chivasso-Aosta]].\nIl Borghetto \u00e8 dominato dal monte Ferroglietto, sul quale un tempo trovava posto un forte difensivo noto come la Cittadella. Oggi, al suo posto, vi sorge [[Villa Chiampo]], ex-dimora di Giacomo Chiampo, sindaco di Ivrea dal 1888 al 1895.\nLa Torre di Santo Stefano.\nCome gi\u00e0 detto, la torre di Santo Stefano fu il campanile dell'omonima [[abbazia]] [[Ordine di San Benedetto|benedettina]] dell'XI secolo, costruita per volere del vescovo Enrico. Poco si conosce riguardo alla struttura originale del complesso, dato che al giorno d'oggi sono rimaste poche testimonianze storiche. La torre (e quindi l'abbazia) venne costruita con laterizio di probabile origina romana, mentre da un punto di vista architettonico risulta essere un esempio di [[Architettura romanica nel Canavese|architettura romanica canavesana]]. L'abbazia venne distrutta parzialmente durante il dominio francese nel [[1558]], per ordine del maresciallo [[Carlo I di Coss\u00e9]] conte di Brissac, e successivamente nel [[1757]] per mano del conte Perrone. Quest'ultimo volle ampliare il giardino del suo palazzo (oggi noto come [[Palazzo Giusiana]]), che un tempo si affacciava sull'area. Il risultato fu la distruzione completa del complesso, eccezion fatta per la torre campanaria che ancora oggi si trova nei giardini pubblici di Ivrea. Nei primi anni 2000, la torre \u00e8 stata sottoposta a un profondo restauro. Di fronte a essa sorge, sulla Dora, il [[Palazzo dei Bagni]].\nLa Torre dei Tallianti.\nAntica torre romanica eretta tra il [[XII secolo|XII]] e il [[XIII secolo]], si trova non lontano dalla Torre di Santo Stefano nelle vicinanze dei Giardini Giusiana.\nTeatro Giacosa.\nFu costruito nel [[1829]], su progetto dell'architetto [[Maurizio Storero]], che era stato incaricato dall'Amministrazione Comunale di costruire un Nuovo Teatro Civico. Con uno spettacolo, rappresentato il 30 novembre, nel 1922 il Teatro Civico venne intitolato a [[Giuseppe Giacosa]], su proposta di [[Salvator Gotta]], nativo di [[Montalto Dora]], una cittadina dell'eporediese.\nCinema Giuseppe Boaro.\n[[File:14 03 23 ivrea cinema giuseppe boaro.jpg|thumb|upright=0.7|Il cinema nel 2014]]\nCostruito nel [[1910]], \u00e8 uno dei primi cinema italiani. \u00c8 situato quasi all'entrata di [[via Palestro]], la via principale del centro storico. Il cinema, ampiamente ristrutturato e ammodernato, \u00e8 tuttora attivo e ospita l'unica sala per proiezioni 3D della citt\u00e0.\nVilla Castiglia.\nVilla Castiglia, nota anche come La Castiglia, \u00e8 uno storico edificio della citt\u00e0 di Ivrea.\nVilla Casana\nVilla Casana, gi\u00e0 Villa Carpenetto, venne edificata quale residenza di villeggiatura dai marchesi di Carpenetto. Dal 1987 \u00e8 sede dell'Archivio Storico Olivetti.\nCasa Ferrando.\nNel quartiere di San Lorenzo si trova la Casa Ferrando, di stile neogotico.\nArchitetture militari.\nIl Castello Sabaudo di Ivrea.\nCelebrato anche da [[Giosu\u00e8 Carducci|Carducci]], nel verso citato in testa a questa pagina, il [[castello di Ivrea|castello]] delle tre torri \u00e8 un po' l'emblema della citt\u00e0. Fatto edificare ([[1357]]) da [[Amedeo VI di Savoia]]; realizzato interamente in mattoni, a pianta trapezoidale con quattro torri circolari poste a suoi vertici, era stato pensato come fortificazione difensiva (funzione che poi non svolse rivelandosi insufficiente, con l'introduzione della polvere da sparo, a sostenere i colpi dell'artiglieria). Adibito a ricovero, un fulmine fece esplodere, nel [[1676]], una delle quattro torri utilizzata come deposito di munizioni: non venne pi\u00f9 ricostruita. Gi\u00e0 utilizzato come carcere, oggi \u00e8 saltuariamente sede di mostre e manifestazioni.\nSiti archeologici.\nVestigia romane.\nCostruito attorno alla met\u00e0 del [[I secolo]] d.C. nei pressi della strada per [[Vercelli]], si pensa che potesse ospitare pi\u00f9 di diecimila spettatori. Nell'area archeologica \u00e8 anche compresa una villa preesistente, della quale alcune strutture murarie furono inglobate nell'anfiteatro.\nNell'alveo della Dora sono collocate, all'incirca all'altezza del [[Liceo classico Carlo Botta|liceo Botta]], le vestigia dell'antico Pons Major, edificato nel I secolo d.C. in forme monumentali.\nSociet\u00e0.\nEtnie e minoranze straniere.\nAl 31 dicembre 2020, sono gli stranieri che vivono nel comune di Ivrea, pari all'8,88%della popolazione.\nLe nazionalit\u00e0 maggiormente rappresentate sono:\nLa comunit\u00e0 ebraica di Ivrea.\nIvrea \u00e8 dal [[XV secolo]] sede di una piccola ma significativa comunit\u00e0 ebraica. A testimonianza della sua storia rimangono la sinagoga ottocentesca e il cimitero ebraico di via Mulini. All'interno del Duomo si pu\u00f2 trovare il [[tetragramma biblico]] nella sua forma ebraica, iscritto in un triangolo dorato e abbellito con decorazioni floreali.\nCultura.\nIstruzione.\nIl sistema scolastico cittadino offre una formazione fino al livello universitario.\nOltre alle scuole materne, elementari e medie sono presenti istituti tecnici, professionali e licei, tra i quali lo storico [[Liceo classico Carlo Botta]] e il [[Liceo scientifico Antonio Gramsci]].\nNel 1893 fu fondato l'Istituto Salesiano \"Card. Cagliero\" dal 1922 al 2003 scuola di formazione degli aspiranti missionari salesiani di tutta Italia.\nA livello universitario \u00e8 presente un corso di laurea in Infermieristica.\n\u00c8 inoltre presente, su iniziativa di alcuni cittadini, l'\"Universit\u00e0 popolare della terza et\u00e0 e dell'educazione permanente (UNI3Ivrea)\"\nSorta da oltre 30 anni, ha una notevole offerta di corsi e conta al momento circa 1500 iscritti e propone circa 80 corsi articolati su pi\u00f9 livelli.\nBiblioteche.\nA Ivrea sono presenti diverse biblioteche. La principale \u00e8 la Biblioteca Civica la quale \u00e8 inserita nel sistema bibliotecario di Ivrea e Canavese. Quest'ultimo \u00e8 un sistema di 76 biblioteche pubbliche nato nel 1978 con lo scopo di agevolare i servizi sul territorio il cui catalogo \u00e8 consultabile online\nLa Biblioteca Civica di Ivrea conta su libri e opuscoli a stampa, periodici, 945 audiovisivi e accesso a Internet\nBiblioteca Capitolare.\nLa \"Biblioteca Capitolare\" \u00e8 situata nei locali del [[Seminario]], nei pressi del Duomo, conserva un'importante collezione di \"codici miniati\" compresi tra il [[secolo VII]] e il [[secolo XV]]. Tra essi il \"[[Sacramentarium Episcopi Warmundi]]\" dell'anno [[1002]], codice membranaceo di 444 pagine, con molteplici miniature e lettere iniziali auree.\nMusei.\nIl Museo Civico P.A. Garda.\nConserva reperti archeologici, etnografici e artistici (tra di essi un presepe ligneo databile verso il [[1470]], proveniente dalla \"Cappella dei Tre Re\"). Il museo \u00e8 importante per la preziosa collezione di lacche giapponesi e di altri oggetti d'arte orientale (oltre 500 opere) donati nel [[1874]] alla citt\u00e0 di Ivrea da Pier Alessandro Garda. Il museo comprende, inoltre, reperti provenienti dalla raccolta di palazzo Giusiana, prima sede del museo. La collezione di Garda comprende oggetti provenienti da Giappone, mentre da palazzo Giusiana troviamo diversi oggetti cinesi e di provenienza asiatica. Il settore pi\u00f9 numeroso della collezione \u00e8 composto da oggetti in metallo, seguiti da quelli in lacca, porcellana e da pitture.\nMuseo all'aperto di architettura moderna (MAAM).\n[[File:Ivrea talponia.jpg|thumb|\"[[Unit\u00e0 residenziale Ovest|Unit\u00e0 Residenziale Ovest]]\", detta \"Talponia\"]]\nInaugurato nel [[2001]], con l'intento di valorizzare il \"lascito culturale\" della [[Olivetti]], che si distinse sin dagli anni cinquanta per i progetti d'avanguardia realizzati nel campo dell'urbanistica e dell'architettura industriale e civile (tutti sviluppati da architetti prestigiosi). Il percorso museale si snoda lungo la via [[Guglielmo Jervis]] e altri siti contigui. Gli edifici raccolti dal MAAM sono: Palazzo Uffici 1 e 2 (sede dell'Olivetti), le Officine e centrale termica ICO, l'asilo nido, la mensa, il centro studi, il quartiere residenziale \"Crist\", l\"'Unit\u00e0 Residenziale Ovest\", chiamata popolarmente \"Talponia\" (consistente in un complesso ad arco interrato da un lato e a vetrate aperte sulla collina dall'altro) e numerose altre abitazioni per dipendenti e dirigenti. Vicino al Palazzo Uffici 1, ha inizio il comune di [[Banchette]], il cui quartiere moderno composto essenzialmente da palazzine, \u00e8 stato proprio costruito negli anni '60 e '70 per conto dell'Olivetti, al fine di garantire un'abitazione per i propri dipendenti vicina al sito lavorativo. Un curioso edificio \u00e8 quello chiamato \"La Serra\". Ricorda la forma di una macchina per scrivere, che inizialmente conteneva al suo interno un caratteristico albergo, dove ogni \"tasto da scrivere\" rappresentava una camera dell'hotel; nell'edificio erano presenti anche una sala conferenze e una piscina ma nel tempo l'albergo \u00e8 stato trasformato in miniappartamenti e la sala conferenze in cinema.\nLaboratorio-Museo Tecnologic@mente.\nInaugurato nel 2006 e gestito dalla Fondazione [[Natale Capellaro]], ha sede in piazza San Francesco d'Assisi presso i locali dell'Opera Pia Moreno. All'interno dell'esposizione sono illustrate le storie delle tecnologie che hanno permesso a Ivrea di raggiungere la [[leadership]] mondiale nel settore della [[industria meccanica|meccanica]] e dell'[[elettronica]]. Si possono ammirare molte macchine per scrivere tra cui l'[[Olivetti M1]] e la [[Olivetti Valentine|Valentine]], diverse macchine da calcolo meccaniche, come la [[Olivetti MC-24|Divisumma 24]] e la [[Olivetti MC-24|Tetractys]], e le macchine da calcolo elettriche ed elettroniche come l'[[Olivetti P101]]. Infine si possono trovare anche una mini storia del [[computer]] e un laboratorio di restauro. La seconda ala del museo \u00e8 dedicata ai laboratori didattici dedicati alle scuole di ogni ordine e grado, che permettono ai giovani di scoprire le tecnologie passate e approfondire quelle attuali attraverso percorsi ludico-didattici.\nCucina.\nTorta Novecento.\nLa [[torta 900]] venne inventata alla fine dell'Ottocento dal mastro pasticciere eporediese Ottavio Bertinotti, per celebrare l'arrivo del nuovo secolo. Il brevetto venne tuttavia depositato solo nel [[1972]] e rilevato in seguito dalla pasticceria Balla, che tutt'oggi produce la torta dalla ricetta segreta. Questo \u00e8 pertanto l'unico posto nel mondo dove \u00e8 possibile degustare la torta Novecento originale. Il dolce \u00e8 composto da due strati di [[Pan di Spagna]] al cioccolato separati da uno strato di crema al cioccolato, molto delicata e di difficile imitazione. La superficie \u00e8 ricoperta da [[zucchero a velo]].\nEporediesi.\nGli eporediesi sono dei biscotti dalle origini ignote. Non hanno pertanto una ricetta ben definita, ma esistono numerose varianti. Hanno una forma appiattita e abbastanza larga, dall'aspetto screpolato e dalla consistenza particolare: l'esterno \u00e8 infatti croccante, mentre il cuore \u00e8 tenero. Gli ingredienti principali sono il cacao, le nocciole e le mandorle.\nPolenta di Ivrea.\n\u00c8 una piccola torta ideata nel [[1922]] dai fratelli Strobbia, i quali brevettarono in seguito la ricetta. Solitamente viene realizzata con piccole forme monoporzione, grandi quanto il palmo di una mano. La consistenza \u00e8 morbida, mentre all'aspetto si presenta di colore marroncino, ma dal cuore giallo. Ci\u00f2 \u00e8 dovuto all'impiego della [[farina di mais]] e della [[fecola di patate|fecola]], mentre la colorazione esterna \u00e8 dovuta alla sottile copertura a base di miele, succo d'arancia e granella.\nFaseuj grass.\nI \"Faseuj grass\" non sono esattamente un piatto tipico di Ivrea, ma dell'intero Canavese. Durante il carnevale viene venduto ai passanti (sia come assaggio sia da asporto) principalmente dalle societ\u00e0 del \"Castellazzo\" e di \"Monte Navale\". I Faseuj grass sono uno [[fagioli]] [[stufato|stufati]] cotti con la cotenna di maiale e con salamelle speziate. Si tratta di un piatto dalla lunga cottura, di circa 6 ore, che avviene all'interno di opportuni pentoloni di terracotta dall'elevata capienza ([[Tofeja|tofeje]]) posti sopra fornelli a legna. Il risultato \u00e8 una zuppa dalla consistenza cremosa, ma con i fagioli ancora interi, da abbinare al [[vin brul\u00e9]].\nManifestazioni.\nCarnevale.\n[[File:Borghetto Battle of Oranges - Battaglia delle Arance 2007 - Ivrea.jpg|thumb|[[Storico Carnevale di Ivrea|Carnevale di Ivrea]]: battaglia delle arance]]\n[[File:Monumento alla battaglia delle arance.jpg|thumb|Monumento alla battaglia delle arance]]\nLo [[battaglia delle arance|storico carnevale]] di Ivrea conosciuto per la celebre \"[[battaglia delle arance]]\" risale al [[1808]], anno in cui l'Impero Napoleonico ordin\u00f2 di unificare i carnevali rionali in un'unica festa.\nAltri elementi di rilievo sono rappresentati dal simbolo della [[Giacobinismo|rivolta giacobina]] caratterizzata dal [[berretto frigio]] indossato nel 1792, durante la rivoluzione francese simbolo di rinnovamento e libert\u00e0, dalle divise dell'esercito napoleonico, dai pifferi per concludersi con lo [[scarlo]] (palo rivestito di erica e ginepro) che viene fatto bruciare in un cerimoniale quale augurio di buon auspicio.\nLa leggenda su cui si costruisce gran parte del carnevale narra che Violetta, la figlia di un mugnaio promessa sposa a Toniotto, si ribella alle pretese del feudatario che reclama il diritto allo [[Ius primae noctis|jus primae noctis]]. Fingendo di accettare l'invito dopo essersi recata nel castello di San Maurizio uccide il tiranno con un pugnale che aveva nascosto tra i capelli e d\u00e0 il segnale al popolo che si solleva contro i nobili. Il popolo infatti viveva momenti difficili anche a causa delle tasse sul macinato e sul matrimonio. La spada con l'arancia posta nella sua sommit\u00e0 vuole rievocare la testa del tiranno ucciso.\nLo Storico Carnevale di Ivrea \u00e8 un evento unico, riconosciuto come manifestazione italiana di rilevanza internazionale, come da comunicazione della Presidenza del Consiglio dei Ministri del 27.09.1956 (foglio n. [] di prot.)\nSan Savino.\nLa festa del santo patrono di Ivrea, ovvero San Savino, si tiene il 7 luglio. Le maggiori celebrazioni sono legate alla fiera dei cavalli e includono una sfilata di carrozze d'epoca ed esibizioni equestri. Questa tradizione equestre si rafforza con quella carnevalesca in quanto i cavalli e il relativo artigianato vengono utilizzati nei momenti chiave del Carnevale.\nDurante le celebrazioni di San Savino viene effettuato uno spettacolo pirotecnico (ben visibile dal \"lungo Dora\"), vengono allestite numerose bancarelle e un piccolo luna park nella zona del mercato.\nLa Passione di Cristo.\nNel periodo pasquale il Comune, la Diocesi e l'associazione Il Diamante organizzano un percorso culturale che riattiva la perduta tradizione medioevale dello spettacolo popolare su tema religioso, culminante la vigilia della Domenica delle Palme nella \"Sacra Rappresentazione Medievale della Passione di Cristo\". All'evento prendono parte circa 300 figuranti.\nEconomia.\n[[File:Ivrea palazzo uffici1.JPG|thumb|[[Palazzo Uffici Olivetti|Palazzo uffici]]]]\nLo sviluppo socio-economico di Ivrea, soprattutto nel [[secondo dopoguerra]], fu legato in ampia misura alla crescita e alla politica sociale del gruppo [[Olivetti]], avente in Ivrea il suo centro amministrativo e importanti insediamenti industriali. Con il declino della Olivetti a partire dalla fine degli anni novanta, Ivrea ha vissuto una sofferta riconversione della sua struttura economica e occupazionale, con una crescita della piccola e media industria e l'aumento delle attivit\u00e0 terziarie. Attualmente nei dintorni di Ivrea vi sono numerose ditte di piccole dimensioni, ma di notevole contenuto tecnologico.\n[[File:Palazzo degli uffici di Ivrea.JPG|thumb|left|upright=0.8|Nuovo palazzo uffici]]\nLa citt\u00e0 fu protagonista di un'interessante esperienza di [[Ente territoriale|governo locale]], incentrata su ideali di [[federalismo]] e [[socialismo]] umanitario, esperienza del tutto singolare in Italia. La fabbrica fondata da [[Camillo Olivetti]] fin dalla sua nascita si distinse dal resto del panorama industriale italiano, non perseguendo soltanto il profitto, ma anche il progresso sociale e culturale dei suoi dipendenti. Al centro della \"filosofia olivettiana\" vi era innanzitutto il benessere dei suoi dipendenti. La Olivetti concedeva \"orari flessibili\" che permettessero ai dipendenti, prevalentemente padri di famiglie di origine contadina, di poter seguire la stagionalit\u00e0 della [[Ruralit\u00e0|vita rurale]], proseguendone le attivit\u00e0. Forniva [[borse di studio]] e, per le famiglie degli operai, giocattoli e doni per Natale. Il comprensorio industriale disponeva di una fitta rete di ambulatori medici per tutte le patologie, di asili nido, centri estivi, una mensa e una biblioteca. Offriva inoltre [[colonie estive]] sia marine sia montane ([[Brusson (Italia)|Brusson]], [[Marina di Massa]], [[Donoratico]]); e il tutto era a disposizione gratuitamente o a prezzi decisamente agevolati per i dipendenti e per i loro familiari. La \"Spilla d'oro\" Olivetti era un riconoscimento ai dipendenti pi\u00f9 anziani, che accedevano cos\u00ec a far parte di una sorta di club, che forniva loro svariati servizi, tra cui la possibilit\u00e0 di trascorrere le vacanze estive in hotel convenzionati.\nIvrea, citt\u00e0 industriale del XX secolo.\n[[File:Veduta di Corso Jervis.jpg|thumb|Veduta di Via Jervis, dove si sono sviluppate le officine della Olivetti]]\nLa citt\u00e0 industriale di Ivrea \u00e8 stata costruita tra gli anni 1930 e 1960 da [[Adriano Olivetti]]. Il patrimonio architettonico copre il 70% del perimetro urbanizzato di Ivrea, e costituisce un esempio di costruzioni residenziali, industriali e sociali. La citt\u00e0 \u00e8 frutto di molteplici sforzi intellettuali per conseguire l'idea socio-culturale di Olivetti, che chiam\u00f2 a collaborare con s\u00e9 i migliori urbanisti e architetti dell'epoca. Dal 2008, la [[Fondazione Adriano Olivetti]], ha avviato la valorizzazione del patrimonio delle architetture moderne della citt\u00e0 di Ivrea, culminata nel 2012 con l'inserimento di Ivrea citt\u00e0 industriale del XX secolo nelle [[candidature alla lista dei patrimoni dell'umanit\u00e0]]. Il dossier di candidatura e il piano di gestione sono stati consegnati nel gennaio 2016 all\u2019UNESCO di Parigi, su indicazione del Consiglio Direttivo della Commissione Nazionale Italiana dell\u2019UNESCO. \"Ivrea, citt\u00e0 industriale del XX secolo\" \u00e8 stata esaminata in occasione della 42\u00aa sessione del Comitato per il Patrimonio Mondiale svoltasi nel giugno 2018 in [[Bahrein]] ed \u00e8 quindi divenuta il 54\u00ba sito Unesco italiano.\nInfrastrutture e trasporti.\nFerrovie.\nLa [[stazione di Ivrea]] \u00e8 posta sulla ferrovia [[Ferrovia Aosta-Chivasso|Chivasso-Aosta]] che la collega ad [[Aosta]], [[Torino]] ([[Stazione di Torino Porta Susa (2008)|Torino Porta Susa]] e [[Torino Porta Nuova]]), [[Chivasso]] e [[Novara]].\nLa linea \u00e8 a binario unico ed \u00e8 elettrificata unicamente nel tratto Chivasso-Ivrea.\nIvrea era inoltre capolinea di una [[Tranvia Ivrea-Santhi\u00e0|tranvia a vapore per Santhi\u00e0]], attiva tra il 1882 e il 1933.\nMobilit\u00e0 urbana.\nIl servizio di trasporto urbano di Ivrea \u00e8 gestito da [[GTT (Torino)|GTT (Gruppo Torinese Trasporti)]], ed \u00e8 costituito da 9 linee (linee 1, 1/, 2, 2/, 3, 4, 5, 6, 6/).\nSono anche presenti diverse linee di pullman che collegano la citt\u00e0 con il resto del Canavese, nonch\u00e9 la Valle d'Aosta, Torino e Milano.\nAmministrazione.\n[[File:Ivrea-palazzo municipale1.jpg|thumb|Il municipio di Ivrea]]\nSport.\nCalcio.\nCalcio a 11\nCalcio a 5\nCalcio \"alla Tedesca\"\nCanoa.\nLa citt\u00e0 dispone di uno [[Stadio della Canoa (Ivrea)|stadio della Canoa]] e ha ospitato nel tempo diverse competizioni di livello internazionale:\n\u00c8 inoltre sede dell'Ivrea Canoa Club.\nCiclismo.\nIvrea \u00e8 stata attraversata numerose volte dal [[Giro d'Italia]]. Nel nuovo millennio in occasione della 13\u00aa tappa dell'edizione [[Giro d'Italia 2006|2006]], la [[Alessandria]] &gt; [[La Thuile (Italia)|La Thuile]]. In occasione dell'edizione [[Giro d'Italia 2012|2012]], la 14\u00aa tappa, [[Cherasco]] &gt; [[Breuil-Cervinia|Cervinia]]. Al [[Giro d'Italia 2013|Giro 2013]], per la prima volta Ivrea ospit\u00f2 un arrivo di tappa, la 16\u00aa tappa, con partenza da [[Valloire]], negli ultimi chilometri fu allestito un circuito. In occasione dell'edizione [[Giro d'Italia 2014|2014]], la 14\u00aa tappa [[Agli\u00e8]] &gt; [[Oropa (Italia)|Oropa]] ha previsto un passaggio. Nell'edizione [[Giro d'Italia 2015|2015]], la 20\u00aa tappa [[Saint-Vincent (Italia)|Saint-Vincent]] &gt; [[Sestri\u00e8re]], pass\u00f2 da Ivrea. Infine nell'edizione [[Giro d'Italia 2019|2019]], per la prima volta Ivrea ospita una partenza di tappa, la 15\u00aa, con arrivo previsto a [[Como]].\nCollegamenti esterni.\n[[Categoria:Ivrea| ]]\n[[Categoria:Patrimoni dell'umanit\u00e0 d'Italia]]"}
{"id": "1783131", "revid": "31886", "url": "https://it.wikipedia.org/wiki?curid=1783131", "title": "Sambusita", "text": " \nSambusita \u00e8 una frazione del comune bergamasco di Algua. La frazione di Sambusita, con quella di Rigosa, \u00e8 posta sul versante destro del torrente Serina, dove scende il torrente Ambriola sull'antica via, poi asfaltata, che conduce a Selvino.\nStoria.\nIl territorio dove \u00e8 posta la frazione anticamente veniva indicato come \"la Costa\". Sambusita era, nei primi secoli del Millennio, la \"curtis episcopale\" cio\u00e8 gestita da persone di fiducia del vescovo di Bergamo. Un atto notarile di concessione del censo redatto il 17 maggio 1186 dal notaio Ottobono del vescovo Guala citava: \"\u201c\u2026vicino set circunvicinos, scilicet illos de vicinatia Bracha et de Cosata et de Sambuxeta et de Leverne\u2026\u201d \". Dalla documentazione conservata negli archivi della diocesi risulta che il presbitero l\"'ecclesie\" di san Pietro aveva un presbitero nominato direttamente dalla curia di Bergamo e che doveva versare un censo alla curia romana. Solo dal 1260 ebbe il permesso di trattenere una parte delle offerte che gli desse sussistenza.\nLa frazione di Sambusita venne citata nel 1210 come \"comune\", questa parte dell'alta Val Brembana era infatti gi\u00e0 molto conosciuta perch\u00e9 luogo di passaggio per i mercanti verso Dossena, e per chi doveva salire verso Selvino e poi raggiungere la citt\u00e0 di Bergamo. \nLa localit\u00e0 di Sambusita nel 1331, secondo lo statuto di Bergamo, faceva parte della porta San Lorenzo, e dopo il 1428 durante la repubblica di Venezia faceva comune amministrata da un console e due sindaci. Secondo la relazione di Giovanni Da Lezze alla fine del Cinquecento aveva 35 famiglie per un totale di 133 abitanti.Giovanni Maironi da Ponte nel 1776 ne indicava la presenta di 150 abitanti.\nIl comune fu unito con il cantone di Zogno nel 1797 e nel 1798 con l'allora comune di Rigosa. Nel 1810, quanto la localit\u00e0 contava 137 abitanti con decreto del 31 marzo 1809, fu aggregato a Costa di Serina unitamente a quello di Rigosa. \nNella localit\u00e0 \u00e8 citata la presenza di una chiesa gi\u00e0 dal XIII secolo dedicata a San Pietro Apostolo nell'elenco delle chiese voluta dalla santa Sede nel 1260 che avevano obbligo di censo. La chiesa posta sopra un'altura risulta essere parrocchia nel 1464 dopo lo smembramento da quello di Rigosa. Il toponimo deriva dalla temine dialettale \"sambuc\" riferito alla pianta del sambuco.\nLeggende e tradizioni.\nAnticamente la localit\u00e0 viveva di pastorizia e dello sfruttamento boschivo. Si narra una leggenda. Il territorio era abitato da animali servatici, lupi e orsi che non solo razziavano il bestiame ma erano pericolosi anche per i locali. Successi che qualcuno raccont\u00f2 agli abitanti che in un paese della provincia cuneese che soffriva della medesima situazione. La zona era stata liberata dagli animali selvatici grazie alla devozione a sant'Alessandro. Fu cos\u00ec che ebbe inizio la devozione al santo di Bergamo. Come forma di ringraziamento ogni anno, nel primo venerd\u00ec dopo la festa dell'Ascensione, gli abitanti della frazione si recavano alla basilica alessandrina cittadina a ringraziare offrendo formaggi e frutti del loro lavoro."}
{"id": "1783135", "revid": "1573940", "url": "https://it.wikipedia.org/wiki?curid=1783135", "title": "Dromas ardeola", "text": "Il droma (Dromas ardeola ) \u00e8 un uccello caradriforme, unica specie del genere Dromas e della famiglia Dromadidae.\nDistribuzione e habitat.\nQuesto uccello vive lungo le coste dell'Oceano Indiano, dal Sudafrica alla Malaysia, comprese le isole (Madagascar, Seychelles, Chagos, Andamane, etc.). \u00c8 accidentale in Turchia, Israele, Giordania, Libano e Siria."}
{"id": "1783137", "revid": "36426", "url": "https://it.wikipedia.org/wiki?curid=1783137", "title": "Palazzo Comunale di Narni", "text": "Il Palazzo Comunale di Narni, chiamato anche Palazzo del Podest\u00e0 o del Vicario, si trova sulla piazza dei Priori, nel centro di Narni, di fronte al Palazzo dei Priori.\nStoria.\nFu costruito verso la fine del Duecento sopra tre poderose torri attigue che, riunite insieme, costituirono poi un solo edificio.\nDa alcuni documenti conservati nell'archivio storico comunale si apprende che: \n Le tre torri-abitazione erano quindi distinte tra loro e ancora si pu\u00f2 vedere, osservando la muratura, il breve spazio ora tamponato che le divideva l'una dall'altra. Ognuna di esse aveva il suo arco di accesso di cui rimangono le tracce. Molti e diversi furono i lavori di trasformazione per rendere il complesso degna abitazione del Podest\u00e0. Al piano nobile vengono sostituite le finestre, inizialmente bifore, con altre pregevoli a croce guelfa in travertino. Questi \u201cfinestroni crociati\u201d diventano presto, e permangono, il segno distintivo del palazzo. Si tratta in realt\u00e0 di una pietrificazione del telaio in legno delle finestre medievali. Molto evidente \u00e8 la somiglianza con le finestre di Palazzo Venezia a Roma e con quelle del Palazzo di Giustizia a Perugina. Da Roma, infatti, l'applicazione si diffonde in tutta l'Italia centrale e quello di Narni rimane un caso esemplare.\nLa costruzione delle finestre viene attribuita a due differenti artisti; alcuni la attribuiscono all'architetto Bernardino da Settignano, detto Rossellino, che secondo il Vasari, nel 1449 si trovava a Narni per dirigere i lavori di restauro della Rocca, per ordine di Nicol\u00f2 V.\nAltri vogliono che l'opera sia attribuita all'architetto narnese Nuccio de Risis che, per una quindicina d'anni, tra il 1455 ed il 1470, lavor\u00f2 a Roma per Paolo II. Egli era ben noto nel secolo XV, come imprenditore di restauri e di opere murarie appunto a Roma dove lavor\u00f2, come citato nella Cronistoria Narnese del Martinori, nella tribuna di S. Pietro, al Vaticano, a Castel Sant'Angelo e a Palazzo Venezia. Purtroppo per\u00f2, al momento, non ci sono documenti di riscontro per confermare n\u00e9 l'una n\u00e9 l'altra ipotesi.\nSotto Leone X (1513-21) il Magistrato civico si insedi\u00f2 in questo Palazzo, ritenuto dapprima come residenza riservata ai Podest\u00e0. Mentre erano capo- priori (1526) Gregorio Risi, Marcantonio Area e Angelo Andreozzini-Capocaccia fu fatto dipingere il fregio superiore dell'aula magna del Consiglio con gli stemmi di Clemente VII e del cardinale arcivescovo di Strigonia, il quale, passando per Narni, nel 1513, era stato bene accolto e trattato a pubbliche spese.\nDall'osservazione della facciata si notano le porte ogivali (ostruite e soppresse per fare un ampio portone unico) che davano ingresso al Palazzo. Una di queste,a destra della facciata, murata come le altre, merita particolare attenzione. Dove ora c'\u00e8 la sede della Pro- Loco fu creata la cappella del SS.mo Salvatore che sostitu\u00ec quella di S.Salvato che, probabilmente,si trovava dove ora \u00e8 la fontana del sec. XIV. Essendo stata soppressa la cappella, di cui rimane un affresco del Torresani, la parete creata per chiudere l'arco fu ornata da bassorilievi: vi \u00e8 una finta loggetta e, subito sopra, un gruppo di significativi bassorilievi, databili al XIII secolo, raffiguranti diversi soggetti: Giuditta e Oloferne, animali fantastici, una probabile caccia al falco e dei cavalieri giostranti. Questa \u201cfacciata nella facciata\u201d \u00e8 stata realizzata in relazione alla soppressione della chiesa di San Salvato (situata nei pressi della fontana) intorno al 1495, riutilizzando qui i materiali.\nIl fronte del Palazzo, anticamente, era decorato dagli stemmi dei podest\u00e0 e, pi\u00f9 tardi, anche da quelli dei governatori e dei cardinali, di cui oggi rimangono alcune epigrafi marmoree. L'ingresso rinascimentale del palazzo introduce nel bellissimo atrio ricavato dalla trasformazione della torre centrale. Nel cortile interno \u00e8 presente una raccolta di frammenti antichi romani e medioevali di grande valore archeologico. I reperti romani sono stati trovati principalmente lungo la Via Flaminia, mentre quelli medioevali provengono probabilmente dal portico della chiesa di S. Domenico e dai sotterranei della chiesa di S. Maria Impensole.\nQui possiamo inoltre trovare la Mensa Ponderaria, un blocco in travertino in cui sono state scavate sei vasche, utilizzate come unit\u00e0 di riferimento per la misura in volume di granaglie. Al centro dell'atrio un poderoso pilastro sorregge le volte del piano superiore. Salendo lo scalone d'onore si nota il portale con la scritta del Monte di Piet\u00e0. Fondato a Narni nel 1400, fu uno dei primi in Italia ad essere istituito: ancora oggi si vede la porta di accesso con la scritta sull'architrave: \"Mons Pietatis\".\nSalendo si arriva nell'atrio della sala consiliare, una sala tinteggiata di un bel rosso cardinale dove sono raffigurati, oltre allo stemma della citt\u00e0, i castelli che appartenevano al comune prima del 1860. Il soffitto \u00e8 dipinto a finti cassettoni lignei.\n\u00c8 noto che, fino al 1800, nella grande sala del Consiglio intorno alle pareti dell'aula si vedevano dipinte le immagini dei narnesi pi\u00f9 illustri, quali Cocceio Nerva imperatore (che una costante tradizione volle originario di Narni), Erasmo da Narni detto Gattamelata, famoso condottiero del sec.XV, Galeotto Marzio, celebre medico, astronomo, erudito, accompagnate da epigrammi latini che poi furono abrasi e cancellati, alcuni riportati alla luce da successivi restauri. In fondo alla sala del consiglio era collocata la tavola con predella raffigurante l'Incoronazione della Vergine del Ghirlandaio, ora esposta nel museo Eroli. Essa era stata commissionata dal Card. Berardo Eroli per la chiesa di S. Girolamo dei Frati Minori Francescani e questo spiega la prevalenza delle figure dei santi francescani.\nSulla parete opposta c'\u00e8 un affresco del 1500 riportato su tela rappresentante S. Francesco che riceve le stimmate con la seguente iscrizione: \"ENIM STIGMATA DOMINI JESUS IN CORPORE MEO PORTO MCCCCC DIE XXVIII SEPTEMBRIS\", dello Spagna, che fu fatto staccare dalla chiesa di S. Girolamo nel 1906, quando il Comune vendette chiesa e convento al Conte di Valbranea. Al lato destro possiamo vedere un affresco raffigurante Galeotto Marzio con un'iscrizione che ne esalta l'opera.\nNel XVI secolo troviamo per la prima volta la notizia di un'attivit\u00e0 che avr\u00e0 a Narni uno sviluppo interessantissimo e che riguarda direttamente la storia del Palazzo: la \u201cSala Grande Superiore\u201d venne usata per allestire un teatro provvisorio, come gi\u00e0 accadeva, ormai da oltre un secolo, nelle Sale di tanti Palazzi italiani. Questa nuova attivit\u00e0 \u00e8 registrata nelle Riformanze narnesi a partire dal 1572 ed \u00e8 confermata dai dati emersi con gli scavi archeologici, i saggi stratigrafici e i sondaggi effettuati sulle decorazioni parietali. Quella che la campagna di saggi ha chiamato la prima fase decorativa corrisponde alla situazione della sala grande superiore intorno alla met\u00e0 del sec. XVI. Sono stati ritrovati frammenti di intonaco nero, del tipo usato per la decorazione graffita, tra trave e trave della copertura: tale intonaco esclude la controsoffittatura della sala con plafone dipinto, inchiodato ai travi delle capriate, realizzato certamente invece quando la Sala Teatrale fu trasformata in Teatro stabile.\nAl secondo piano, nell'ambiente sottostante il foyer del teatro si \u00e8 riscoperto, asportando una moderna controsoffittatura, un pregevole soffitto a cassettoni decorato, probabilmente della fine del XVI secolo, quando quell'ala dell'edificio era ancora di propriet\u00e0 della famiglia Eroli.\nDescrizione.\nLa facciata del palazzo Comunale ha subito diverse modifiche nel corso degli anni. La citt\u00e0 di Narni \u00e8 un agglomerato racchiuso da una cerchia muraria, gli edifici che la costituiscono hanno tutti la stessa tipologia semplice e di non notevoli dimensioni. Anche gli edifici che compongono il Palazzo sono edifici di per s\u00e9 semplici, che rispecchiano le caratteristiche architettoniche tipiche medievali; l'imponenza si acquisisce quando le tre case-torri vengono accorpate mostrando cos\u00ec un unico grande complesso arricchito dall'apporto di pregevoli apparati decorativi. La metodologia costruttiva della facciata appare semplice poich\u00e9 segue un andamento abbastanza regolare, anche se nel tempo sono avvenuti diversi rimaneggiamenti: rialzamenti di murature, tamponamento di archi, apporto di apparati decorativi\nSono molte le modifiche e gli elementi aggiunti in facciata per dare alla struttura un tono importante e arricchirla di elementi di pregio, riuscendo cos\u00ec a distinguerla e caratterizzarla rispetto ai semplici edifici della citt\u00e0.\nVerso la met\u00e0 del Quattrocento la facciata del Palazzo Comunale viene abbellita dalla sostituzione delle sei finestre, inizialmente monofore o bifore, con sei grandi finestre a croce. Il piano nobile viene cos\u00ec ulteriormente arricchito da queste pregevoli opere.\nLe finestre rivestono particolare importanza se si considera come questa tipologia detta \u201ca croce guelfa\u201d (considerata la pietrificazione del telaio in legno) introduce l'architettura del palazzo nell'arte rinascimentale che vede l'utilizzo dello stesso tipo di finestra soprattutto a Roma in palazzi importanti quali palazzo Venezia, palazzo della Rovere, palazzo dei Gran Maestri dei cavalieri di Rodi, ma anche ad esempio a Perugia nel palazzo del Capitano. Nonostante le applicazioni di questa struttura in altri palazzi importanti, quello di Narni rimane uno dei casi pi\u00f9 esemplari."}
{"id": "1783139", "revid": "1305772", "url": "https://it.wikipedia.org/wiki?curid=1783139", "title": "Carved in Stone", "text": ""}
{"id": "1783142", "revid": "235890", "url": "https://it.wikipedia.org/wiki?curid=1783142", "title": "Mail on Sunday (album)", "text": ""}
{"id": "1783143", "revid": "235890", "url": "https://it.wikipedia.org/wiki?curid=1783143", "title": "Psychodelice (album)", "text": ""}
{"id": "1783144", "revid": "1318658", "url": "https://it.wikipedia.org/wiki?curid=1783144", "title": "Teatro turco", "text": "Il teatro turco si iscrive nell'antica tradizione dello spettacolo in Turchia, le cui origini possono essere fatte risalire alle danze e ai riti religiosi in onore degli dei.\nLe forme di spettacolo pi\u00f9 diffuse in Turchia, fino al XIX secolo erano generi di intrattenimento popolare, come i meddah (cantastorie), il teatro d'ombre karag\u00f6z e l'\"ortaoyunu\", un teatro popolare improvvisato, per molti versi vicino alla commedia dell'arte.\nIl teatro basato su testi scritti entra a far parte della cultura turca solo verso la fine dell'Impero ottomano.\nSpettacolo tradizionale.\nMeddah.\nMeddah \u00e8 un'antica forma di spettacolo tradizionale turca. I meddah erano cantastorie che generalmente si esibivano davanti al pubblico nei caff\u00e8. Erano artisti professionisti che viaggiavano da una citt\u00e0 all'altra, e la loro arte era basata soprattutto sulla mimica e sul controllo della voce. L'artista presentava una storia, spesso tratta dalla realt\u00e0 quotidiana, ed interpretava tutti i personaggi, imitando voci, dialetti ed usando pochi oggetti simbolici per segnalare i cambi di scena e di ruolo.\nL'arte dei \"meddah\" \u00e8 stata inclusa nel 2003 fra i capolavori del patrimonio orale e immateriale dell'umanit\u00e0 riconosciuti dall'UNESCO.\nKarag\u00f6z.\nKarag\u00f6z (\"occhio nero\" in lingua turca) \u00e8 il personaggio principale - insieme ad Hacivat (o Hacivad) - del teatro d'ombre turco tradizionale, divenuto popolare sotto l'impero ottomano. Il tema centrale delle commedie sono i contrasti fra i due personaggi principali: Karag\u00f6z rappresenta l'uomo del popolo, illetterato e diretto, mentre Hacivat appartiene alla classe istruita, e si esprime in un linguaggio letterario.\nLe figure usate nel teatro Karag\u00f6z, sono realizzate in pelle animale trattata fino a diventare semi-trasparente. Le varie parti della figura sono ritagliate separatamente e dipinte con colori translucidi, quindi unite da giunti che ne permettono l'articolazione.\nLe figure, controllate da bacchette, vengono accostate ad uno schermo di tessuto semitrasparante, illuminato posteriormente da una lampada ad olio. Il pubblico, sistemato davanti allo schermo, vede le ombre proiettate su di esso e non vede l'animatore che aziona le bacchette.\nOrtaoyunu.\nL'ortaoyunu fu la prima forma di teatro con pi\u00f9 attori in scena, risalente al XIII secolo. Questa forma di teatro ha molti caratteri in comune con la Commedia dell'Arte italiana, un genere teatrale col quale i turchi che commerciavano con Genova e Venezia certamente vennero in contatto. Si trattava di un teatro improvvisato, con due personaggi principali fissi, Kavuklu e Pi\u015fek\u00e2r, il primo un popolano ignorante, e il secondo un uomo semi-istruito, abile ed astuto, oltre ad un gran numero di altri personaggi standardizzati come quelli della Commedia dell'Arte. Introdotti e conclusi da danze, gli spettacoli ortaoyunu si svolgevano in arene circolari, gli spettacoli non avevano testi scritti. I sultani Ottomani finanziavano le compagnie di attori ortaoyunu, che divennero ben accette ovunque, anche presso i principati romeni sotto l'Impero Ottomano. Soltanto dopo le riforme del 1839, tendenti alla occidentalizzazione, furono messi per iscritto molti testi, dando origine alla tradizione del teatro \"Tulu\u00e2t\".\nTeatro moderno.\nNascita del teatro turco moderno fra Otto e Novecento.\nCon il periodo delle riforme dell'impero ottomano, detto Tanzimat (dall'arabo \"Tanz\u00eem\u00e2t\", \"riorganizzazione\") (1839\u20131876), la letteratura drammatica comincia a fare la sua comparsa in Turchia. Dapprima limitata a traduzioni di autori stranieri, il nuovo genere vide la comparsa dei primi testi originali. La nascita del teatro turco moderno \u00e8 generalmente fatta risalire alla commedia in un atto \"\u015eair Evlenmesi\" (1860) di \u0130brahim \u015einasi (1826-1871), scrittore protagonista di un movimento letterario di ispirazione occidentale..\nNel 1870 fu fondato il Teatro Gu\u00e9dik Pacha, primo teatro ottomano, con una compagnia di attori di buon livello diretti da G\u00fcll\u00fc Agop (1840-1902), che proponeva in repertorio autori come Goldoni e Moli\u00e8re, Hugo e Dumas, e, soprattutto dopo il 1875, commedie musicali.\nFra le personalit\u00e0 che diedero un importante contributo alla nascita del teatro turco fu Ahmet Vefik Pa\u015fa (1823-1891), governatore generale delle province sud-occidentali e uomo di lettere, traduttore di Moli\u00e8re e fondatore di un teatro a Bursa, attivo fino al 1882. Il Teatro di Bursa serv\u00ec da modello ad iniziative simili, come quella di Ziya Pa\u015fa (1825-1880), governatore di Adana, che volle anch'egli costruire un teatro nella sua citt\u00e0 e fece venire una compagnia da Istanbul per dar vita ad un ciclo di rappresentazioni regolari (1880).\nImportanti personalit\u00e0 del mondo teatrale si recarono in tourn\u00e9e in Turchia fra la fine dell'Ottocento e gli inizi: Sarah Bernhardt fu sulle scene di Istanbul nel 1881 e nel 1888, Adelaide Ristori nel 1902, R\u00e9jane nel 1905, Suzanne Despr\u00e8s col Th\u00e9\u00e2tre de L'Oeuvre nel 1906 e ancora nel 1908. I drammaturghi dell'epoca furono fortemente influenzati da queste presenze significative, che introdussero in Turchia l'opera di autori classici come Shakespeare, ma anche moderni come Dumas, Scribe prima, e in seguito Maeterlinck ed Ibsen.\nIn questo periodo, tuttavia, si scontrarono due diverse visioni dello sviluppo del teatro turco moderno: da un lato, l'imitazione delle forme di teatro occidentali era fortemente criticata, e figure importanti come il drammaturgo e critico teatrale Teodor Kasap (1835-1905) auspicavano la creazione di un teatro turco basato sulle forme tradizionali; sul fronte opposto, scrittori nazionalisti come Namik Kemal (1840-1888) consideravano le forme tradizionali di teatro superate e primitive, e guardavano alla tradizione teatrale occidentale come ad una fonte di ispirazione che avrebbe dato vita al nuovo teatro turco capace di rappresentare una societ\u00e0 in cambiamento. Nel 1873, la rappresentazione del dramma nazionalista \"Vatan Yahut Silistre\" di Namik Kemal suscit\u00f2 reazioni cos\u00ec forti da indurre ad un inasprimento della censura. L'opera fu bandita dai teatri e l'autore fu esiliato.\nGli interventi censori ebbero gravi conseguenze. Nel 1884, la rappresentazione di un dramma di Ahmet Mithat Efendi (1844-1912) \"\u00c7erkes \u00d6zdenler\" (\"I Circassi\") provoc\u00f2 la chiusura del Teatro Gu\u00e9dik Pacha, accusato di aver messo in scena un'opera di propaganda politica in favore dell'indipendenza dei Circassi.\nIl teatro turco del Novecento.\nDopo la Costituzione del 1908 la vita teatrale riprese vigore.\nNel 1914, fu istituito ad Istanbul un conservatorio di teatro, il \"Dar\u00fclbedayi-i Osmani\". All'organizzazione del Dar\u00fclbedayi aveva lavorato Andr\u00e9 Antoine, il fondatore del Th\u00e9\u00e2tre Libre, che era rimasto ad Istanbul per alcuni mesi prima dello scoppio della Prima guerra mondiale. Venne dato il via all'insegnamento drammatico, ed il primo spettacolo messo in scena il 20 gennaio 1916 fu un adattamento di \"La Maison d'argile\" di \u00c9mile Fabre..\nNel 1927 fu nominato direttore artistico del Dar\u00fclbedayi Muhsin Ertu\u011frul (1892-1979), che riusc\u00ec a portare a teatro un vasto pubblico, mettendo in scena traduzioni di autori stranieri ed opere di autori turchi contemporanei, fra cui Naz\u0131m Hikmet. Questo successo incoraggi\u00f2 la produzione drammatica, insieme allo sviluppo di una scuola di scenografi e di attori, costituirono la base dell'odierno teatro turco. Il \"Dar\u00fclbedayi\", che divenne parte del comune di Istanbul nel 1931, prese il nome di Teatro Municipale di Istanbul nel 1934. Il primo teatro per ragazzi fu istituito nel 1935, sempre su iniziativa di Ertu\u011frul.\nIl Conservatorio di stato di Ankara fu fondato nel 1936, e nel 1937 fu chiamato a dirigerlo Carl Ebert, ex-direttore dell'Opera di Berlino, che aveva lasciato la Germania nazista. Sotto la direzione di Ebert, il Teatro degli allievi del conservatorio dal 1941 produsse importanti spettacoli, destando nel pubblico un rinnovato interesse per il teatro in lingua turca. Alla partenza di Ebert, nel 1947, la direzione fu assunta da Muhsin Ertu\u011frul. Sotto la sua direzione, nel 1947 apr\u00ec i battenti il \"Piccolo Teatro\", quindi nel 1948 \"Teatro Grande\". Nel 1949 fu creato il Teatro di Stato. Nel 1951 Ertu\u011frul lasci\u00f2 la direzione in seguito a dissensi col Ministro dell'Educazione, ma torn\u00f2 a dirigere il Teatro di Stato dal 1954 al 1958, quando si dimise definitivamente.\nFino agli anni Settanta, il Dipartimento dei Teatri di Stato ha continuato le sue attivit\u00e0 come Direzione Generale del Ministero della Cultura, aprendo uffici in varie citt\u00e0 e cercando di raggiungere tutte le regioni con tourn\u00e9e degli spettacoli prodotti e con una serie di attivit\u00e0 rivolte ai ragazzi.\nCollegamenti esterni.\nTiyatro Keyfi, informazioni sulla vita teatrale, immagini di artisti degli ultimi 65 anni, link ai siti dei teatri (in inglese)"}
{"id": "1783146", "revid": "27723", "url": "https://it.wikipedia.org/wiki?curid=1783146", "title": "Esperantio", "text": ""}
{"id": "1783147", "revid": "1573940", "url": "https://it.wikipedia.org/wiki?curid=1783147", "title": "Chiesa di San Francesco (Narni)", "text": "La chiesa di San Francesco \u00e8 una chiesa di Narni.\nStoria.\nFu costruita dopo la morte del Santo nel 1226, nel luogo in cui aveva dimorato San Francesco nel 1213. Qui infatti san Francesco vi rimase alcuni giorni, chiamato dal vescovo Ugolino ed operando alcuni miracoli come la guarigione di un paralitico, la restituzione della vista ad una non vedente, la liberazione di una indemoniata. La costruzione, voluta dai cittadini di Narni in segno di riconoscenza al santo, si protrasse fino al XIV secolo.\nDescrizione.\nLa facciata \u00e8 semplice e rettangolare. Ha un portale del trecento. Sul frontone c\u2019era un rosone, sostituito da un finestrone nel XVII secolo.\nL'interno della chiesa \u00e8 in stile romanico. Consiste in tre navate, divise da pilastri cilindrici che sostengono delle arcate a tutto sesto. La navata centrale \u00e8 coperta da volta a capriate lignee, mentre l\u2019abside \u00e8 scandito in cinque spicchi da costoloni che partendo dal punto centrale del catino absidale non giungono fino a terra, ma si arrestano a livello delle mura.\nSulle navate laterali si aprono cinque cappelle su ogni lato. Fra queste, entrando sulla destra, si trova la Cappella Eroli, caratteristica per l'architettura e la decorazione quattrocentesche, decorata con affreschi riproducenti alcuni episodi della \"vita di San Francesco e di San Bernardino da Siena\". Al termine della navata destra si trova la cappella di San Giuseppe, con decorazione cinquecentesca.\nLa chiesa \u00e8 ricca di affreschi per lo pi\u00f9 trecenteschi, ma anche quattrocenteschi e cinquecenteschi, sia sui pilastri che nelle cappelle.\nNell\u2019abside troviamo una grande finestra a trifora con una vetrata istoriata su due registri: il registro superiore raffigura \"San Francesco con i protomartiri francescani\"; quello inferiore lo \"Speco di Narni, S. Giovenale e la piazza dei Priori\".\nLa Cappella Eroli.\nLa cappella Eroli ha una curiosa disposizione, non del tutto perpendicolare rispetto a quella della chiesa, a causa di mura ricurve (soprattutto quelle di sinistra) che curvano progressivamente verso destra l\u2019asse maggiore della cappella, conferiscono alla due campate ampiezza diversa e alle due volte a crociera una conformazione dissimile.\nLa cappella viene decorata sulle quattro lunette laterali (due a destra e due a sinistra) probabilmente dopo il 1461, dal pittore Pier Antonio Mezzastris, che firma il ciclo intero su un gradino dell'affresco con il Sogno di Innocenzo III. Il committente \u00e8 un membro della potente famiglia narnese degli Eroli, probabilmente il cardinale Berardo Eroli. \nSulla parete destra troviamo:\nSu quella sinistra:\nIl ciclo di affreschi \u00e8 insolito per la presenza contemporanea di due santi diversi (san Francesco e il frate francescano senese san Bernardino da Siena) e per la scelta inconsueta di episodi dei due santi tra quelli della loro vita. L\u2019interpretazione data dagli studiosi \u00e8 quella di un profondo significato politico che il committente, probabilmente il cardinale narnese Berardo Eroli, ha voluto imprimere al ciclo decorativo, volendo conferire a questo un messaggio di pacificazione e riconciliazione, avvenuta o comunque auspicata, tra i vari livelli della chiesa cattolica. \nL\u2019incontro tra i santi Domenico e Francesco vuole mettere sullo stesso piano i due ordini mendicanti dei francescani e domenicani. La copresenza nel ciclo di san Francesco e san Bernardino da Siena e dei loro miracoli vuole riconciliare le disposizioni dei francescani conventuali ed osservanti. La presenza di ben tre episodi in cui i pontefici incontrano o sognano i due santi vuole sottolineare la piena approvazione del papato e della chiesa secolare dei due ordini mendicanti. La cacciata dei diavoli dalla citt\u00e0 di Arezzo, retta dalla diocesi aretina, vuole mostrare la protezione del santo operata su un presidio della chiesa centrale. Infine, il miracolo contro il sultano di Egitto vuole mostrare come questa unit\u00e0 sia indispensabile per lotta all\u2019eresia e alle altre religioni avanzanti.\nCappella di San Giuseppe.\nLa Cappella di San Giuseppe, fu sacrestia dei frati conventuali fino al 1570, quando fu concessa in unso alla confraternita di San Giuseppe. Fu affrescata su commissione di quest\u2019ultima da Alessandro Torresani dopo il 1570 con scene raffiguranti \"l\u2019Annunciazione, l\u2019Adorazione del Bambino, l\u2019Adorazione dei Magi, la Discesa della colomba su san Giuseppe, la Visitazione, le Nozze di Cana, il Redentore, San Giuseppe e un gruppo di uomini, Maria e le vergini sue compagne\". Gli affreschi si dispiegano in sei grandi riquadri, inquadrati da una struttura architettonica dipinta che corre lungo tutto il perimetro della cappella, corredata da cariatidi, festoni di frutta e angioletti. Sulla parete di fondo si apre una porta affiancata dalle immagini di \"san Pietro e san Paolo\". La volta a botte \u00e8 dipinta con un cielo stellato, con al centro la figura del Salvatore mentre agli angoli troviamo i \"quattro Evangelisti\"."}
{"id": "1783149", "revid": "123703126", "url": "https://it.wikipedia.org/wiki?curid=1783149", "title": "Attilio Gregori", "text": "Biografia.\n\u00c8 fratello di Massimo, anche lui calciatore.\nIl 26 gennaio 2016, negli atti del \"blitz\" della procura distrettuale di Roma relativo a un'inchiesta sui videopoker intitolato \"Imitation game\", emerge che nel 2012 Gregori \u00e8 stato minacciato di morte telefonicamente da un esattore della malavita romana per un debito di gioco.\nCaratteristiche tecniche.\nGiocatore.\nPortiere abile con i piedi al punto da spingersi in attacco, palla al piede, in Messina-Verona del 20 gennaio 1991, tirare (e sbagliare) un calcio di rigore in Verona-Venezia del 30 maggio 1993, e segnare su calcio di punizione in Frosinone-Lodigiani del 24 novembre 2002.\nCarriera.\nGiocatore.\nHa militato in varie squadre professionistiche italiane, giocando pure numerose partite in Serie A difendendo la porta di , , e vinto la Coppa Italia 1985-1986 difendendo da titolare la porta della .\nVanta una presenza in Nazionale Under-21.\nAllenatore.\nNella stagione 2008-2009 \u00e8 stato allenatore del Monterotondo, in Serie D, venendo esonerato dopo 15 giornate.\nNella stagione 2011-2012 ha allenato la Lupa Frascati concludendo la stagione al secondo posto ma portando la squadra in D dopo tre anni vincendo tutte le partite dei play-off. Nell'estate 2012 si ritrova senza squadra. Il 16 ottobre viene ingaggiato dall'Ostiamare in sostituzione dell'esonerato Paolo Caputo. Dopo appena due allenamenti diretti con i biancoviola lascia per contrasti con la dirigenza. Nel dicembre 2012 viene richiamato alla guida della Lupa Frascati. Alla fine della stagione, con i play-off alle porte, il tecnico viene allontanato dal presidente Cerrai.\nDal febbraio 2014 viene chiamato a sostituire il dimissionario Solimina alla Viterbese Castrense in Eccellenza Lazio, riuscendo a portare i gialloblu alla promozione in D, convincendo cos\u00ec la societ\u00e0 a confermarlo per la stagione successiva. In D per\u00f2, causa un inizio non esaltante, viene esonerato dopo cinque giornate di campionato. Nel finale di stagione viene richiamato, sostituendo Maurizio Ianni, per condurre la squadra durante i play-off, in cui dopo le vittorie contro Olbia e , i giallublu vengono eliminati ai rigori dal .\nA febbraio 2019 si rimette in pista, diventando il nuovo tecnico del , nel campionato laziale di Eccellenza, dopo l'esonero di Claudio Solimina.\nNell'estate 2020 passa al Real Monterotondo Scalo, club laziale militante in Eccellenza . Dopo aver centrato la promozione in quarta serie viene confermato per la stagione successiva, per\u00f2, il 26 Ottobre 2021, dopo la sconfitta interna contro l' Afragolese ed aver raccolto solo un punto in sei gare, che colloca la squadra all' ultimo posto nel Girone G della Serie D, la societ\u00e0 ed il tecnico optano per la risoluzione consensuale del contratto."}
{"id": "1783155", "revid": "339392", "url": "https://it.wikipedia.org/wiki?curid=1783155", "title": "Crank That (album)", "text": ""}
{"id": "1783156", "revid": "767487", "url": "https://it.wikipedia.org/wiki?curid=1783156", "title": "Isabell Sollman", "text": "Biografia.\n\u00c8 nota in Italia per interpretare, dal 2000, il personaggio di \"Ingrid Sj\u00f6str\u00f6m\" nella serie televisiva \"Il commissario Montalbano\"."}
{"id": "1783157", "revid": "287204", "url": "https://it.wikipedia.org/wiki?curid=1783157", "title": "Dead Reckoning (album)", "text": ""}
{"id": "1783158", "revid": "701660", "url": "https://it.wikipedia.org/wiki?curid=1783158", "title": "Chiesa di Santa Maria Impensole", "text": "La chiesa di Santa Maria Impensole (o in Pensole) \u00e8 una chiesa romanica localizzata nel centro storico di Narni, in Umbria.\nVenne edificata come luogo di culto benedettino nel 1175, come riportato da una incisione sull'architrave della porta centrale, e deve il suo nome al fatto che si trova su un pendio.\nLa costruzione si ebbe sui resti di una struttura pi\u00f9 antica, datata all'VIII secolo, identificata tradizionalmente con un tempio di Bacco, di cui mantenne la struttura portante. Nei sotterranei si trovano due cisterne romane.\nLa costruzione in pietra ha pianta a tre navate, con le pi\u00f9 basse navate laterali separate da colonne che sorreggono archi a sesto ribassato, con capitelli raffiguranti figure allegoriche. La copertura \u00e8 a capriate in legno.\nIn fondo alla navata si trova una piccola abside e l'altare in pietra, composto da un ripiano sorretto sei pilastrini, su cui si trova la statua di Maria Assunta risalente al XVII secolo.\nIl portale di ingresso \u00e8 ornato con fregi con piante e animali dal significato simbolico: un leone, un'aquila, un agnello e un pavone. Sopra l'arco vi \u00e8 una scultura che riporta la figura del Cristo redentore (o san Benedetto secondo altre fonti)\nNegli anni 1960 durante un restauro sono stati trovati sotto l'intonaco degli affreschi medievali.\nIl campanile \u00e8 costruito con struttura \"a vela\", e posto sulla parte posteriore dell'edificio."}
{"id": "1783160", "revid": "235890", "url": "https://it.wikipedia.org/wiki?curid=1783160", "title": "E\u00b2 (album)", "text": ""}
{"id": "1783166", "revid": "1719883", "url": "https://it.wikipedia.org/wiki?curid=1783166", "title": "Jagann\u0101tha", "text": "Jagann\u0101tha (devan\u0101gar\u012b: \u091c\u0917\u0928\u094d\u0928\u093e\u0925; lett. il \u00abSignore del mondo\u00bb: \"n\u0101tha\", \"signore\" e \"jagat\", \"mondo/universo\") \u00e8 un aspetto di K\u1e5b\u1e63\u1e47a/Vi\u1e63\u1e47u.\nIl luogo principale e originario del culto di Jagann\u0101tha \u00e8 a Puri (in Orissa): in tale tempio sono conservate le tre immagini in legno di K\u1e5b\u1e63\u1e47a (Jagann\u0101tha), di Balar\u0101ma e di Subhadr\u0101. Queste statue in legno vengono sostituite ogni dodici anni, quelle vecchie vengono bruciate sottoterra, in un'area isolata del complesso templare.\nMito.\nLa forma (\"m\u016brti\") in cui viene adorato K\u1e5b\u1e63\u1e47a possiede la peculiarit\u00e0 di essere di grande bellezza, come il dio di cui le \"gop\u012b\" erano perdutamente innamorate. Diversamente la forma di K\u1e5b\u1e63\u1e47a detta Jagann\u0101tha \u00e8, quantomeno apparentemente, meno gradevole. \nSull'origine di questa forma, caratterizzata da una grande testa, con un volto sorridente e con grandi occhi, e un corpo privo di mani e di gambe, di colore blu/nero (come il colore del corpo di K\u1e5b\u1e63\u1e47a) e affiancato spesso da analoghe figure inerenti a Subhadr\u0101 e a Balar\u0101ma, vi sono numerosi racconti mitologici.\nUno di questi \u00e8 narrato nello \"Skanda Pur\u0101\u1e47a\": il re Indradyumna incaric\u00f2 Vi\u015bvakarman, l'architetto celeste, di scolpire una \"m\u016brti\" di K\u1e5b\u1e63\u1e47a in un grande tronco di \"n\u012bm\" trovato su una spiaggia. Vi\u015bvakarman accett\u00f2 l'incarico a condizione di lavorare indisturbato per 21 giorni. Il re Indradyumna, incuriosito, non resistette e, trascorsi quindici giorni apr\u00ec la porta della stanza in cui la \"m\u016brti\" veniva ultimata. Violato l'accordo, Vi\u015bvakarman smise di lavorare all'opera, lasciandola in questo modo incompiuta. \nSecondo un'altra versione, riportata nello \"Utkala-khanda\", Krishna, accompagnato dal fratello Balarama e dalla sorella Subhadra, si rec\u00f2 nel lago sacro di Kurukshetra, dalla sua corte di Dvaraka e venne raggiunto dagli abitanti di Vrindavana. L\u00ec a Kurukshetra i pellegrini si intrattenevano raccontandosi l'un l'altro i passatempi divini (lila) di Krishna a Vrindavana. Ascoltando questi racconti Krishna, Balarama e Subhadra vennero colti da una profonda estasi, che modific\u00f2 i loro corpi: le teste e gli occhi diventarono pi\u00f9 grandi, le membra si ritrassero, trasformandosi in Jagannatha, Baladeva e Subhadra.\nTempli e culto.\nIl culto di Jagannatha \u00e8 diffuso in tutta l'India, ma la murti pi\u00f9 antica e famosa, citata nello Skanda Purana, \u00e8 quella di Puri, in Orissa, citt\u00e0 nota altrimenti come \"Jagannatha Puri\".\nIn questa citt\u00e0 ogni anno, il giorno di Jyestha-purnima, (luna piena del mese di maggio-giugno) si svolge il Ratha Yatra, la \"processione dei carri\".\nPer commemorare il ritorno di Krishna a Vrindavana dopo una lunga separazione, le murti vengono trasportate con dei carri trionfali per un tragitto di circa due chilometri.\nIl festival attira centinaia di migliaia di fedeli da tutta l'India.\nNumerosi Ratha Yatra avvengono al di fuori dell'India: San Francisco, Londra, Parigi, Sydney, San Paolo del Brasile, Viareggio, etc."}
{"id": "1783169", "revid": "179835", "url": "https://it.wikipedia.org/wiki?curid=1783169", "title": "Santuario della Madonna di Perello", "text": ""}
{"id": "1783174", "revid": "1573940", "url": "https://it.wikipedia.org/wiki?curid=1783174", "title": "Chiesa di San Domenico (Narni)", "text": "La chiesa di San Domenico \u00e8 un'antica chiesa di Narni, ora sconsacrata, risalente al XII secolo, sede dell'antica cattedrale della citt\u00e0.\nSecondo la tradizione, l'edificio di culto \u00e8 stata costruita su un tempio di epoca romana dedicato a Minerva (tradizione avvalorata dal fatto che fu la prima chiesa dedicata alla Madonna, il cui titolo ufficiale era Santa Maria Maggiore; poi venne affidata ai domenicani e si chiam\u00f2 anche San Domenico).\nInterno.\nL'interno \u00e8 a tre navate divise da pilastri che sostengono delle arcate a tutto sesto, in fondo, l'abside del '600 ha distrutto ogni traccia della primitiva architettura. L'altare di recupero presenta pannelli romanici finemente scolpiti con motivi fitomorfi. Le cappelle sono state aggiunte nel '400: quella della famiglia del Gattamelata, quella della famiglia Arca e quella grande, a due arcate a sinistra, che fu eretta nel '400 e che dopo il sacco dei Lanzichenecchi, fu dedicata alla Madonna del Rosario ed affrescata dagli Zuccari.\nIntorno al 1800 chiesa e convento furono occupati dalle truppe napoleoniche e nel 1867 vennero requisiti dallo stato italiano. Passati in seguito alla propriet\u00e0 comunale, la chiesa venne restaurata intorno al 2000 e utilizzata come auditorium.\nDettagli artistici e architettonici.\nAltri particolari importanti sono:\nSotto la chiesa sono presenti alcune stanze scoperte negli anni '70 da alcuni speleologi le cui ricerche storiche hanno confermato che anticamente furono utilizzate come prigione e camera delle torture dal Tribunale dell'inquisizione; vi sono anche presenti interessanti graffiti \"esoterici\" lasciati dai prigionieri.\nNelle adiacenze vi \u00e8 anche una cisterna di epoca romana.\nLe stanze sono visitabili rivolgendosi in loco a un'associazione culturale animata da volontari.\nPortale.\nTra gli elementi architettonici, molto peculiare \u00e8 il portale scolpito, formato da tre blocchi lapidei con dodici clipei recanti i 12 busti degli apostoli intervallati da fitti decori. Al di sotto degli stipiti, due ulteriori blocchi lapidei riportano due figure di telamoni. Tra i vari motivi ornamentali intercalati tra i clipei ve n'\u00e8 uno, molto particolare, incastrato tra due clipei dello stipite destro, con la ripresa di un tema iconografico del \"Romanzo di Alessandro\", di particolare fortuna in epoca medievale, l'ascensione in cielo di Alessandro Magno, su un velivolo trainato da due grifoni ingannati da esche poste all'estremit\u00e0 di due lance, la cui ispirazione \u00e8 mediata, probabilmente, da qualche oggetto portabile (come un libro o una stoffa) di fattura bizantina."}
{"id": "1783175", "revid": "125566405", "url": "https://it.wikipedia.org/wiki?curid=1783175", "title": "Cos\u00ec vinsi la guerra", "text": "Cos\u00ec vinsi la guerra (\"Up in Arms\") \u00e8 un film del 1944 diretto da Elliott Nugent."}
{"id": "1783176", "revid": "339392", "url": "https://it.wikipedia.org/wiki?curid=1783176", "title": "Dollaro delle Bermuda", "text": ""}
{"id": "1783177", "revid": "128245", "url": "https://it.wikipedia.org/wiki?curid=1783177", "title": "The flippers", "text": ""}
{"id": "1783185", "revid": "110157", "url": "https://it.wikipedia.org/wiki?curid=1783185", "title": "Chiesa di Sant'Agostino (Narni)", "text": "La chiesa di Sant'Agostino \u00e8 una chiesa di Narni, edificata ai primi del Trecento dai frati agostiniani. \nLa chiesa attuale, iniziata alla fine del XIII secolo, presenta una facciata nuda ed un singolare ingresso.\nAll'interno, essa si presenta a tre navate, divise da due file di pilastri sottili e slanciati. \nIl soffitto ligneo contiene una gigantesca tela raffigurante la \"Gloria di Sant'Agostino\".\nAltre opere importanti:"}
{"id": "1783186", "revid": "1818426", "url": "https://it.wikipedia.org/wiki?curid=1783186", "title": "Cloroetano", "text": "Il cloroetano (o monocloroetano), comunemente noto con il nome tradizionale cloruro di etile, \u00e8 un composto chimico con formula C2H5Cl ampiamente usato in passato nella produzione di piombo tetraetile, un additivo della benzina. Si presenta come un gas (o liquido se refrigerato) incolore e infiammabile con un leggero odore dolce. Viene anche utilizzato in campo dentistico come anestetico locale.\nProduzione.\nIl cloroetano viene ottenuto per reazione tra etilene e cloruro di idrogeno in presenza del catalizzatore cloruro di alluminio ad una temperatura tra 130\u00a0\u00b0C e 250\u00a0\u00b0C:\nC2H4 + HCl \u2192 C2H5Cl\nUna via di produzione ormai abbandonata essendo meno economica \u00e8:\nLa reazione tra etanolo e acido cloridrico \u00e8 estremamente lenta, con rese non soddisfacenti, per cui non rappresenta una strategia di sintesi adeguata. \nSi opta quindi alla reazione tra etanolo e cloruro di tionile in presenza di piridina.\nOltre alla formazione del cloroetano di interesse, si ottengono altri due sottoprodotti facilmente isolabili dall'ambiente di reazione.\nUna parte del cloroetano si ottiene come sottoprodotto nella produzione del cloruro di polivinile (PVC).\nUso stupefacente.\nLa sostanza viene usata come sostanza stupefacente mediante inalazione; gli effetti sono molto simili a quelli dei gi\u00e0 noti poppers."}
{"id": "1783187", "revid": "1573940", "url": "https://it.wikipedia.org/wiki?curid=1783187", "title": "Chiesa di Santa Margherita (Narni)", "text": "La chiesa di Santa Margherita \u00e8 un edificio religioso di Narni, sorto, insieme al monastero delle monache benedettine ormai soppresso, agli inizi del XVII secolo. La facciata \u00e8 interessante perch\u00e9 in forma bipartita, con portali in travertino sopra i quali si estendono dei festoni e altri ornati di stucchi.\nInternamente la chiesa presenta alle pareti affreschi degli Zuccari con episodi di vita della Santa. Interessanti sono:"}
{"id": "1783189", "revid": "78273", "url": "https://it.wikipedia.org/wiki?curid=1783189", "title": "Dieta alimentare", "text": ""}
{"id": "1783190", "revid": "110157", "url": "https://it.wikipedia.org/wiki?curid=1783190", "title": "Music Gets the Best of Me", "text": "Music Gets the Best of Me \u00e8 l'ultimo singolo estratto dall'album di debutto della cantante pop britannica Sophie Ellis-Bextor, \"Read My Lips\".\nIl singolo, pubblicato dall'etichetta discografica Polydor, ha avuto meno successo dei precedenti, arrivando alla posizione numero quattordici della classifica dei singoli britannica e alla quarta della classifica mondiale.\nVideo musicale.\nEsistono due differenti video girati per questa canzone, entrambi inclusi del DVD della cantante \"Watch My Lips\". Nel primo video, la cantante si diverte indossando delle cuffie, che rappresentano la musica (il titolo in italiano significa \"La musica si prende il meglio di me\"), prima sotto il sole e poi durante il Carnevale. Nel secondo video, invece, la cantante si reca ad una cena alla quale non \u00e8 stata invitata e pur di partecipare inserisce un CD e canta. Al termine del video, afferma di essersi divertita prima di andarsene. Entrambi i video sono stati diretti da Sophie Muller."}
{"id": "1783192", "revid": "1573940", "url": "https://it.wikipedia.org/wiki?curid=1783192", "title": "Castello di San Girolamo", "text": "Il castello di San Girolamo, situato nei dintorni della citt\u00e0 umbra di Narni, \u00e8 un antico convento francescano di cui oggi non rimane altro che la chiesa, la base del campanile e pochi altri elementi incorporati nell'odierna costruzione risalente al XIX secolo.\nStoria.\nUn primo edificio appartenne alle monache benedettine dal secolo XII - XIII fino al 1413 circa. Fu poi trasformato in palazzo dalla famiglia Capococcia, che ne alter\u00f2 alcune parti cancellando anche le pitture. Il cardinale Berardo Eroli nel 1471 lo ristruttur\u00f2 con magnificenza per donarlo ai frati minori come convento. I frati francescani vi rimasero per quattro secoli.\nDopo le leggi eversive del 1866-1867 il convento pass\u00f2 in propriet\u00e0 al Municipio. Tutti i suoi beni mobili, compreso il coro, furono venduti all'asta. Nel 1896 fu acquistato dal conte di Valbranca che lo trasform\u00f2 nello stato attuale per farne la residenza della figlia Enrica dei conti Weiss di Valbranca (1880-1947), andata sposa al principe Luigi Alfonso di Borbone-Due Sicilie conte di Roccaguglielma (1873-1940).\nIn fondo all'abside si trova una grande tela che ritrae San Girolamo. Sostituisce la celebre pala \"Incoronazione della Vergine di Narni\" del Ghirlandaio, commissionata per questa chiesa dal cardinale Berardo Eroli attorno al 1486 e qui rimasta fino al 1871; dopo essere stata conservata per anni al Palazzo Comunale di Narni si trova oggi nel Museo Eroli. Anche gli affreschi non sono pi\u00f9 presenti: distaccati al momento dei restauri e riportati su tela, sono conservati altrove.\nNel periodo che va dagli anni venti/trenta agli anni sessanta/settanta \u00e8 stato residenza degli allievi e dei padri Missionari del Sacro Cuore di Ges\u00f9, istituto religioso che ha la sede italiana in Roma in Corso del Rinascimento e che si occupa di attivit\u00e0 missionarie nel mondo. Il collegio/seminario ha formato parecchi giovani, alcuni diventati poi sacerdoti e missionari. Tra gli ultimi giovani ospitati \u00e8 da evidenziare il cantautore Rino Gaetano.\nStato attuale.\nDopo il ritiro dei missionari dal castello, l'edificio ha conosciuto un periodo di degrado ed abbandono.\nNel dicembre 2010 il Comune di Narni ha ceduto l'immobile. Gli acquirenti, tra i quali spicca l'Istituto Diocesano Sostentamento del Clero del luogo, hanno progettato di destinarlo a struttura ricettiva a quattro stelle a vocazione principalmente religiosa senza per\u00f2 escludere quella sportiva, culturale e didattica."}
{"id": "1783193", "revid": "159341", "url": "https://it.wikipedia.org/wiki?curid=1783193", "title": "Annales regni Francorum", "text": ""}
{"id": "1783195", "revid": "71155", "url": "https://it.wikipedia.org/wiki?curid=1783195", "title": "Carisbo", "text": ""}
{"id": "1783196", "revid": "217591", "url": "https://it.wikipedia.org/wiki?curid=1783196", "title": "Santuario della Madonna del Ponte", "text": "Il santuario della Madonna del Ponte \u00e8 una chiesa di Narni; il toponimo deriva dalla presenza nelle vicinanze dei resti di un ponte di epoca romana, il Ponte di Augusto.\nDescrizione.\nL'edificio sacro \u00e8 costruito intorno a una grotta che contiene splendidi affreschi probabilmente del 1200, scoperti per caso nel 1714 da Angelo Fanelli, abitante di Narni. In seguito ai miracoli verificatisi secondo la tradizione, attorno alla grotta fu costruito il santuario. A destra l'affresco raffigurante la \"Madonna col Bambino in braccio\"; a fianco alcuni frammenti di affreschi. Oltre la grotta interessante \u00e8 la collezione degli ex voto. Nel santuario \u00e8 sepolta la Serva di Dio Teresa Eletta Rivetti."}
{"id": "1783197", "revid": "270605", "url": "https://it.wikipedia.org/wiki?curid=1783197", "title": "Cloruro di etile", "text": ""}
{"id": "1783200", "revid": "1318658", "url": "https://it.wikipedia.org/wiki?curid=1783200", "title": "Alexandre Luigini", "text": "Biografia.\nI suoi nonni giunsero a Lione da Modena nel 1832, quando il nonno Ferdinando venne chiamato ad occupare il posto di trombettista nell'orchestra del Grand Th\u00e9\u00e2tre. Alexandre Luigini fu allevato con la musica, poich\u00e9 anche il padre, Giuseppe Luigini (nato a Modena nel 1820), fu trombettista nonch\u00e9 clarinettista e direttore della stessa orchestra.\nDopo aver studiato al conservatorio di Parigi (dove fu allievo, fra gli altri, di Jules Massenet), Alexandre fece ritorno a Lione, dove divenne primo violino dell'orchestra del Grand Th\u00e9\u00e2tre, di cui in seguito, dal 1877, assunse la direzione. Nel 1897 part\u00ec da Lione per assumere la direzione dell'Op\u00e9ra-Comique di Parigi, dove fu impegnato sino alla sua morte, avvenuta improvvisamente nel 1906. Fu qui che, il 24 maggio 1899, diresse la prima mondiale dell'opera \"Cendrillon\", del suo ex maestro Massenet.\nLe sue composizioni riflettono la sua formazione orchestrale: si tratta infatti per lo pi\u00f9 di musiche per balletto e di produzioni teatrali (fra queste rientrano due \"op\u00e9ra-comique\", intitolate \"Les caprices de Margot\" e \"La reine des fleurs\" e l'operetta \"Faublas\"). Ha composto anche numerose canzoni, marce, la cantata \"Gloria victis\" e musiche per quartetto d'archi e altri organici di musica da camera.\nIl lavoro pi\u00f9 conosciuto di Alexandre Luigini \u00e8 il \"Ballet \u00e9gyptien\", op. 12 (1875): la \"suite\" che ne \u00e8 stata tratta apriva il secondo atto dell'Aida di Verdi per la rappresentazione di quest'opera a Lione nel 1886, e ha ottenuto grande popolarit\u00e0 all'inizio del XX secolo. Il \"Ballet \u00e9gyptien\" fu anche uno dei balletti pi\u00f9 a lungo eseguiti da Anna Pavlova.\nFra le altre composizioni di Luigini di ispirazione esotica si possono ancora ricordare il \"Ballet russe\", op. 23 e il \"Carnival turc\", op. 51."}
{"id": "1783203", "revid": "1543377", "url": "https://it.wikipedia.org/wiki?curid=1783203", "title": "Mixed Up World", "text": "Mixed Up World \u00e8 il primo singolo estratto dal secondo album della cantante pop britannica Sophie Ellis-Bextor, \"Shoot from the Hip\".\nPubblicato dalla Polydor e prodotto da Gregg Alexander e Matt Rowe, che hanno curato anche la scrittura insieme alla cantante, il singolo ha raggiunto la settima posizione della classifica britannica dei singoli e, pur non avendo avuto successo come i primi singoli della cantante, ha ottenuto buoni piazzamenti anche nelle classifiche estere. Il singolo conteneva anche la b-side \"The Earth Shook the Devil's Hand\", un pezzo chillout."}
{"id": "1783205", "revid": "122808715", "url": "https://it.wikipedia.org/wiki?curid=1783205", "title": "Speco di San Francesco", "text": "Lo Speco di San Francesco \u00e8 uno dei santuari pi\u00f9 importanti del francescanesimo, situato nelle vicinanze di Narni a circa 600 m s.l.m.: costruito in prossimit\u00e0 delle grotte ove il santo di Assisi soleva ritirarsi in preghiera, \u00e8 meta di numerosissimi pellegrinaggi. Lo speco \u00e8 una spaccatura lunga 60 m che scende quasi verticalmente nella vallata sottostante.\nStoria.\nSan Francesco giunse nel 1213 in questo luogo, che era noto all'epoca come \"Eremo di Sant'Urbano\": fondato dai Benedettini intorno all'anno 1000, comprendeva l'Oratorio di San Silvestro e alcune grotte.\nL'eremo divenne luogo di meditazione e preghiera per la comunit\u00e0 francescana; Francesco si ritirava spesso in solitudine nella piccola chiesa, e pi\u00f9 in alto nel bosco, in una fenditura della roccia. Trascorse qui anche un periodo di malattia, durante il quale i frati costruirono per lui, accanto allo speco, una celletta in pietra con un letto in legno, tuttora esposto in una teca di vetro, e un piccolo oratorio, per permettergli di raccogliersi in preghiera senza spostarsi in chiesa.\nTommaso da Celano nel \"Trattato dei miracoli\" narra alcuni eventi miracolosi che accaddero in questi luoghi. Durante la sua malattia, Francesco chiese del vino, ma poich\u00e9 non ve ne era, gli fu portata dell'acqua. Egli la benedisse con un segno di croce, e l'acqua acquist\u00f2 il sapore del vino; dopo averla bevuta, guar\u00ec dalla malattia. In seguito, ancora convalescente, si appoggiava ad un bastone; lasciando lo speco, volgendo un ultimo sguardo al bosco, piant\u00f2 nella terra il bastone: il legno germogli\u00f2 e diede vita ad un grande albero di castagno, che la tradizione identifica con quello ancora esistente nel prato antistante la cella del Santo.\nIl 19 marzo 1654 il padre Faostino da Toscolano vi ha terminato di scrivere \"Itinerario di Terra Santa\" .\nIl Santuario.\nSi entra al santuario percorrendo una strada pedonale denominata \"Viale del perdono\"; all'ingresso si trova la piccola chiesa, edificata tra il 1585 e i primi anni del Seicento. Costituita da un solo ambiente, presenta un crocifisso ligneo cinquecentesco e un tabernacolo del Seicento.\nAccanto si apre il chiostro, risalente al Quattrocento, da cui si accede alla \"Cappella di San Silvestro\". L'oratorio, edificato dai Benedettini intorno all'anno 1000, presenta nell'abside un affresco del Trecento, con il Crocifisso e la Madonna, san Giovanni Evangelista, san Francesco e san Silvestro. Altri affreschi raffigurano santa Chiara, san Girolamo e santa Caterina d'Alessandria. Dietro l'abside, vi \u00e8 l'antico pozzo da cui, secondo la tradizione, fu attinta l'acqua che san Francesco tramut\u00f2 in vino.\nDal chiostro si entra anche nel quattrocentesco \"Refettorio di San Bernardino\", dove si conservano le antiche tavole e un lavello in pietra. \nAl piano superiore sono situate le celle del \"Convento di San Bernardino\"; fondato dal predicatore francescano per accogliere i novizi dell'ordine, ospit\u00f2, oltre allo stesso Bernardino, il beato Giovanni Bonvisi da Lucca e il beato Pietro da Rieti.\nIngrandito nel corso dei secoli, nell'Ottocento il convento fu prima soppresso e poi riaperto, e solo dal 1942, dopo un restauro, venne nuovamente abitato dai frati.\nLo speco e l'Oratorio di San Francesco.\nUn viale nel bosco conduce dall'eremo allo speco e agli edifici attigui. Nella fenditura della roccia alcuni ex voto sono riposti nel luogo dove Francesco si ritirava in preghiera.\nNell\"'Oratorio di San Francesco\" due affreschi raffigurano l'episodio miracoloso dell'acqua trasformata in vino. La piccola cella accanto custodisce il letto del Santo.\nNello spazio antistante si erge un'alta roccia isolata, chiamata \"Colonna dell'Angelo\", su cui, secondo la tradizione, un angelo apparve al santo suonando una cetra.\nIl prato \u00e8 dominato dal castagno secolare; poco distante, in una nicchia nella roccia, una cappella con altare ricorda la predicazione di san Bernardino.\nVoci correlate.\nProtomartiri francescani\nSantuario antoniano dei Protomartiri francescani"}
{"id": "1783210", "revid": "228587", "url": "https://it.wikipedia.org/wiki?curid=1783210", "title": "Cirano", "text": ""}
{"id": "1783212", "revid": "110157", "url": "https://it.wikipedia.org/wiki?curid=1783212", "title": "I Won't Change You", "text": "I Won't Change You \u00e8 il secondo e ultimo singolo estratto dal secondo album della cantante pop britannica Sophie Ellis-Bextor, \"Shoot from the Hip\".\nIl brano \u00e8 una canzone pop scritta dalla stessa cantante insieme a Gregg Alexander e Matt Rowe e prodotta da questi ultimi. Il singolo, che contiene una cover del brano \"Yes Sir, I Can Boogie\" dei Baccara, \u00e8 stato pubblicato nel dicembre del 2003 dall'etichetta discografica Polydor e ha raggiunto la nona posizione della classifica dei singoli britannica.\nTracce e formati.\nUK CD single 1\nUK CD single 2"}
{"id": "1783215", "revid": "1522738", "url": "https://it.wikipedia.org/wiki?curid=1783215", "title": "Gruppo TNT", "text": ""}
{"id": "1783221", "revid": "110157", "url": "https://it.wikipedia.org/wiki?curid=1783221", "title": "Circles (Just My Good Time)", "text": "Circles (Just My Good Time) \u00e8 il singolo d'esordio del duo dance Busface, pubblicato nel 2005 e registrato in collaborazione con la nota cantante britannica Sophie Ellis-Bextor, che qui \u00e8 accreditata sotto lo pseudonimo \"Mademoiselle E. B.\".\nIl singolo ha raggiunto la vetta della classifica \"Music Week Commercial Club\" e la decima posizione della classifica dance australiana. In altre classifiche, tuttavia, il singolo non si fece notare, raggiungendo per esempio solo la posizione numero 96 della classifica britannica e la numero 63 di quella generica australiana."}
{"id": "1783223", "revid": "486946", "url": "https://it.wikipedia.org/wiki?curid=1783223", "title": "European Shield 2008", "text": ""}
{"id": "1783226", "revid": "114557904", "url": "https://it.wikipedia.org/wiki?curid=1783226", "title": "Duck Walk", "text": "La Duck Walk (in inglese \"passo dell'anatra\") \u00e8 un movimento inventato da Chuck Berry nel 1956 e successivamente adottato anche da altri chitarristi quali Angus Young degli AC/DC.\nLa \"Duck Walk\" si esegue saltando su una gamba e muovendo l'altra avanti e indietro, imitando vagamente la camminata di un'anatra. La \"Duck Walk\" venne eseguita anche da C.C. DeVille nel video dei Poison \"Unskinny Bop\" e occasionalmente da Michael Jackson durante i concerti. Talvolta \u00e8 usato anche da Slash."}
{"id": "1783228", "revid": "1543377", "url": "https://it.wikipedia.org/wiki?curid=1783228", "title": "Stomatite gangrenosa", "text": "La stomatite gangrenosa, chiamata anche noma (dal greco \"\u03bd\u03bf\u03bc\u03ae\", ulcera), \u00e8 un'infezione dei tessuti molli del viso, a partenza dalla mucose della bocca. Colpisce soprattutto bambini sofferenti di malnutrizione o immunodepressi e causa ingenti danni, con la distruzione dei tessuti fino a mostrare ossa e denti; la mortalit\u00e0 senza trattamento si aggira sul 70-80% e nei sopravvissuti restano gravissime deturpazioni, che in alcune societ\u00e0 possono causare il rifiuto e l'allontanamento sociale del soggetto.\nIn Europa la sua ultima comparsa risale ai campi di concentramento di Auschwitz e Bergen Belsen della Germania nazista, mentre nei paesi pi\u00f9 poveri del mondo, in particolare africani, l'ONU nel 1998 stimava circa 140000 nuovi casi l'anno, cifra inferiore alla realt\u00e0 forse addirittura del 90%.\nEziologia.\nI microorganismi responsabili di questa infezione sono \"Prevotella intermedia\" e \"Fusobacterium necrophorum\", probabilmente derivanti da acque non potabili inquinate da feci animali; generalmente la stomatite gangrenosa \u00e8 preceduta da malattie debilitanti, come diarrea, malaria, morbillo, gengivite ulcerosa necrotizzante.\nTerapia.\nLa terapia consiste nella tempestiva correzione della situazione nutritiva dell'infante e, come trattamento farmacologico, nella somministrazione di penicillina per via endovenosa.\nAi fini della prevenzione, particolare importanza riveste un'adeguata educazione nutrizionale dei genitori e l'integrazione in caso di denutrizione infantile."}
{"id": "1783230", "revid": "110157", "url": "https://it.wikipedia.org/wiki?curid=1783230", "title": "Catch You", "text": "Catch You \u00e8 il primo singolo estratto dal terzo album della cantante pop britannica Sophie Ellis-Bextor, \"Trip the Light Fantastic\".\nLa canzone \u00e8 un brano dance pop scritto dalla cantante insieme a Cathy Dennis e Greg Kurstin e prodotta da quest'ultimo. Il singolo \u00e8 stato pubblicato in Regno Unito e Irlanda il 19 febbraio e in Australia il 28 aprile, per l'etichetta discografica Fascination.\nPubblicazione.\nIl singolo \u00e8 stato presentato durante lo spettacolo di Capodanno del 2007 dell'emittente televisiva britannica BBC, mentre il video musicale del brano \u00e8 stato girato a Venezia dalla stessa cantante e diffuso dal 13 gennaio 2007.\nIl singolo ha poi raggiunto l'ottava posizione della classifica dei singoli britannica e la settima della classifica dance australiana, rimanendo in classifica per dieci settimane."}
{"id": "1783232", "revid": "1418004", "url": "https://it.wikipedia.org/wiki?curid=1783232", "title": "Noma", "text": ""}
{"id": "1783233", "revid": "682087", "url": "https://it.wikipedia.org/wiki?curid=1783233", "title": "Noma (medicina)", "text": ""}
{"id": "1783234", "revid": "1602064", "url": "https://it.wikipedia.org/wiki?curid=1783234", "title": "Tachisme", "text": "Il tachisme \u00e8 uno stile pittorico di arte astratta iniziato in Francia negli anni quaranta e gli anni cinquanta. \u00c8 considerato spesso l'equivalente europeo dell'espressionismo astratto. \u00c8 un movimento chiamato anche arte informale.\nIl compositore di colonne sonore Michel Magne ha registrato nel 1959, per Barclay/Bel Air, un album di musica strumentale dal titolo \"Musique Tachiste\". "}
{"id": "1783235", "revid": "113757", "url": "https://it.wikipedia.org/wiki?curid=1783235", "title": "La figuretta", "text": ""}
{"id": "1783236", "revid": "767487", "url": "https://it.wikipedia.org/wiki?curid=1783236", "title": "Still Got the Blues", "text": "Still Got the Blues \u00e8 un album di Gary Moore, pubblicato nel 1990. Il nome dell'album rimanda all'omonimo brano inciso da Chuck Berry nell'album \"Chuck Berry on Stage\"\nQuest'album testimonia il passaggio di Moore dall'heavy metal degli anni '80 al hard blues."}
{"id": "1783237", "revid": "1543377", "url": "https://it.wikipedia.org/wiki?curid=1783237", "title": "Manuela Minelli", "text": "Biografia.\nHa collaborato a quotidiani quali \"Il Messaggero\", \"La Repubblica\", \"Il Tempo\", a settimanali e mensili con interviste a personaggi del mondo dello spettacolo internazionale, della politica, dello sport, con numerosi r\u00e9portage di viaggi, pubblicando pi\u00f9 di milletrecento articoli tra r\u00e9portages, interviste e inchieste.\nHa curato rubriche femminili su alcuni rotocalchi, dando ampio spazio a figure femminili di spicco.\nHa scritto dodici commedie musicali, rappresentate in diversi teatri italiani, tra cui \"Sognando Broadway\", \"Famiglia Cocciuolo, ovvero, pacchi a sorpresa\", \"Un Paradiso tutto da ridere, L'Amico immaginario\".\nHa ideato e diretto periodici di musica, spettacolo, attualit\u00e0, e attualmente collabora con riviste culturali, letterarie, quotidiani e periodici online e all'agenzia di stampa AGR.\nNel 2007 esce il suo romanzo \"C'\u00e8 odore di cuore\" pubblicato da Giraldi Editore.\nNel 2012 alcuni suoi racconti vengono pubblicati nell'antologia \"The Erotic Drabbles\" edita da Damster Edizioni.\nNello stesso anno esce anche il suo romanzo \"Epistolario erotico tra due internauti sconosciuti\" per l'editore Giovane Holden.\nNel 2013 pubblica \"I Mestieri delle Gatte - Gattos\u00ece e Miciastrocche\" per La Vita Felice Edizioni, con le illustrazioni di Roberta Zannini, i cui diritti d'autore vengono devoluti all'Associazione Diversamente Gatto, che si occupa della cura di gatti feriti e abbandonati in Italia e in Europa.\nNel 2014 esce il suo libro \"Femmine che mai vorreste come amiche \"per La Vita Felice Edizioni, con la prefazione di Cinzia Tani.\nNel 2017 ha pubblicato la silloge di poesie \"Contro Versi poesie pr\u00e9t-\u00e0-porter\" per Progetto Cultura Edizioni, libro illustrato da Giulia Gorga e \u201cvestito\u201d con i preziosi materiali della stilista d\u2019Alta Moda, Sabrina Persechino, stampato in copie uniche e numerate, poich\u00e9 l\u2019una diversa dall\u2019altra.\nNel 2018 pubblica il romanzo \"C\u2019\u00e8 (ancora) odore di cuore\" per Rapsodia Edizioni.\nNel 2018 va in scena il suo monologo-musical dal titolo. \"Dio li fa...ma non si applica\".\n\u00c8 ideatrice e organizzatrice del Festival Letterario \"Donne con la penna- Rassegna di Scritture al femminile\" e della rassegna musical letteraria \"\"Swing di Parole\".\"\n\u00c8 Direttore Responsabile e video giornalista della tv web Hto.tv.\n\u00c8 ideatrice e referente dall'Italia della biblioteca Tiziano Terzani dell'Istituto per la Cultura Italiana nel mondo \u201cDante Alighieri\u201d di Bangkok (Thailandia), istituto presente in ogni citt\u00e0 del mondo.\n\u00c8 ideatrice e Direttore Editoriale del portale Elisir Letterario - Scrittori&amp;Scritture, che offre servizi editoriali per autori e libri.\n\u00c8 giurata in diversi Concorsi letterari nazionali.\nDopo essere stata la responsabile dell'Ente del Turismo di Hong Kong in Italia e aver curato l'ufficio stampa della L.I.P.U. (Lega Italiana Protezione Uccelli), gi\u00e0 animalista convinta, oggi convive con sei gatte e un bassotto, ed \u00e8 in prima linea nelle battaglie per la difesa dei diritti di tutti gli animali.\nRiconoscimenti.\n\u00c8 stata vincitrice con il racconto \"Ricci di testa e ricci di mare\" dell'edizione 2009 del Premio Internazionale di Narrativa e Poesia \u201cCitt\u00e0 di Campi Bisenzio\u201d.\nIl suo romanzo \"C'\u00e8 odore di cuore\" \u00e8 stato premiato tra i dieci finalisti del Premio Letteratura e Comunicazione Lamerica 2009, presieduto dal critico letterario Walter Mauro.\nNel 2010 ha vinto il premio Leggio del Mare con il racconto \"Ricordi a labbra salate, ovvero Ostia Coast to Coast\" e il Premio Speciale \u201cLettera d'Amore\u201d con il racconto \"Lettera al figlio\".\nNel 2012 ha vinto il concorso letterario Fame di Parole indetto da SIPSEC, Societ\u00e0 Italiana Psicologia Sessuologia e Criminologia sui disturbi alimentari con il racconto \"Gala\".\nHa ottenuto menzioni speciali e premi in vari concorsi nazionali.\nDal suo racconto \"Gala\" \u00e8 stata tratta un pi\u00e8ce teatrale e dal suo libro \"Femmine che mai vorreste come amiche\" verr\u00e0 tratto un corto in tre episodi.\nNel 2016 ha vinto il Premio Voci di Abano Terme per la Cultura al Femminile.\nNello stesso anno ha vinto il Premio Citt\u00e0 di Cologna Spiaggia con un racconto sulla violenza di genere.\nCon la riduzione narrativa dello spettacolo teatrale \"Dio li fa...ma non si applica\", nel 2018 si classifica seconda al Premio Citt\u00e0 di Cologna Spiaggia.\n\u00c8 socia di EWWA, European Writing Women Association."}
{"id": "1783238", "revid": "110157", "url": "https://it.wikipedia.org/wiki?curid=1783238", "title": "Me and My Imagination", "text": "Me and My Imagination \u00e8 il secondo singolo estratto dal terzo album della cantante pop britannica Sophie Ellis-Bextor, \"Trip the Light Fantastic\".\nIl brano \u00e8 una canzone dance pop scritta dalla cantante stessa, Hannah Robinson e Matt Prime e prodotta da quest'ultimo. Il singolo ha raggiunto la posizione numero 23 della classifica britannica.\nIn Italia la canzone \u00e8 stata pubblicata solo in formato digitale.\nTracce e formati.\nUK CD single&lt;br&gt;\nVinyl single&lt;br&gt;"}
{"id": "1783239", "revid": "113757", "url": "https://it.wikipedia.org/wiki?curid=1783239", "title": "Fusiliers' arch", "text": ""}
{"id": "1783240", "revid": "1543377", "url": "https://it.wikipedia.org/wiki?curid=1783240", "title": "Sam Francis", "text": "Era nato a San Mateo, California, e ha compiuto gli studi di botanica, medicina e psicologia all'University of California, Berkeley. Era al servizio dell'United States Air Force durante la Seconda guerra mondiale prima di essersi ferito durante un incidente. Quando torn\u00f2 a Berkley continu\u00f2 gli studi di arte frequentando la \"School of Arts\", allievo di Clifford Still. La sua pittura si caratterizz\u00f2 per una piena libert\u00e0 di strutture con tracce impressionistiche. Successivamente si inser\u00ec nella corrente dell'espressionismo astratto e poi dell'action painting americana."}
{"id": "1783241", "revid": "2056951", "url": "https://it.wikipedia.org/wiki?curid=1783241", "title": "Rugby a 13", "text": "Il rugby a 13 (pron. o ; ingl. \"rugby league\", fr. \"rugby \u00e0 XIII\") \u00e8 uno sport di squadra che costituisce, insieme al rugby a 15 (ingl. \"rugby union\"), uno dei due grandi codici regolamentari in cui \u00e8 diviso il gioco del rugby.\nI due regolamenti, cos\u00ec come gli organismi e le federazioni nazionali e internazionali che vi fanno riferimento, sono indipendenti l'uno dall'altro.\nNato alla fine del XIX secolo nel nord dell'Inghilterra principalmente per motivi socio-economici, \u00e8 oggi uno sport di squadra diffuso in maniera capillare in Inghilterra settentrionale, in Australia (negli stati del Nuovo Galles del Sud e del Queensland e nel Territorio della Capitale Australiana), in alcune citt\u00e0 del nord della Nuova Zelanda, in Papua Nuova Guinea, nel sud della Francia e in Italia.\nStoria.\nLe squadre dell'Inghilterra settentrionale erano composte principalmente da operai o minatori, per i quali era assai difficile assentarsi dal lavoro; non essendo previsti rimborsi spese o altri compensi, era molto complesso per quei club formare delle squadre competitive. I club dell'Inghilterra meridionale, invece, presentavano giocatori provenienti dalle classi pi\u00f9 agiate, che quindi non avevano problemi lavorativi.\nNel 1892, accuse di professionismo vennero lanciate dapprima contro il Preston, che aveva offerto denaro a due giocatori perch\u00e9 cambiassero club, poi ai club di Bradford e Leeds, Yorkshire, dopo che questi avevano ricompensato i giocatori che si erano assentati necessariamente dal lavoro per poter giocare.\nIl 29 agosto 1895, i rappresentanti di ventidue club settentrionali si incontrarono al George Hotel di Huddersfield per organizzare la Northern Rugby Football Union (NRFU), che sarebbe in seguito, nel 1922, diventata la Rugby Football League. Ancora oggi il 1895 \u00e8 definito l'anno dello \"scisma\" che port\u00f2 alla creazione di due distinte versioni del rugby: il rugby union (il tradizionale gioco a 15) e il rugby league (che, inizialmente anch'esso a 15 giocatori e con le stesse regole, divenne nel 1907 un gioco diverso, con tredici giocatori e regole diverse).\nAgli inizi del XX secolo, il rugby league si diffuse anche nel continente australe: nel 1905, George William Smith (membro degli \"Original All Blacks\", che effettuarono una \"tourn\u00e9e\" in Gran Bretagna) venne a contatto con il gioco della NFRU e assieme all'imprenditore australiano James J. Giltinan discusse riguardo un'ipotetica diffusione del rugby professionistico in Oceania.\nNell'agosto del 1907, Sydney ospit\u00f2 una riunione che decret\u00f2 la nascita della New South Wales Rugby Football League, mentre qualche mese dopo una formazione di giocatori della (noti come \"All Golds\") disput\u00f2 una serie di partite in Gran Bretagna in cui fu utilizzato il regolamento della NFRU.\nIn pochi anni, il rugby league si diffuse in buona parte del continente australe: nel 1909 fu fondata ufficialmente la New Zealand Rugby League, mentre nel 1924 prese vita la Australian Rugby League Board of Control, che qualche anno pi\u00f9 tardi divent\u00f2 la Australian Rugby League.\nNegli anni trenta, il gioco raggiunse la Francia, paese in cui il rugby union stava attraversando un momento difficile: a causa di alcune accuse di professionismo, la nazionale francese era stata espulsa dal torneo delle Cinque Nazioni; per questo motivo, molti giocatori decisero di passare al rugby league.\nNel 1948 a Bordeaux fu ufficialmente fondata la Rugby League International Federation (RLIF), che ben presto divent\u00f2 il massimo organismo mondiale della disciplina: nel 1954, la Francia ospit\u00f2 la prima Coppa del Mondo (manifestazione vinta dal ), precedendo di oltre trent'anni l'istituzione del medesimo trofeo per quanto riguarda il rugby union.\nAccettando il professionismo sin dalla propria istituzione, il rugby league ha spesso attratto i giocatori di rugby union, una disciplina che \u00e8 rimasta dilettantistica fino al 1995: per molto tempo, numerosi giocatori di rugby union passarono al rugby league, firmando contratti remunerativi; per indicare questo passaggio, in Gran Bretagna si utilizzava l'espressione \"to go North\".\nTra i giocatori pi\u00f9 celebri passati al rugby league, \u00e8 d'obbligo una menzione per Jonathan Davies, celeberrimo mediano d'apertura della nazionale gallese degli anni ottanta.\nRegole.\nNel 1907, i dirigenti della NRFU proposero alcune modifiche al regolamento del rugby union: una su tutte, la riduzione del numero di giocatori da 15 a 13; alcune di queste norme sono tuttora presenti nel regolamento moderno.\nComposizione squadre.\nUna squadra di rugby league \u00e8 formata da 13 giocatori, divisi tra \"avanti\" e \"tre quarti\": i primi sono contraddistinti dai numeri che vanno dall'8 al 13, mentre i secondi dai numeri che vanno dall'1 al 7.\nEcco la lista (e la relativa tabella con lo schema tattico) dei giocatori (sono riportati numero e ruolo).\nTre quarti.\nI \"tre quarti\" sono generalmente i giocatori pi\u00f9 veloci e agili di una squadra. Spesso sono i giocatori pi\u00f9 creativi presenti in campo e sono in grado di finalizzare il gioco d'attacco grazie alle loro capacit\u00e0 di corsa, di passaggio e controllo del pallone, e infine di calcio. In fase difensiva sono placcatori di seconda istanza una volta rotta la linea degli \"avanti\".\nAvanti.\nGli \"avanti\" sono caratteristicamente i giocatori pi\u00f9 pesanti e tendono a fare principalmente uso della loro forza durante le giocate come il \"drive\", ovvero quando un giocatore in possesso del pallone parte in corsa cercando di forzare la linea difensiva avversaria. Gli \"avanti\" sono anche i giocatori che partecipano alla mischia.\nIl gioco.\nNel rugby league, la squadra che detiene il possesso della palla \u00e8 quella detta in attacco, indipendentemente dalla zona di campo in cui ci si venga a trovare.\nPer certi versi, lo spirito del rugby league ricalca quello del football americano: quando una formazione guadagna il possesso di palla, ha a disposizione sei azioni/tentativi per varcare la linea di meta avversaria; nel momento in cui un giocatore viene placcato o fermato in piedi senza che abbia pi\u00f9 alcuna possibilit\u00e0 di muoversi o di liberare il pallone, il gioco si ferma e la squadra in difesa \u00e8 costretta ad arretrare di dieci metri; soltanto due giocatori (i cosiddetti \"marker\") possono restare, uno dietro l'altro, vicino alla palla. Il giocatore placcato pu\u00f2 quindi rialzarsi e far ripartire il gioco facendo rotolare il pallone all'indietro in favore di un compagno, in gergo tecnico definito \"dummy half\", colpendolo con la suola della scarpa e dando il via, cos\u00ec, alla nuova azione.\nCome nel rugby union, il passaggio in avanti \u00e8 vietato, quindi la palla deve obbligatoriamente andare all'indietro oppure sulla stessa linea. Se dopo sei placcaggi (\"six tackle rule\"), la squadra in attacco non \u00e8 riuscita a varcare la linea di meta avversaria, avviene il cambio di possesso e la palla passa all'altra formazione. Per facilitare il compito di giocatori e spettatori, l'arbitro grida ad alta voce il numero di placcaggi effettuati dai difensori: in questo modo, \u00e8 possibile immediatamente sapere quanti tentativi restino ancora a disposizione. Solitamente al quinto tentativo, se la squadra in attacco ritiene di non potere segnare alcun punto a causa della posizione troppo arretrata, chi possiede il pallone effettua un calcio (\"punt\") con lo scopo di guadagnare terreno di gioco alla ripartenza degli avversari.\nIl rugby league presenta un diverso sistema di punteggio rispetto al rugby union:\nOltre al punteggio, ci sono altre differenze sostanziali tra le due forme di gioco: considerato che nel rugby league il placcaggio determina l'immediata fine dell'azione, non sono previsti \"ruck\" n\u00e9 \"maul\"; di conseguenza, la palla non \u00e8 contesa tra i due schieramenti.\nIl rugby league non prevede rimesse laterali: quando la palla esce dal campo perch\u00e9 calciata o portata fuori, si riprende a giocare con una mischia sulla linea dei 20 metri (rispetto a quella di bordo campo e parallela ad essa) all'altezza del punto di uscita. L'introduzione spetter\u00e0 a chi non ha fatto uscire il pallone. Una regola tipica del rugby league \u00e8 il cosiddetto 40/20, che si verifica quando un giocatore all'interno dei propri 40 metri calcia la palla in rimessa laterale all'interno dei 20 metri avversari: se la palla rimbalza in campo (e non \u00e8 toccata da alcun giocatore) prima di uscire, l'arbitro assegner\u00e0 una mischia (e, conseguentemente, altri 6 ulteriori tentativi) alla squadra che ha calciato sulla linea dei 20 metri, perpendicolarmente al punto in cui la palla \u00e8 uscita. Se l'ovale dovesse uscire senza rimbalzare, la mischia sar\u00e0 assegnata all'altra squadra nel punto in cui la palla \u00e8 stata calciata.\nSe il pallone \u00e8 calciato fuori lateralmente a seguito di un calcio di punizione, il possesso rimarr\u00e0 alla squadra in attacco che riprender\u00e0 il gioco battendo un calcio libero sulla linea dei 10 metri (rispetto a quella di bordo campo e parallela ad essa) in linea con il punto di uscita.\nIl rugby league prevede le mischie, che generalmente vengono assegnate quando una squadra commette un in avanti: sebbene il regolamento non vieti ai partecipanti ad una mischia di spingere per tentare di guadagnare il possesso del pallone, nel gioco moderno si preferisce evitare di farlo, un po' per esigenze tattiche, un po' per consuetudine.\nQuando viene assegnato un calcio di punizione, la squadra che ne usufruisce ha a disposizione tre possibili scelte:\nUna partita di rugby league \u00e8 divisa in due tempi da 40 minuti l'uno.\nNazioni.\nIl rugby league \u00e8 praticato in maniera professionistica in Inghilterra, in Australia e in Nuova Zelanda: i maggiori campionati nazionali sono la National Rugby League in Oceania (vi partecipano quindici squadre australiane e una neozelandese) e la Super League in Inghilterra: in quest'ultimo torneo gioca anche una squadra francese. Degno di nota \u00e8 anche il campionato francese \u00c9lite 1. In Australia ha un notevole seguito anche lo State of Origin, una serie di tre partite che vede contrapposte una rappresentativa del Nuovo Galles del Sud contro una selezione del Queensland.\nIn Italia il rugby league comparve negli anni quaranta e anni cinquanta grazie all'influsso di giocatori e tecnici francesi: nel 1960 il movimento ha iniziato a perdere consistenza per poi scomparire in breve tempo. Nel 1961 il Casale Rugby si aggiudica il titolo di Campione d'Italia.\nNel 1995, due giocatori italo-australiani ossia Mick Pezzano e John Benigni hanno deciso di riformare una nazionale e una federazione italiana, l'Italian Rugby League, successivamente inglobata nella Federazione Italiana Rugby League. In questi ultimi anni, sono state organizzate numerose manifestazioni per diffondere anche in Italia questa disciplina sportiva.\nManifestazioni internazionali.\nGrande interesse \u00e8 rivolto alle manifestazioni internazionali: i primi test-match tra , e , risalgono al primo decennio del Novecento.\nIl 27 agosto 1908 inizi\u00f2 la tradizionale serie tra Gran Bretagna e Australia, che divenne famosa come \"The Ashes Series\" (mutuando il termine dalla identica serie di cricket). L'ultima \"Ashes Series\" \u00e8 stata disputata nel 2003.\nUn'altra manifestazione molto importante \u00e8 il Four Nations, che prevede la partecipazione delle tre nazionali di Australia, Nuova Zelanda e , pi\u00f9 un'altra nazionale ogni anno diversa: la prima edizione \u00e8 stata disputata nel 1999, quando allora la competizione era chiamata \"Tri Nations\", mentre a partite dal 2009 \u00e8 stato inaugurato il nuovo formato con quattro squadre dopo l'invito fatto alla .\nLa competizione pi\u00f9 importante resta tuttavia la Coppa del Mondo, che si disputa dal 1954 anche se a intervalli non regolari: dieci delle quattordici edizioni sono state vinte dall'Australia, tra cui sei consecutive dal 1975 al 2000, mentre tre sono state appannaggio della Gran Bretagna e una della Nuova Zelanda. L'ultima edizione disputata nel 2017 \u00e8 stata vinta dall'Australia.\nAssieme a Gran Bretagna, Australia, Nuova Zelanda e Francia, il rugby league riscuote un discreto successo in altri paesi quali Tonga, Figi e Papua Nuova Guinea. La RLIF sta cercando di sviluppare il rugby league in alcune nazioni quali Italia, Germania, Paesi Bassi, Serbia, Russia, Grecia, Argentina, Sudafrica, Libano e Marocco.\nTra le maggiori competizioni internazionali disputate in Europa spiccano la Coppa d'Europa, trofeo inaugurato nel 1935 e vinto 14 volte dall'Inghilterra, e il Campionato europeo B istituito nel 2006 dalla RLEF, la federazione europea di rugby a 13, allo scopo di promuovere questo sport nel resto d'Europa. Nella regione oceanica degna di nota \u00e8 la Pacific Cup."}
{"id": "1783253", "revid": "113757", "url": "https://it.wikipedia.org/wiki?curid=1783253", "title": "Stazione di Valenza Po", "text": ""}
{"id": "1783265", "revid": "187798", "url": "https://it.wikipedia.org/wiki?curid=1783265", "title": "Lago di Bienna", "text": ""}
{"id": "1783266", "revid": "1573940", "url": "https://it.wikipedia.org/wiki?curid=1783266", "title": "Actitis", "text": "Actitis \u00e8 un piccolo genere di uccelli della famiglia Scolopacidae.\nTassonomia.\nComprende solo due specie:"}
{"id": "1783267", "revid": "187798", "url": "https://it.wikipedia.org/wiki?curid=1783267", "title": "Lago di Murten", "text": ""}
{"id": "1783271", "revid": "1573940", "url": "https://it.wikipedia.org/wiki?curid=1783271", "title": "Arenaria (zoologia)", "text": "Arenaria \u00e8 un piccolo genere di uccelli della famiglia Scolopacidae.\nTassonomia.\nComprende solo due specie:"}
{"id": "1783282", "revid": "237161", "url": "https://it.wikipedia.org/wiki?curid=1783282", "title": "Hotel Chevalier", "text": "Hotel Chevalier \u00e8 un cortometraggio del 2007 scritto e diretto da Wes Anderson, con Jason Schwartzman e Natalie Portman. I due attori interpretano il ruolo di due amanti che si trovano in una stanza d'albergo di Parigi. Si tratta di un prequel di 13 minuti del lungometraggio \"Il treno per il Darjeeling\" (\"The Darjeeling Limited\") dello stesso anno.\n\u00c8 stato girato all'hotel Rapha\u00ebl di Parigi da un piccolo gruppo finanziato da Wes Anderson, originariamente pensato per realizzare un cortometraggio indipendente. Sono stati presentati insieme il 2 settembre 2007 alla 64\u00aa Mostra internazionale d'arte cinematografica di Venezia, il cortometraggio-prequel come evento speciale e l'altro come film in concorso, e insieme sono stati distribuiti e proiettati nelle sale cinematografiche.\nIl prequel \u00e8 stato reso disponibile on line e scaricato circa volte in un mese. \"Hotel Chevalier\" \u00e8 stato uno dei cortometraggi pi\u00f9 commentati; gran parte dell'attenzione \u00e8 stata diretta verso la prima scena di nudo di Natalie Portman.\nTrama.\nNella hall di un albergo, il portiere risponde alla telefonata di un cliente; in sottofondo si sente \"Pavane pour une infante d\u00e9funte\" di Maurice Ravel suonata al pianoforte da Pascal Rog\u00e9. Jack, il protagonista, si trova su un letto d'albergo in accappatoio giallo, sta guardando il film \"Stalag 17\" e leggendo il giornale. Ordina il servizio in camera al portiere in un francese stentato. Riceve poi una telefonata da una donna, appena arrivata all'aeroporto, che gli chiede il numero di stanza. Lui, anche se con qualche incertezza, le dice che \u00e8 la 403. Terminata la chiamata, Jack cerca di riordinare in fretta la stanza, mette di sottofondo la canzone \"Where Do You Go To (My Lovely)?\" di Peter Sarstedt e prepara un bagno.\nL'uomo si trova di nuovo sdraiato sul letto, stavolta in abito grigio elegante. Sentendo che bussano alla porta, fa ripartire la canzone di prima e poco dopo apre la porta. Dopo essersi fissati per alcuni secondi, la donna rompe il silenzio, chiedendogli che musica sta ascoltando. Non ricevendo risposta, fa un passo nella stanza e porge a Jack un mazzo di fiori.\nJack chiude la porta e chiede come aveva fatto a trovarlo, la donna risponde che non \u00e8 stato difficile. Lei si muove intorno alla stanza guardando gli oggetti di ceramica, i pennelli e azionando un carillon. L'incontro tra i due prosegue in bagno con la donna che si lava i denti e infine rifiuta di fare il bagno preparatole.\nTornata in camera da letto, si volta verso Jack e si confronta con lui, chiedendo lentamente cosa stia succedendo, parte un dialogo tra i due.\nSi trovano sul letto a guardarsi l'un l'altro prima di essere interrotti dall'arrivo del servizio in camera. Ordina prima un Bloody Mary per lei, infine lui rettifica ordinandone uno anche per s\u00e9.\nUna volta rimasti soli, si baciano e Jack comincia a spogliare la donna. Si accertano reciprocamente di non essere stati con altre persone, e quando lui si accorge dei lividi di lei sul braccio le domanda il perch\u00e9, ma la donna sceglie di non esprimersi in merito. Sdraiata sopra di lui, dice che non vuole perdere la sua amicizia, che lei lo ama e non ha mai voluto fargli del male. Lui risponde freddamente di non preoccuparsi dato che non sar\u00e0 mai suo amico.\n\"Where Do You Go To (My Lovely)?\" riparte e Jack si offre di mostrarle la sua visione di Parigi, lei acconsente.\nLa donna nuda \u00e8 appoggiata frontalmente a una cassettiera, dando le spalle a lui che si avvicina e le copre il corpo con l'accappatoio e insieme vanno verso la finestra. Fuori sul balcone, Jack tira fuori dalla tasca uno stuzzicadenti e lo offre a lei con un cenno del capo verso l'alto, che lei ricambia. Dopo un paio di secondi tornano dentro, lasciando il beneficio del dubbio allo spettatore su ci\u00f2 che avverr\u00e0.\nProduzione.\nRegia.\nIl regista Wes Anderson ha parlato per la prima volta a entrambi gli attori protagonisti Jason Schwartzman e Natalie Portman del film nel 2005; essi hanno gi\u00e0 lavorato insieme in passato per il film \"Rushmore\" del 1998. Entrambi hanno vissuto insieme nell'appartamento di Parigi di Schwartzman nei mesi precedenti le riprese. La Portman \u00e8 stata avvicinata nel 2004, dopo che Anderson ottenne il suo indirizzo e-mail da Scott Rudin, produttore del film \"Closer\", a cui lei ha partecipato. Gli attori hanno partecipato a titolo gratuito, e Anderson ha finanziato i costi di produzione di tasca propria.\nSceneggiatura.\nIn origine, secondo i progetti di Anderson il corto doveva costituire un film a s\u00e9 stante, ma poco prima di cominciare nota che Jack, il protagonista, assomiglia incredibilmente al personaggio di una sua sceneggiatura ancora in corso di scrittura; le riprese per quel film, \"Il treno per il Darjeeling\", sarebbero cominciate solo un anno pi\u00f9 tardi. Dato che il corto arricchisce il film, ma non \u00e8 indispensabile, come anche riportato dal regista (si possono vedere insieme oppure no), Fox Searchlight Pictures, societ\u00e0 che ha prodotto \"Il treno per il Darjeeling\", ha detto di non essere interessata ad acquistare il prequel.\nCast.\nNel cortometraggio compaiono 5 attori di cui 2 protagonisti:\nAltri 3 sono dipendenti dell'albergo:\nI dipendenti dell'albergo compaiono ciascuno in una sola scena, i primi due assieme nella prima inquadratura, l'altro a met\u00e0 film. Inoltre, bench\u00e9 non presente \u00e8 menzionato il barbiere dell'albergo da cui Jack si \u00e8 fatto tagliare i capelli.\nLuoghi delle riprese e scenografia.\nIl film \u00e8 stato girato all'hotel Rapha\u00ebl di Parigi, dove erano gi\u00e0 state effettuate le riprese dei film \"Love in Paris\" (1996) e \"Place Vend\u00f4me\" (1998). \u00c8 stato girato da una troupe di 15 persone, su pellicola Panavision. Alcuni oggetti di scena usati erano di propriet\u00e0 dello stesso Anderson. Le riprese sono durate due giorni e mezzo, mentre la post produzione, effettuata sul computer di Anderson, una settimana. Nonostante l'utilizzo di un guardaroba di Louis Vuitton e di valigie dipinte a mano per l'occasione, il regista ha detto sia stato come \u00abgirare un film da studenti per dei coetanei\u00bb.\nColonna sonora.\nLa colonna sonora di \"Hotel Chevalier\" \u00e8 la canzone \"Where Do You Go To (My Lovely)?\" di Peter Sarstedt, registrata nel 1969. Il personaggio interpretato da Jason Schwartzman la fa partire quando la sua ex fidanzata bussa alla porta, dopo averla sentita prima per accertarsi che fosse pronta. Si sente la canzone in sottofondo, diffusa dal suo iPod. Essa si conclude quando i due sono di nuovo soli dopo il passaggio del servizio in camera, e cominciano a baciarsi. La canzone si sente un'ultima volta, come tema musicale del film, mentre il personaggio interpretato da Natalie Portman \u00e8 sdraiato nudo su Jason Schwartzman e lui le chiede se vuole vedere Parigi. Il tema poi continua con Natalie Portman contro l'armadio, con Jack che la copre con l'accappatoio giallo dell'albergo, fino alla fine del film, quando i titoli di coda scorrono su una vista del palazzo di fronte e sullo sfondo il panorama di Parigi dalla camera d'albergo, sempre con la musica di sottofondo.\nSolo accennata \u00e8 invece la \"Pavane pour une infante d\u00e9funte\", eseguita al pianoforte di Maurice Ravel suonata da Pascal Rog\u00e9, che per\u00f2 dai titoli di coda risulta. Essa \u00e8 presente in sottofondo nella breve scena iniziale in cui \u00e8 inquadrato il portiere con a fianco l'uomo della sicurezza.\nPerci\u00f2 il film si caratterizza per la presenza di una musica per ciascun ambiente, se si esclude il breve momento in cui la ex ragazza di Jack, Natalie Portman, fa partire uno dei carillon presenti nella stanza. Per il poco tempo della durata della musica del carillon, caricato appena, la musica del carillon e quella di sottofondo dell'iPod sono sovrapposte. La musica del carillon \u00e8 \"Les Champs-\u00c9lys\u00e9es (aka Waterloo Road)\" scritta da Joe Dassin, eseguita da Mike Wilsh e Mike Deighan.\nDistribuzione.\n\"Hotel Chevalier\" \u00e8 stato visto per la prima volta alla 64\u00aa Mostra internazionale d'arte cinematografica di Venezia il 2 settembre 2007. Jason Schwartzman e Natalie Portman hanno partecipato alla proiezione di New York a SoHo. Il corto \u00e8 stato reso disponibile il giorno seguente come download gratuito da iTunes. Il 28 settembre, ha preceduto il film \"Il treno per il Darjeeling\" alla notte d'apertura dell'edizione del 2007 del New York Film Festival. Dalla casa di produzione \u00e8 definito \u00abla coda breve per una storia d'amore condannata e il prologo de \"Il treno per il Darjeeling\"\u00bb.\nIl corto \u00e8 stato scaricato circa volte. In seguito al ritiro dal sito di iTunes il corto \u00e8 stato distribuito nei cinema, dove \u00e8 stato aggiungo come prologo al film. \u00c8 stato incluso come extra nel DVD pubblicato nel 2008, e la sceneggiatura originale di Wes Anderson \u00e8 stata pubblicata sulla rivista letteraria \"\".\nIl film, abbinato al sequel, tra fine gennaio e inizio febbraio 2008 \u00e8 stato presentato all'International Film Festival Rotterdam nell'omonima citt\u00e0 dove \u00e8 stato definito \u00abpazzo, profondo, meditativo, preoccupante e meraviglioso\u00bb.\nDate di uscita.\nLe date di uscita internazionali nel corso del 2007\u20132008 sono state:\nPer la maggior parte dei paesi il cui titolo non \u00e8 segnato \u00e8 in lingua originale, cio\u00e8 \"Hotel Chevalier\".\nDivieti.\nAlcuni elementi del film, tra cui il nudo di Natalie Portman, hanno portato a divieti nei paesi in cui esso \u00e8 stato distribuito a dei divieti di visione da parte dei minori:\nNei casi di Canada, Filippine, Irlanda e Stati Uniti tale divieto si applica solo se non sono accompagnati da adulti/genitori.\nEdizioni home video.\nLe prime edizioni DVD/Blu-ray Disc del 2008 sono quella statunitense della Fox e quella svedese della SF. Nel 2010 \u00e8 uscita l'edizione statunitense della Criterion Collection, disponibile sia in versione DVD che in Blu-ray.\nAccoglienza.\n\"Hotel Chevalier\" \u00e8 stato ben accolto dagli spettatori sull'IMDb, dove ha ottenuto una media del 7,1 su 10; sul sito francese AlloCin\u00e9, il corto ha ottenuto un voto di 3,65 su 5. Il sito aggregatore di recensioni Rotten Tomatoes riporta che il 75% delle recensioni effettuate da parte del pubblico sono positive, con un voto medio di 3,8 su 5; il voto \u00e8 basato sui voti di 9.881 utenti.\nSu Metacritic, che analizza le recensioni di 35 siti rivela una media di con 26 voti positivi (tra 61 e 100) 7 intermedi (tra 50 e 60) e 2 negativi (meno di 50). Il voto sale a per quanto riguarda i 138 utenti del sito.\nCritica.\nCritica inglese.\nIl giornalista del \"The Guardian\" Danny Leigh contrasta con le critiche poco accoglienti nei confronti del sequel, parlando di \u00abfervore sincero\u00bb che accoglie la \u00abnarrazione perfettamente studiata\u00bb di \"Hotel Chevalier\". Pensa che i contrasti tra le due opere convengano a Wes Anderson, il cui umorismo stimola la risata anzich\u00e9 provocarla direttamente, la cui cura dei dettagli e la scelta della colonna sonora hanno la tendenza a esaurire la pazienza dello spettatore quando sono visti nel lungometraggio.\nCritica statunitense.\nOltre ad essere uno dei cortometraggi pi\u00f9 commentati dell'anno, \"Hotel Chevalier\" \u00e8 stato incensato dalla critica, e secondo alcuni \u00e8 ritenuto migliore che il film a cui \u00e8 associato, \"Il treno per il Darjeeling\".\nGary Susman di \"Entertainment Weekly\" l'ha descritto come \u00abuna squisita storia breve dalla quale capiamo l'essenziale per capire i due protagonisti\u00bb aggiungendo che \u00ab\"Chevalier\" vede Anderson lavorare nel suo stile abituale \"scatola di gioielli-casa di bambole\" ma la forma e la lunghezza vanno di pari passo in questo caso\u00bb.\nNel \"New York Press\" Armand White giudica il corto \u00abmovimentato e veramente contemporaneo\u00bb citando il \u00abcarattere di ragazza persa e struggente\u00bb.\nIl film attira l'attenzione per la scena di nudo di Natalie Portman e per i lividi sul suo corpo. Natalie Portman esprime la sua opinione a proposito, dicendo \u00absono rimasta male dal constatare che la met\u00e0 delle recensioni \u00e8 incentrata sulla nudit\u00e0\u00bb. L'attrice si \u00e8 domandata se la scena di nudit\u00e0 sia stata una buona idea e si \u00e8 trovata nella convinzione di non voler pi\u00f9 apparire nuda nei film che far\u00e0 in futuro.\nLa prova di Natalie Portman \u00e8 stata giudicata dalla critica del \"Time\" di Richard Corliss, che la ritiene \u00abun'attrice comica in tutta franchezza\u00bb nel \u00abgenere affascinante\u00bb e avrebbe preferito un ruolo pi\u00f9 importante per essa ne \"Il treno per il Darjeeling\". Secondo lui, al lungometraggio, manca \u00abla sensibilit\u00e0 e la comicit\u00e0\u00bb del cortometraggio.\nAnthony Oliver Scott sul \"New York Times\" descrive \"Hotel Chevalier\" come \u00abuna piccola perla\u00bb in contrasto con \u00abla valigia troppo riempita\u00bb costituita invece dal lungometraggio. Scrive inoltre che \u00abvale la pena di guardarlo [riferendosi al corto], non solo perch\u00e9 espande la storia dei fratelli Whitman (presente nel lungometraggio), ma anche perch\u00e9 di per s\u00e9 dimostra il talento condensato, quasi perfetto, fastidioso e intrigante di Anderson, che \u00e8 anche enigmatico, emotivo e sarcastico\u00bb.\nStephanie Zacharek di \"Salon.com\" afferma, in maniera analoga a Richard Corliss del \"Time\", che \u00abla storia non raccontata di \"Hotel Chevalier\" \u00e8 dieci volte pi\u00f9 interessante, ed infinitamente pi\u00f9 ricca, di quella raccontata per aprire \"Il treno per il Darjeeling\"\u00bb e qualifica il corto come \u00abin pratica completamente perfetto\u00bb.\nCritica tedesca.\nR\u00fcdiger Suchsland di \"Telepolis\" ha espresso il suo disappunto dato che \"Hotel Chevalier\" non \u00e8 stato il film principale: \u00ab\u00e8 migliore e pi\u00f9 ricco di contenuti rispetto al film principale \u2013 il che non significa che avrebbe molto da dire o sarebbe meno influenzato principalmente dal feticismo del marchio. Ma almeno \u00e8 qualcosa. Tutto ci\u00f2 che dice e mostra \"Hotel Chevalier\" \u00e8 cento volte pi\u00f9 interessante e toccante di ogni secondo di \"Il treno per il Darjeeling\". Il piacere \u00e8 mitigato solo dal fatto che dal film \u00e8 difficile determinare perch\u00e9 da iTunes e su YouTube sia regolarmente cancellato\u00bb.\nDominik Kamalzadeh della rivista \"Der Standard\" lo ritiene \u00abun film meravigliosamente laconico corto\u00bb, che ha agito \u00abun po' come un caso per studiare il modo in cui personaggi interagiscono e capire il loro mondo creato da Wes Anderson: ci si siede in modo convincente nel loro ambiente, quasi come se fosse un'auto-stravaganza illustre. Ma c'\u00e8 sempre un resto, un errore, un vuoto [...]\u00bb.\nMerchandising.\nIl set di undici valigie dei fratelli Whitman di Louis Vuitton realizzate da Marc Jacobs, che compare sia in \"Hotel Chevalier\" che ne \"Il treno per il Darjeeling\", al termine delle riprese \u00e8 stato battuto ad un'asta benefica i cui proventi sono stati devoluti all'UNICEF e alla fondazione Rawal Mallinathji.\nSequel.\n\"Il treno per il Darjeeling\" costituisce il sequel dell'opera, anche se i due sono distribuiti insieme. In esso Jack si unisce ai due fratelli per un viaggio nel Darjeeling, in India, che poi si scoprir\u00e0 servir\u00e0 per trovare la madre. Nel corso del viaggio i due cercheranno di fargli dimenticare la fidanzata. Nel sequel dell'opera si vedr\u00e0 la famiglia Whitman al completo. Il viaggio si svolge in seguito alla morte del padre. Il funerale del padre, a cui si ritorna nel sequel con dei flashback, si svolge tra le due opere che sono separate tra di loro di circa due settimane.\nQuindi tra le due opere, nel giro di due settimane:\nNancy Utley, la direttrice operativa di Fox Searchlight, ha detto che la sua azienda non sapeva nemmeno dell'esistenza del cortometraggio-prequel, ma che lo ha saputo solo dopo che \"Il treno per il Darjeeling\" \u00e8 stato completato.\nParticolarit\u00e0:enigmi.\nDato che nel film il dialogo tra i due personaggi fatto di domande senza risposte o con ulteriori domande, invece che risposte, nel corto ci sono degli enigmi:\nIl regista Wes Anderson interrogato su quest'ultimo punto ha detto \u00ablascio questo aspetto alla libera interpretazione degli spettatori\u00bb.\nAnaloghi enigmi sono presenti anche nel film \"Il treno per il Darjeeling\" e non viene svelato nulla di pi\u00f9 sul conto del personaggio interpretato da Natalie Portman dato che compare solo in un cameo."}
{"id": "1783292", "revid": "289247", "url": "https://it.wikipedia.org/wiki?curid=1783292", "title": "Santa Eustochia", "text": ""}
{"id": "1783293", "revid": "216538", "url": "https://it.wikipedia.org/wiki?curid=1783293", "title": "Evemero da Messina", "text": ""}
{"id": "1783295", "revid": "1543377", "url": "https://it.wikipedia.org/wiki?curid=1783295", "title": "Lago di Melch", "text": "Il lago di Melch \u00e8 un lago di montagna che d\u00e0 il nome alla Melchsee-Frutt, piccola localit\u00e0 di sport invernali nel canton Obvaldo sul territorio del comune di Kerns. \u00c8 sbarrato da una diga costruita nel 1955 che alimenta la centrale elettrica Hugschwendi della Elektrizit\u00e4tswerk Obwalden (EWO).\nDurante l'estate \u00e8 meta di pescatori. Durante l'inverno la superficie del lago gela."}
{"id": "1783296", "revid": "1005847", "url": "https://it.wikipedia.org/wiki?curid=1783296", "title": "Emilio Diena", "text": " \nBiografia.\nEmilio Diena \u00e8 stato forse il pi\u00f9 importante studioso di filatelia italiano e uno dei pi\u00f9 importanti del mondo. Nato da una famiglia benestante (suo padre era un banchiere), sin dall'et\u00e0 di otto anni si appassion\u00f2 ai francobolli, che \u2013 come molti bambini \u2013 cominci\u00f2 a collezionare per gioco, dopo che la madre, nobildonna fiorentina, gli regal\u00f2 un album acquistato al Mercato Nuovo di Firenze. Frequent\u00f2 il Liceo a Modena e poi si laure\u00f2 in Giurisprudenza a Roma, con una tesi sulla riforma postale inglese realizzata dal Ministro britannico Sir Rowland Hill, l'\u201cinventore\u201d del francobollo.\nNel 1889 si spos\u00f2 con Pia Muzioli ed ebbe cinque figli, tra i quali i due filatelisti Mario (1891-1971) e Alberto (1894-1977). \nDeceduti i suoi genitori, nel 1894 Emilio Diena chiuse la banca di famiglia e si trasfer\u00ec a Roma, dove divenne bibliotecario all'appena costituito Ministero delle poste e dei telegrafi. A Roma visse sempre nel Rione Prati, in via Vittoria Colonna, dove si spense nel 1941.\nL'attivit\u00e0 di filatelista.\nSin da ragazzo, Diena si dedic\u00f2 con grande passione allo studio dei francobolli e del mondo postale, tanto che gi\u00e0 nel 1894 pubblic\u00f2 un libro sui francobolli del Ducato di Modena. Seguirono altre importanti monografie, alcune delle quali sono considerate ancora oggi delle opere fondamentali per lo studio della filatelia. Fu premiato nel 1906 con la Medaglia Lindenberg. Nel 1915, per i tipi della casa editrice Yvert &amp; Tellier pubblic\u00f2 il primo \u201cCatalogo descrittivo dei francobolli d'Italia\u201d, monumentale pietra miliare nella filatelia, che pone le basi della classificazione dei francobolli, che fu tradotto dal francese in italiano solo nel 1923. Seguirono moltissime opere monografiche e articoli sulle pi\u00f9 prestigiose riviste di settori, in particolare su \u201cIl Corriere Filatelico\u201d a cui collabor\u00f2 dal 1919 fino a quando la rivista rest\u00f2 in vita. Emilio Diena fu anche l'estensore della voce \u201cfrancobolli\u201d della prima edizione della Enciclopedia Treccani.\nNella sua vita si dedic\u00f2 anche alla divulgazione della filatelia e, nel 1920 fu tra i fondatori della Associazione Filatelica Italiana. Nel 1921 fu uno dei primi firmatari del \u201cRoll of distinguished Philatelists\u201d e nel 1931 fu eletto membro onorario della \u201cRoyal Philatelic Society\u201d. Innumerevoli poi furono le onorificenze ricevute per la sua attivit\u00e0 di studioso, di perito e di appassionato divulgatore. \nNel 1968 il Liechtenstein emise una serie, dedicata ai grandi filatelisti, di otto francobolli in uno dei quali \u00e8 effigiato Emilio Diena, a cui poi le Poste Italiane dedicarono un francobollo nel 1989, in occasione della \u201cGiornata della Filatelia\u201d\nBibliografia.\n\"La bibliografia completa di Emilio Diena richiederebbe decine di pagine. Vengono qui segnalate soltanto le opere pi\u00f9 rilevanti.\""}
{"id": "1783307", "revid": "4175", "url": "https://it.wikipedia.org/wiki?curid=1783307", "title": "Negabilit\u00e0 plausibile", "text": ""}
{"id": "1783312", "revid": "767487", "url": "https://it.wikipedia.org/wiki?curid=1783312", "title": "Outaouais", "text": "Outaouais \u00e8 una regione amministrativa del Qu\u00e9bec, situata nella sezione meridionale della provincia. Ha una superficie di 30.504\u00a0km\u00b2, e nel 2004 possedeva una popolazione di 338.491 abitanti.\nSuddivisioni.\nLa regione si compone di 4 municipalit\u00e0 regionali di contea e un territorio equivalente.\nMunicipalit\u00e0 Regionali di Contea\nMunicipalit\u00e0 indipendenti al di fuori delle MRC\nRiserve indiane autoctone al di fuori delle MRC"}
{"id": "1783313", "revid": "339392", "url": "https://it.wikipedia.org/wiki?curid=1783313", "title": "Jolanda di Savoia (Valois)", "text": ""}
{"id": "1783314", "revid": "287204", "url": "https://it.wikipedia.org/wiki?curid=1783314", "title": "Araguaia", "text": "Il fiume Araguaia \u00e8 uno dei maggiori fiumi del Brasile, e il principale affluente del fiume Tocantins. Ha una lunghezza totale di circa 2.627\u00a0km e un bacino imbrifero di 358.125\u00a0km\u00b2. \nGeografia.\nA causa del gran numero dei suoi affluenti non \u00e8 facile individuare in modo inequivocabile le sue fonti. Importanti affluenti sono originari della Serra das Araras nel Mato Grosso e nella Serra das Divis\u00f5es situata nello Stato del Goi\u00e1s (secondo altre fonti, il Aragua\u00eda ha origine dai Monti Caiap\u00f3, al confine tra Goi\u00e1s e Mato Grosso). Scorre in direzione nord-est e confluisce nel fiume Tocantins vicino alla citt\u00e0 di S\u00e3o Jo\u00e3o.\nLungo il suo corso il fiume costituisce il confine tra gli stati brasiliani del Goi\u00e1s e del Mato Grosso, Tocantins e Par\u00e1. Circa a met\u00e0 del suo corso l'Araguaia si divide in due tronconi (quello occidentale mantiene il nome Araguaia, mentre quello orientale \u00e8 chiamato Rio Java\u00e9s). Successivamente i due tronconi si riuniscono pi\u00f9 a valle dando forma all'Ilha do Bananal, la pi\u00f9 grande isola fluviale del mondo.\nGran parte del corso del fiume Araguaia \u00e8 navigabile tutto l'arco dell'anno.\nIl bacino imbrifero del sistema Araguaia-Tocantins (che prende il nome il bacino Araguaia Tocantins) copre circa il 9,5% del territorio nazionale del Brasile. Questa zona \u00e8 parte integrante del bacino amazzonico. Tuttavia il l'Araguaia non \u00e8 un affluente del Rio delle Amazzoni.\n\"Araguaia\" significa \"Fiume dei Macaws\" nella lingua nativa Tupi.\nAffluenti.\nIl principale affluente \u00e8 il Rio das Mortes, che nasce nella Serra de Sao Jeronymo, vicino a Cuiab\u00e1 nel Mato Grosso. Altri importanti affluenti includono il Bonito, Garcas, Cristallino e Tapirape a ovest, e il Pitombas, Claro, Vermelho, Tucupa e Chavante a est.\nStoria.\nIl fiume venne esplorato in parte da Henri Coudreau nel 1897.\nCitt\u00e0.\nLe principali citt\u00e0 attraversate sono:"}
{"id": "1783318", "revid": "2014155", "url": "https://it.wikipedia.org/wiki?curid=1783318", "title": "Maria Gabriella in Baviera", "text": "Biografia.\nFamiglia.\nI suoi genitori furono il Duca Carlo Teodoro in Baviera, parente dei Re di Baviera e oculista di fama mondiale, e della sua seconda moglie Maria Jos\u00e9 di Braganza, una figlia di Re Michele I, l'esiliato sovrano del Portogallo. Le sue zie paterne furono l'Imperatrice Elisabetta d'Austria (\"Sissi\") e l'ultima Regina Consorte delle Due Sicilie Maria Sofia mentre una delle sue sorelle fu la Regina Elisabetta dei Belgi, consorte di Alberto I.\nMatrimonio.\nIl 10 luglio 1900 a Monaco di Baviera, Maria Gabriella spos\u00f2 suo cugino di secondo grado il Principe Rupprecht di Baviera. Rupprecht era il figlio maggiore del Principe Ludovico di Baviera (in seguito Principe Reggente e Re di Baviera) e di Maria Teresa d'Austria-Este. Dopo il loro matrimonio, la coppia si stabil\u00ec a Bamberga in Baviera, dove Rupprecht era a capo di un corpo d'armata. I loro primi due figli nacquero l\u00ec.\nLa coppia viaggi\u00f2 molto. Per esempio, si recarono in Giappone ritornando sulla via degli Stati Uniti nel 1903. Il viaggio in Giappone fu di natura scientifica, e la coppia fu accompagnata da un famoso professore dell'Universit\u00e0 di Monaco di Baviera. Maria Gabriella scrisse a casa con molto entusiasmo del loro viaggio. Come i suoi genitori, era una grande amante delle scienze e della natura, cos\u00ec come della poesia e della musica.\nMentre era in Giappone, Maria Gabriella si ammal\u00f2 gravemente. Al loro ritorno in Baviera, fu sottoposta a un intervento chirurgico di appendicite. Si riprese completamente.\nSuccessione Bavarese.\nIl nonno di Rupprecht, Luitpold, era diventato de facto sovrano di Baviera quando Re Ludwig II ed il suo successore Re Otto I furono entrambi dichiarati pazzi nel 1886. La costituzione di Baviera fu modificata il 4 novembre 1913 per includere una clausola che specificava che, se una reggenza per ragione di una sopravvenuta incapacit\u00e0 durava da almeno dieci anni, senza alcuna aspettativa che il Re fosse mai in grado di regnare, il reggente poteva proclamare la fine della reggenza e assumere la corona egli stesso. Il giorno successivo, Re Otto I di Baviera fu deposto dal padre di Rupprecht, il Principe Reggente Ludovico, che assunse poi il titolo di Re Ludovico III. Il parlamento acconsent\u00ec il 6 novembre, e Ludovico III prest\u00f2 giuramento costituzionale l'8 novembre. Rupprecht divent\u00f2 il Principe della Corona.\nTuttavia, Maria Gabriella era morta per insufficienza renale l'anno precedente e non divent\u00f2 mai Principessa dell Corona di Baviera. Suo marito spos\u00f2 in seguito la cugina di Maria Gabriella, la Principessa Antonietta di Lussemburgo, il 26 agosto 1918.\nMaria Gabriella fu sepolta nella Theatinerkirche a Monaco di Baviera accanto ai suoi figli deceduti. Il suo unico figlio a sopravvivere fino all'et\u00e0 adulta fu il suo secondo figlio maschio Alberto."}
{"id": "1783319", "revid": "991694", "url": "https://it.wikipedia.org/wiki?curid=1783319", "title": "Anacardo Mitraglia", "text": ""}
{"id": "1783324", "revid": "765341", "url": "https://it.wikipedia.org/wiki?curid=1783324", "title": "Canottaggio ai Giochi della XXVIII Olimpiade - Singolo femminile", "text": "Batterie.\nHanno partecipato alle batterie di qualificazione 24 atlete, suddivise in 4 batterie: le vincitrici di ogni batteria si sono qualificate per le semifinali AB, mentre le altre sono andate ai ripescaggi.\n14 agosto 2004\nRipescaggi.\nLe primi due atlete di ogni ripescaggio si sono qualificate per le semifinali A e B, le altre invece sono passate alle semifinali D ed E.\n17 agosto\nSemifinali.\nLe semifinali A e B sono le gare che permettono di accedere alla finale A, quella per le medaglie: le prime 3 atlete di queste 2 semifinali accedono quindi alla finale A, mentre le successive 3 accedono alla finale B.\nLe semifinali C e D invece qualificano per le ultime due finali, utili solo per stabilire le posizioni finali.\n18 agosto 2004\nFinali.\n21 agosto 2004"}
{"id": "1783326", "revid": "438304", "url": "https://it.wikipedia.org/wiki?curid=1783326", "title": "Equitazione ai Giochi della XXVIII Olimpiade - Dressage a squadre", "text": "Il concorso di Dressage a squadre ha utilizzato i punteggi del primo turno del concorso individuale: per calcolare il punteggio della squadra \u00e8 stata fatta la media tra i punteggi dei 3 migliori atleti per nazione. Hanno partecipato un totale di 10 squadre, formate da 4 cavallerizzi ognuna.\nRisultati.\nGrand Prix Test.\nIl primo turno \u00e8 stato il Grand Prix Test: tutti i partecipanti hanno svolto una serie di movimenti nell'arena, con i giudici in 5 diverse posizioni; il punteggio totale \u00e8 dato dalla media dei punteggi dei 5 giudici; i primi 25 atleti sono passati al secondo turno, con un massimi di tre atleti per nazione."}
{"id": "1783329", "revid": "1428919", "url": "https://it.wikipedia.org/wiki?curid=1783329", "title": "Alfredo Cuscin\u00e0", "text": "Si diplom\u00f2 al conservatorio di Palermo nel 1904. Rivolse la sua attenzione al melodramma e nel 1908 scrisse l'opera \"Regina\", che non fu mai rappresentata essendo andato smarrito lo spartito nel terremoto di Messina del 1908. Nel 1911 Cuscin\u00e0 vedeva un suo melodramma \"Radda\" ricevere ottime accoglienze al teatro Mastroieni di Messina. \nTrasferitosi a Milano viene convinto dall'editore Sonzogno a scrivere operetta. Nel 1914 esordisce con successo nel genere con \"Venere\".\n\"La vergine rossa\" va in scena al Teatro Reinach di Parma il 19 settembre 1921 ed ha la prima al Teatro La Fenice di Venezia il 4 aprile 1922.\n\"Fiore di Siviglia\" va in scena al Teatro Reinach di Parma il 30 settembre 1922.\nMusicalmente agguerrito diede il meglio di s\u00e9 ne \"Il Ventaglio\" (1923), ma soprattutto nelle due operette toscane \"Stenterello\" (1927) e \"Calandrino\" (1929).\nAl Teatro Reinach di Parma \"Il trillo del diavolo\" va in scena il 21 febbraio 1929, \"Miss Italia\" il 19 ottobre successivo e \"Stenterello\" l'8 novembre 1930."}
{"id": "1783330", "revid": "986213", "url": "https://it.wikipedia.org/wiki?curid=1783330", "title": "Joan Robinson", "text": "Biografia.\nFece studi di economia al Girton College di Cambridge e fu l\u00ec che conobbe Maurice Dobb, membro del Partito Comunista Britannico. Dopo la laurea nel 1925 spos\u00f2 l'economista Austin Robinson. Nel 1937 cominci\u00f2 a insegnare Economia alla Universit\u00e0 di Cambridge. Venne eletta alla British Academy nel 1958 e divenne \"fellow\" del Newnham College nel 1962. Nel 1965 ottenne la nomina a \"full professor\" e \"fellow\" del Girton College. Nel 1979, quattro anni prima della morte, fu la prima donna ad essere nominata \"honorary fellow\" del King's College.\nContributi alla teoria economica.\nDivenne membro della \"Scuola di Cambridge\" e come tale la Robinson contribu\u00ec alla promozione e alla divulgazione dell'opera di Keynes, specialmente delle sue implicazioni sulla teoria della disoccupazione nel 1936 e nel 1937 (Keynes cercava di spiegare le dinamiche dell'occupazione nel corso della Grande Depressione). La Robinson nel 1933 con il libro \"The Economics of Imperfect Competition\", coni\u00f2 il termine \"monopsony\", che \u00e8 in uso ancora oggi come reciproco del termine \"monopolio\" per indicare il cosiddetto \"monopolio del compratore\". Questo concetto venne utilizzato dalla Robinson per descrivere la condizione del datore di lavoro che pu\u00f2 pagare salari inferiori alla produttivit\u00e0 marginale del lavoratore.\nNel 1942 con il saggio \"An Essay on Marxian Economics\" la Robinson approfond\u00ec il pensiero di Karl Marx come economista, contribuendo a riaccendere il dibattito su questo aspetto del filosofo di Treviri. Durante la seconda guerra mondiale Joan Robinson lavor\u00f2 in varie commissione del governo britannico e pot\u00e9 visitare sia l'Unione Sovietica che la Cina. Nel 1956 Robinson pubblic\u00f2 la sua opera pi\u00f9 importante\"The Accumulation of Capital\", con la quale cercava di estendere il modello keynesiano al lungo periodo. Lo stesso argomento venne poi trattato nel 1962 con \"Essays in the Theory of Economic Growth\", e dopo queste due opere assieme Nicholas Kaldor contribu\u00ec allo sviluppo della cosiddetta \"teoria della crescita di Cambridge\". Nel corso degli anni 1960 Joan Robinson fu una degli studiosi che parteciparono alla controversia sul capitale di Cambridge assieme a Piero Sraffa."}
{"id": "1783331", "revid": "110157", "url": "https://it.wikipedia.org/wiki?curid=1783331", "title": "Jakup Halil Mato", "text": "Dopo il liceo a Argirocastro (ex liceo francese), \u00e8 stato maestro e direttore di una scuola a Kuc (Valona). Compiuti gli studi presso l'Universit\u00e0 di Tirana nel 1959, ha lavorato presso l'Istituto di Studi Pedagogici e, successivamente, presso il Ministero della Cultura e dell'Educazione, prima come specialista di letteratura, poi come caporedattore del giornale \u201cMesuesi\u201d e direttore d'arte.\n\u00c8 stato membro del gruppo dell'Enciclopedia dell'Arte Albanese. Per molti anni ha insegnato estetica all'Universit\u00e0 di Tirana e all'Alto Istituto delle Arti (noto oggi come Accademia d'Arte), di cui \u00e8 anche stato direttore. \u00c8 stato due volte direttore del Centro per gli studi delle Arti dell'Accademia scientifica. A partire dagli anni sessanta ha pubblicato un grande numero di articoli scientifici e di critica letteraria ed \u00e8 stato docente e pubblicista di letteratura e d'arte."}
{"id": "1783333", "revid": "848247", "url": "https://it.wikipedia.org/wiki?curid=1783333", "title": "Mariatorget", "text": "Mariatorget \u00e8 una piazza e di un parco cittadino situati nei pressi di S\u00f6dermalm, quartiere di Stoccolma.\nLa piazza fu terminata intorno all'anno 1760, verso la fine del decennio. Il suo nome originario era Adolf Fredriks torg (in onore del re Adolfo Federico di Svezia, che regn\u00f2 nel periodo 1751-1771), ma fu rinominata Mariatorget nel 1959 per non confonderla con la chiesa Adolf Fredrikskyrkan, situata nella zona di Norrmalm. Il nome odierno \u00e8 tratto dalla chiesa Maria Magdalena kyrka, localizzata nei pressi della piazza. Presso l'altro lato \u00e8 presente un'altra chiesa, quella metodista di S.t Paulskyrkan.\nL'area \u00e8 compresa fra le strade \"Hornsgatan\" (a nord) e \"St. Paulsgatan\" (a sud). Al centro del parco e della piazza si trova una scultura di Anders Henrik, la quale celebra la battaglia del dio nordico Thor contro la serpe Mi\u00f0gar\u00f0sormr ed un busto raffigurante lo scienziato e filosofo Emanuel Swedenborg.\nNei dintorni di Mariatorget sono presenti un buon numero di bar e caf\u00e9 (il bar \"Rival\" per esempio \u00e8 parzialmente gestito da Benny Andersson, membro degli ABBA)."}
{"id": "1783335", "revid": "109343618", "url": "https://it.wikipedia.org/wiki?curid=1783335", "title": "Lago di Qara'un", "text": "Il lago di Qara\u02bf\u016bn () \u00e8 un lago artificiale che si trova nel Libano, nella parte meridionale della Valle della Beqa'. Il lago si trova di fronte alla citt\u00e0 di al-Qara'un e dista circa 65 km da Beirut.\nIl lago si \u00e8 formato a seguito di uno sbarramento del fiume Leonte effettuato nel 1959.\nLa diga, di 60 m di altezza e 1.350 m di lunghezza, \u00e8 stata realizzata nell'ambito di un programma di sfruttamento del Leonte a fini di produzione di energia elettrica e per l'irrigazione. Una galleria di 6.503 metri porta l'acqua alla centrale idroelettrica sotterranea dove vengono prodotti un massimo di 185 megawatt. La diga \u00e8 anche in grado di fornire irrigazione per 31000 ettari di terreni agricoli nel Libano meridionale e 8000 ettari nella valle della Beq\u0101\u02bf.\n\u00c8 possibile visitare la diga i cui uffici sono posti a sud del lago sul lato sinistro. Nei pressi del lago si trovano un albergo e un certo numero di ristoranti specializzati nella cucina delle trote fresche pescate dal lago."}
{"id": "1783338", "revid": "1543377", "url": "https://it.wikipedia.org/wiki?curid=1783338", "title": "Ciclismo ai Giochi della XXVIII Olimpiade - Cronometro maschile", "text": "La Cronometro maschile dei Giochi della XXVIII Olimpiade fu corsa il 18 agosto ad Atene, ed affront\u00f2 un percorso totale di 48\u00a0km. Fu vinta dal russo Vja\u010deslav Ekimov, che termin\u00f2 la gara in 57'49\", davanti allo statunitense Bobby Julich e all'australiano Michael Rogers."}
{"id": "1783343", "revid": "228587", "url": "https://it.wikipedia.org/wiki?curid=1783343", "title": "Nuoto ai Giochi della XXV Olimpiade - 200 metri rana maschili", "text": "Hanno partecipato alle batterie di qualificazione 54 atleti: i primi 8 si sono qualificati per la finale A, i successivi 8 invece si sono qualificati per la finale B.\nFinale A.\n29 luglio 1992"}
{"id": "1783345", "revid": "1543377", "url": "https://it.wikipedia.org/wiki?curid=1783345", "title": "Adenoviridae", "text": "Adenoviridae \u00e8 una famiglia di virus, unica rappresentante dell'ordine Rowavirales, appartenente alla classe \"Tectiliviricetes\". Gli adenovirus hanno dimensioni medie, con un genoma costituito da DNA lineare a doppio filamento, e presentano simmetria icosaedrica e sono privi di rivestimento lipidico.\nStruttura.\nLe particelle degli adenovirus hanno un capside icosaedrico dal diametro di 60-90 nm e sono prive di involucro lipidico. Sono i pi\u00f9 grandi virus privi di involucro. Il capside \u00e8 formato da 252 capsomeri di cui 240 esameri e 12 pentameri collocati ai vertici; all'apice di ciascun vertice si trova una fibra che facilita l'attacco alle cellule bersaglio risultando tossica, cos\u00ec come lo \u00e8 la sua base. La fibra \u00e8 formata anche da proteine virali d'attacco (VAP). Le grandi dimensioni degli adenovirus ne rendono ugualmente possibile l'entrata all'interno delle cellule bersaglio attraverso i pori, senza dover ricorrere alla fusione degli involucri. Ogni adenovirus \u00e8 costituito da una molecola di DNA lineare a doppio filamento (dsDNA) costituita da 30-36 Kb paia di basi e codificante per 30-40 geni, un numero maggiore rispetto a virus del medesimo gruppo. Una proteina si lega covalentemente con l'estremit\u00e0 5' e forma un genoma pseudocircolare mediante legame non covalente con l'estremit\u00e0 3'. Il genoma codifica, tra gli altri polipeptidi, per 9 proteine strutturali che formano il virione (L1, L2, L3, L4, L5...) e 2 proteine associate al DNA.\nReplicazione.\nL'adenovirus attacca le cellule mediante le fibre virali che legano il recettore coxsackie-adenovirus, una proteina della famiglia delle immunoglobuline oppure MHC I, entrambe poste sulla membrana plasmatica della cellula bersaglio. A questo punto la base del pentone si lega all'integrina \u03b1v che promuove l'endocitosi mediata da clatrina, del virus nella cellula. Nel citoplasma l'adenovirus lisa l'endosoma in cui \u00e8 contenuto, si porta presso il nucleo e libera il DNA al suo interno. Il DNA di adenovirus viene trascritto su entrambi i sensi e spesso a partire dagli stessi promotori, le singole proteine vengono ottenute per splicing alternativo. La prima proteina precocissima codificata \u00e8 E1A, ottenuto per splicing da E1; questa proteina \u00e8 un transattivatore della trascrizione delle altre proteine precoci e un inibitore di Rb, il che lo rende oncogeno dato che promuove la proliferazione cellulare. E1B \u00e8 un'altra proteina precocissima oncogena che inibisce p53. La replicazione del DNA avviene nel nucleo da parte di una DNA-polimerasi DNA-dipendente codificata dal genoma del virus che utilizza come primer la proteina terminale ad esso attaccata replicando entrambi i filamenti. Alla fine della replicazione del DNA inizia l'espressione dei geni tardivi che codificano per il capside. I loro mRNA sono tradotti dai ribosomi nel citoplasma, poi trasportate di nuovo al nucleo per essere assemblate con il DNA (che vi penetra attraverso l'apertura ad uno dei vertici) in modo da formare nuovi virioni. La replicazione di adenovirus \u00e8 nel complesso particolarmente inefficiente per questo sono di normale riscontro decine o centinaia di virioni difettosi nelle cellule infettate. Nelle cellule permissive la replicazione del DNA virale e la traduzione delle sue proteine determina lisi della cellula, mentre nelle cellule non permissive si stabilisce un'infezione latente..\nClassificazione.\nSi conoscono almeno 100 sierotipi di adenovirus, 57 di questi possono potenzialmente infettare l'uomo e sono suddivisi in sette specie (\"Human Adenovirus\" + lettera dalla A alla G). Sulla base dei caratteri antigenici gli adenovirus umani sono distinti in 57 sierotipi diversi che, a loro volta, sono raggruppati in 7 diversi sottogeneri o sottogruppi, indicati con le lettere da A a G, a seconda della presenza o meno di altri caratteri.\nGli adenovirus pi\u00f9 diffusi sono anche i primi ad essere stati scoperti (sierotipi 1-7). Alcuni tipi, in particolare il 12, 18 e 31 (gruppo A), hanno una notevole capacit\u00e0 di tumorigenesi in animali da esperimento.\nAtendovirus.\nAdenovirus bovini\nAviadenovirus.\nInfetta gli uccelli (es.: adenovirus degli uccelli di tipo 1)\nMastadenovirus.\nInfetta i mammiferi (es.: adenovirus umano di tipo 2 o 5)\nEpidemiologia.\nGli adenovirus sono insolitamente resistenti a cambiamenti chimici o fisici dell'ambiente nel quale si trovano, il che ne rende possibile la sopravvivenza anche per lunghi periodi al di fuori dei fluidi corporei: sono tuttavia eliminabili mediante il calore e l'uso di candeggina.Il contagio avviene principalmente attraverso la saliva: la maggior parte delle specie infetta i vertebrati, tuttavia un genere parassita i funghi. Generalmente questi virus determinano patologie non particolarmente gravi, tuttavia in rari casi \u00e8 stata riportata la morte della persona colpita\nPatogenesi.\nGli adenovirus sono in grado di instaurare infezioni litiche (nelle cellule mucoepiteliali), latenti (nelle cellule linfoidi) e trasformanti (nelle cellule dei roditori, ma non in quelle umane). I virus infettano inizialmente le cellule epiteliali dell'orofaringe, degli organi respiratori e enterici, della congiuntiva (tramite contatto con le dita).\nIl tropismo tissutale dipende dalle proteine della fibra virale (VAP: proteine virali di attacco).\nLa proteina della base del pentone (componente del capside virale) pu\u00f2 inibire il trasporto degli mRNA cellulari dal nucleo al citoplasma inibendo la sintesi proteica della cellula infettata.\nIl marcatore istologico dell'infezione da adenovirus \u00e8 rappresentato da dense inclusioni centrali intranucleari costituite da DNA e proteine virali; tali inclusioni ricordano quelle osservate nelle cellule infettate da citomegalovirus, tuttavia a differenza di quest'ultimo adenovirus non provoca citomegalia (ingrossamento cellulare).\nLa viremia pu\u00f2 verificarsi dopo replicazione in loco del virus e conseguente diffusione agli organi interni. Tale disseminazione \u00e8 pi\u00f9 frequente nei pazienti immunocompromessi.\nIl virus tende a instaurare infezioni latenti nelle cellule linfoidi e in altri tessuti come tonsille, adenoidi e placche di Peyer, e pu\u00f2 essere riattivato nei pazienti immunocompromessi o infettate da altri agenti.\nGli adenovirus possiedono numerosi meccanismi per eludere la risposta immunitaria dell'ospite all'infezione. Essi sono in grado di codificare per piccoli RNA non codificanti (indicati come RNA VA, associati al virus) i quali impediscono l'attivazione dell'inibizione della sintesi delle proteine virali da parte della PKR indotta dall'interferoni di tipo I (IFN-1).\nLe proteine virali E3 e E1A inoltre possono inibire l'apoptosi innescata dalla cellula ospite in risposta alle alterazioni indotte dal virus, oppure dall'azione del linfociti T e dalle citochine pro infiammatorie (TNF alfa). \nAlcuni ceppi di adenovirus possono inibire l'attivit\u00e0 citotossica del linfociti T CD8 indirettamente, bloccando l'espressione delle MHC di classe I da parte delle cellule infettate.\nClinica.\nTra le possibili patologie causate da adenovirus vi sono congiuntiviti, gastroenteriti, cistiti e polmoniti."}
{"id": "1783349", "revid": "287204", "url": "https://it.wikipedia.org/wiki?curid=1783349", "title": "BMW M2 B15", "text": "Il BMW M2 B15 era un motore boxer a 2 cilindri prodotto dall'azienda tedesca BMW Flugmotorenbau GmbH dal 1920 al 1922.\nSviluppato da Martin Stolle su un'idea Max Friz l'M2 B15, denominato internamente anche come Bayerische Motoren, era caratterizzato da soluzioni tecniche avveniristiche per il tempo, quali la realizzazione delle testate in lega leggera, l'utilizzo di cuscinetti a sfera come supporto di banco dell'albero a gomiti e la lubrificazione a carter secco.\nDestinato ad uso motociclistico venne montato sulla Victoria KR I ma serv\u00ec da base per lo sviluppo di tutti i motori boxer prodotti dall'azienda bavarese ed utilizzati sulla propria produzione motociclistica.\nL'M2 B15 venne utilizzato dal costruttore berlinese Friedrich Budig anche come motore aeronautico in configurazione spingente su un biplano da turismo di propria progettazione. L'esemplare cos\u00ec usato viene conservato esposto al Deutsches Museum di Monaco di Baviera, Germania."}
{"id": "1783350", "revid": "729019", "url": "https://it.wikipedia.org/wiki?curid=1783350", "title": "Servizio ferroviario metropolitano di Cagliari", "text": "Il servizio metropolitano di Cagliari \u00e8 un servizio ferroviario metropolitano esercito da Trenitalia sulla tratta da Cagliari a Decimomannu della ferrovia Cagliari-Golfo Aranci, istituito il 10 giugno 2001 ed esteso ai giorni festivi dal giugno 2013.\nCaratteristiche.\nL'infrastruttura.\nIl servizio collega il capoluogo con l'area nord-ovest del suo hinterland sino a giungere a Decimomannu. Dal punto di vista infrastrutturale viene sfruttata la parte iniziale della Dorsale Sarda, per complessivi 16,61\u00a0km di linea a doppio binario, raddoppio attivo dal 1984. In questa frazione di linea esistevano all'epoca 4 stazioni: Cagliari, Cagliari Elmas (situata nel comune di Elmas, sino a fine anni ottanta frazione di Cagliari) e Assemini, impianti nati con la ferrovia nell'ultimo trentennio dell'Ottocento e pi\u00f9 volte ristrutturati nella loro storia, pi\u00f9 la stazione di Decimomannu, inaugurata nel 1984 per sostituire l'originario scalo decimese. A questi scali si aggiunsero dal 14 giugno 2009 le fermate di Cagliari Santa Gilla, Assemini Carmine e Assemini Santa Lucia.\nCon il cambio orario del 9 giugno 2013 venne attivata anche la fermata di Elmas Aeroporto, al servizio dell'aeroporto di Cagliari-Elmas, e contemporaneamente vennero chiuse all'esercizio le fermate di Assemini Carmine e Assemini Santa Lucia, riattivate poi un anno pi\u00f9 tardi.\nIl materiale rotabile.\nI treni utilizzati sono composti da automotrici termiche ALn 668 o ALn 663, oppure da convogli Minuetto diesel.\nIl servizio.\nAl 2013 la frequenza media delle corse che effettuavano tutte le fermate (8 per direzione, classificati come treni \"metropolitani (M)\", tranne che dal dicembre 2012 al giugno 2013 e fino a giugno 2009, quando furono classificati come treni regionali), era di una corsa ogni 2 ore circa.\nLa tratta Cagliari\u2013Decimomannu \u00e8 percorsa anche da treni regionali, con fermate ad Elmas Aeroporto, Cagliari Elmas e Assemini, diretti a varie destinazioni. Vi sono inoltre treni regionali che non effettuano fermate intermedie.\nIl servizio viene definito dal gestore come \"metropolitano\".\nAl 2020 i treni risultano classificati come regionali."}
{"id": "1783358", "revid": "339392", "url": "https://it.wikipedia.org/wiki?curid=1783358", "title": "La premi\u00e8re enqu\u00eate de Maigret", "text": ""}
{"id": "1783359", "revid": "767487", "url": "https://it.wikipedia.org/wiki?curid=1783359", "title": "Joseph de Puisaye", "text": "Fu uno dei principali capi chouan che combatterono le Guerre di Vandea.\nNacque in una famiglia della vecchia nobilt\u00e0 francese che occupa l'incarico ereditario dei balivi di Perche. Come molti giovani nobili dei rami cadetti, doveva scegliere tra l'entrare in un ordine monastico (ebbe la tonsura a 7 anni) o abbracciare la carriera militare e alla fine scelse quest'ultima.\nNel 1783, diviene colonnello dei \"Cent-Suisses\" un corpo militare di guardie del re e nominato cavaliere dell'Ordine di San Luigi. Nel 1788, sposa Louise Sesne, marchesa di M\u00e9nilles e proprietario del castello di M\u00e9nilles, vicino a Pacy-sur-Eure. \nMa i legami con la sua terra natale rimangono molto forti perch\u00e9 nel 1789, \u00e8 eletto deputato della nobilt\u00e0 di Perche agli Stati generali. \nIl 24 giugno 1790, protesta contro l'abolizione della nobilt\u00e0. Promosso nel 1791 maresciallo di campo, si ritira dopo nella sua terra di M\u00e9nilles e viene eletto comandante della guardia nazionale della zona di \u00c9vreux.\nNel 1793, allo scoppio delle Guerre di Vandea viene scelto come capo chouan e inizier\u00e0 a combattere i repubblicani nella Bretagna e nella Vandea Militare. Questo lo porter\u00e0 anche in contatto con i futuri sovrani Luigi XVIII e Carlo X in particolare andr\u00e0 sotto gli ordini di quest'ultimo e ha fatto da suo portavoce in Vandea. \nCombatter\u00e0 fino alla Terza guerra di Vandea, ma nella battaglia di Quiberon ottiene la sconfitta decisiva che lo fa fuggire a Londra. Qualche anno dopo nel 1798 viene mandato in Alto Canada dove crea una colonna chouan per impedire l'influenza repubblicana gi\u00e0 affermatasi negli USA anche in Canada. Non torner\u00e0 in Francia dopo la Restaurazione, ma si ritirer\u00e0 in una fattoria a nord di Londra dove, gi\u00e0 vedovo, si sposa con Susanna Smithers, la sua governante, e con lei vivr\u00e0 nella loro fattoria fino alla fine dei suoi giorni."}
{"id": "1783361", "revid": "1442080", "url": "https://it.wikipedia.org/wiki?curid=1783361", "title": "Gino Pinelli", "text": "Formatosi a Venezia con Guglielmo Ciardi, fu paesaggista di notevole suggestione.\nColtiv\u00f2 anche l'incisione, segnalandosi per scene di genere, vedute campestri e nature morte.\nInsegn\u00f2 disegno per lunghi anni all'istituto tecnico di Rovigo."}
{"id": "1783364", "revid": "859666", "url": "https://it.wikipedia.org/wiki?curid=1783364", "title": "Akari Unryu", "text": ""}
{"id": "1783372", "revid": "729780", "url": "https://it.wikipedia.org/wiki?curid=1783372", "title": "Frank Dickens", "text": "Opere.\nLa sua prima striscia, pubblicata dal \"Sunday Times\" nel 1960 fu \"Oddbod\", ma quella che gli diede notoriet\u00e0 fu \"Bristow\", uscita un anno dopo, e che di \"Oddbod\" \u00e8 uno \"spin-off\". Bristow \u00e8 un impiegato scansafatiche, ma vincente grazie anche al suo ottimismo.\nAltre strisce sono \"Albert Herbert Hawkins\", \"Patto\", \"Lucy Lanzarote\", \"Teddy Pig\", \"Panto\".\nDickens \u00e8 stato per otto volte nominato fumettista dell'anno in Gran Bretagna dal Cartoonist Club of Great Britain.\nTra le sue opere si possono contare anche 12 libri illustrati per bambini, racconti e romanzi gialli.\nAlla sua attivit\u00e0 di fumettista e illustratore ha affiancato quella di sceneggiatore radiofonico e televisivo, oltre che di musical.\nVissuto fra Camden Town e l'Algarve, Dickens \u00e8 morto l'8 luglio 2016 dopo una lunga malattia."}
{"id": "1783375", "revid": "1305772", "url": "https://it.wikipedia.org/wiki?curid=1783375", "title": "The Early Years", "text": ""}
{"id": "1783376", "revid": "104458", "url": "https://it.wikipedia.org/wiki?curid=1783376", "title": "Ur\u0161ka Hrovat", "text": "Specialista dello slalom speciale in attivit\u00e0 negli anni novanta, fu in grado in carriera di aggiudicarsi cinque vittorie in Coppa del Mondo, tutte in slalom speciale. Nel 1996 conquist\u00f2 la medaglia di bronzo, sempre tra i paletti stretti, in occasione dei Mondiali della Sierra Nevada, in Spagna.\nAgli inizi della carriera, prima della dissoluzione della Jugoslavia (1991), gareggi\u00f2 per la nazionale jugoslava.\nBiografia.\nStagioni 1990-1995.\nUr\u0161ka Hrovat debutt\u00f2 in campo internazionale in occasione dei Mondiali juniores di Zinal 1990; l'anno dopo, nella rassegna iridata giovanile di Geilo/Hemsedal 1991, ottenne le sue prime due medaglie nella manifestazione (oro nello slalom speciale e argento nella combinata). Il 14 gennaio 1992 ottenne il primo piazzamento di rilievo in Coppa del Mondo, classificandosi 20\u00aa nello slalom speciale di Hinterstoder; un mese pi\u00f9 tardi esord\u00ec ai Giochi olimpici invernali e ad fu 10\u00aa nello slalom speciale e non port\u00f2 a termine il supergigante. Sempre nel 1992, ai Mondiali juniores di Maribor, vinse una seconda medaglia d'oro nello slalom speciale.\nMorioka 1993 fu la sua prima partecipazione iridata, durante la quale si classific\u00f2 27\u00aa nello slalom gigante e 26\u00aa nello slalom speciale; quell'anno prese parte anche ai Mondiali juniores di Montecampione/Colere, vincendo la sua quarta medaglia iridata giovanile (bronzo nello slalom speciale). All'inizio della stagione 1993-1994, il 28 novembre a Santa Caterina Valfurva, conquist\u00f2 in slalom speciale il primo podio in Coppa del Mondo (3\u00aa), mentre il 22 gennaio a Maribor arriv\u00f2 la prima vittoria, sempre in slalom speciale. Ai XVII Giochi olimpici invernali di si piazz\u00f2 26\u00aa nel supergigante, 20\u00aa nello slalom gigante, 8\u00aa nello slalom speciale e 14\u00aa nella combinata.\nStagioni 1996-2001.\nIl 24 febbraio 1996 ai Mondiali della Sierra Nevada vinse la medaglia di bronzo nello slalom speciale vinto da Pernilla Wiberg davanti a Patricia Chauvet, dopo essersi classificata 11\u00aa nello slalom gigante due giorni prima; in quella stagione in Coppa del Mondo ottenne il suo miglior piazzamento nella classifica di slalom speciale, chiudendo 2\u00aa alle spalle di Elfi Eder che la sopravanz\u00f2 di 140 punti. Due anni dopo, ai XVIII Giochi olimpici invernali di , fu 18\u00aa nello slalom gigante e non concluse lo slalom speciale; in quella stagione in Coppa del Mondo fu 9\u00aa nella classifica generale, suo miglior piazzamento in carriera.\nAll'inizio della stagione 1998-1999, il 21 novembre a Park City, conquist\u00f2 in slalom speciale la sua ultima vittoria, nonch\u00e9 ultimo podio, in Coppa del Mondo; ai successivi Mondiali di Vail/Beaver Creek fu 7\u00aa nello slalom speciale e non complet\u00f2 lo slalom gigante. La sua ultima in gara in Coppa del Mondo fu lo slalom speciale di Flachau del 14 gennaio 2001, chiuso in 4\u00aa posizione; termin\u00f2 l'attivit\u00e0 agonistica in occasione dei Mondiali di Sankt Anton am Arlberg del mese successivo, dove si classific\u00f2 10\u00aa nello slalom speciale.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale\nCoppa Europa.\nCoppa Europa - vittorie.\nLegenda:\nGS = slalom gigante\nSL = slalom speciale\nNor-Am Cup.\nNor-Am Cup - vittorie.\nLegenda:\nGS = slalom gigante\nSouth American Cup.\nSouth American Cup - vittorie.\nLegenda:\nSL = slalom speciale"}
{"id": "1783378", "revid": "61051", "url": "https://it.wikipedia.org/wiki?curid=1783378", "title": "Graceland", "text": ""}
{"id": "1783380", "revid": "1745361", "url": "https://it.wikipedia.org/wiki?curid=1783380", "title": "Cerambo", "text": "Nella mitologia greca, Cerambo (in greco \"\u039a\u03ad\u03c1\u03b1\u03bc\u03b2\u03c3\u03c2\") era un pastore dalle umili origini di cui si raccontano le gesta durante il diluvio universale di Deucalione.\nIl mito.\nCerambo, al tempo della punizione di Zeus, viveva alle pendici del monte Otrys nell'Otride in Tessaglia; quando inizi\u00f2 la furia divina, per sfuggire all'inondazione, decise di salire sulla montagna pi\u00f9 alta: qui rimase ad aspettare, ma le acque si alzarono sempre di pi\u00f9 fino a minacciarlo, allora le ninfe del luogo, che gli erano grate per essere state deliziate dal suo bel canto per il quale era famoso in tutta la regione, decisero di offrirgli delle ali, e lo trasformarono in uno scarabeo.\nSecondo Ovidio (Metamorfosi 7. 353), Cerambo era figlio di Eusiro, figlio di Poseidone e della ninfa Eidotea.\nTerambo, altro abitante dell'Otride, ebbe un destino simile a quello di Cerambo. Fra i due miti simili, quello che appare pi\u00f9 verosimile per assonanza \u00e8 quello di Cerambo (il suo nome in greco antico significava appunto scarabeo)."}
{"id": "1783381", "revid": "287204", "url": "https://it.wikipedia.org/wiki?curid=1783381", "title": "Urska Hrovat", "text": ""}
{"id": "1783382", "revid": "1745361", "url": "https://it.wikipedia.org/wiki?curid=1783382", "title": "Celto (mitologia)", "text": "Nella mitologia greca, Celto (o Galate secondo altre tradizioni) era il figlio di Polifemo e Galatea (Nereide), e il fratello di Illyricus e Galas. In un'altra versione era il nome di uno dei figli di Eracle. Secondo il mito si deve l'origine di tutti i celti.\nIl mito.\nCeltine o Celtina, figlia del re della Gran Bretagna (Britanno) ai tempi in cui Eracle era giovane, rimase incinta di lui, ella lo convinse con l'inganno ad unirsi con lei, infatti l'eroe stava tornando dopo una delle dodici fatiche (quella del bestiame di Gerione che per riuscirci dovette viaggiare per tutta l'Europa conosciuta), ma senza che Eracle se ne accorgesse la ragazza riusc\u00ec a nascondere l'intera mandria oggetto della missione. La ragazza acconsent\u00ec a rivelare dove avesse nascosto gli animali solo se il semidio si fosse unito a lei. Da tale unione nacque Celto: Eracle prima di lasciare la citt\u00e0 diede alla ragazza un arco affermando che se un giorno il futuro figlio fosse riuscito a domare con forza quell'arma prodigiosa sarebbe diventato re.\nPareri secondari.\nAltri autori indicano Sterope o Peribea come madre di Celto."}
{"id": "1783388", "revid": "204012", "url": "https://it.wikipedia.org/wiki?curid=1783388", "title": "Galate", "text": ""}
{"id": "1783390", "revid": "682976", "url": "https://it.wikipedia.org/wiki?curid=1783390", "title": "Celeutore", "text": "Nella mitologia greca, Celeutore era uno dei figli di Agrio.\nIl mito.\nCeleutore, insieme ai suoi fratelli decise di regalare il regno di Oineo al loro padre, partirono in guerra andando contro il loro parente (infatti Eneo era in realt\u00e0 il fratello di Agrio e quindi loro zio). Lo sconfissero e regalarono come desiderarono il trono ad Agrio, ma Diomede che era nipote del vecchio re decise di vendicare il parente e alla fine uccise Celeutore e quasi tutti i suoi fratelli."}
{"id": "1783392", "revid": "307923", "url": "https://it.wikipedia.org/wiki?curid=1783392", "title": "Ceira", "text": ""}
{"id": "1783395", "revid": "767487", "url": "https://it.wikipedia.org/wiki?curid=1783395", "title": "BMW 106", "text": "Il BMW 106 era un motore aeronautico sperimentale a 12 cilindri a V di 60\u00b0 raffreddato a liquido realizzato dalla tedesca BMW Flugmotorenbau GmbH nel 1933.\nStoria.\nSviluppo.\nIl BMW 106 era un ulteriore sviluppo del precedente BMW VI al quale era stata applicato un nuovo sistema di alimentazione ad iniezione diretta, primo esempio nella produzione motoristica dell'azienda. La sperimentazione si svolgeva nell'ambito della ricerca sul contenimento dei consumi, che si concretizzavano nell'aumento del raggio d'azione a parit\u00e0 di peso, con un parallelo incremento delle prestazioni in termini di potenza.\nIl 106 era il primo motore BMW al quale era stato assegnato il nuovo tipo di denominazione assegnata dal Reichsluftfahrtministerium, il Ministero dell'aria del Reich, il quale aveva inizialmente assegnato ai progetti della casa bavarese il blocco \"100-199\"."}
{"id": "1783396", "revid": "1745361", "url": "https://it.wikipedia.org/wiki?curid=1783396", "title": "Ceira (mitologia)", "text": "Nella mitologia greca, Ceira era il nome di una eroina della citt\u00e0 di Mileto, figlia di un artigiano, esperto vasaio.\nIl mito.\nNeleo, figlio di Codro chiese ad un oracolo quale sarebbe stato il suo futuro e il responso fu che doveva creare una citt\u00e0 dove una donna gli avesse offerto della terra umida, bagnata. Arrivato a Creta incontr\u00f2 la ragazza, allora le chiese della creta e Ceira non capendo gliela offr\u00ec: quella fu la terra bagnata che cercava e subito Neleo prese la citt\u00e0."}
{"id": "1783398", "revid": "1745361", "url": "https://it.wikipedia.org/wiki?curid=1783398", "title": "Celeo (re di Eleusi)", "text": "Celeo () \u00e8 un personaggio della mitologia greca. Fu re di Eleusi.\nGenealogia.\nFiglio di Eleusi, spos\u00f2 Metanira e divenne padre dei maschi Demofoonte e Trittolemo e delle femmine Diogenia, Pammerope, Sesara, Callidice, Demo, Cleisidice e Callitoe.\nMitologia.\nOspit\u00f2 Demetra affidandole il figlio Demofoonte che fu involontariamente ucciso in un rito d'immortalit\u00e0 e che in seguito fu riportato in vita dalla dea. \nCeleo fece costruire un tempio in onore di Demetra dove ne divenne sacerdote e pot\u00e9 apprendere i riti segreti dei Misteri Eleusini del culto di Demetra.\nCeleo fu ucciso da Erittonio in una guerra con Atene e lu sue figlie in lutto furono poi trasformate in colombe da Demetra."}
{"id": "1783400", "revid": "47767", "url": "https://it.wikipedia.org/wiki?curid=1783400", "title": "Celeo (ladro)", "text": "Celeo (in greco antico \u039a\u03b5\u03bb\u03b5\u03cc\u03c2) era un personaggio della mitologia greca, abitante dell'isola di Creta e famoso ladro ardito, di cui si raccontano le gesta.\nMitologia.\nCeleo, un giovane ragazzo con i suoi compagni Laio, Cerbero e Egolio decisero di rubare il miele in un luogo proibito, proprio dove Rea all'alba dei tempi aveva concepito Zeus e posto a cui l'entrata era inviolabile da parte di chiunque.\nPer l'impresa i ladri decisero di vestirsi di bronzo, che doveva servire contro le api poste di guardia all'alveare che forniva il sacro miele, primo cibo di Zeus.\nEntrati nella caverna non trovarono ostacolo alcuno sin quando raggiunsero la culla del dio ma qui misteriosamente le loro armature caddero e si ud\u00ec un tuono minaccioso. A nulla serv\u00ec l'intervento di Temi che cercava di calmare il dio poich\u00e9 egli non ebbe piet\u00e0 per i colpevoli, che furono trasformati tutti in uccelli: Celeo in cornacchia, mentre i suoi amici in ossifraga e tordo.\nInterpretazione e realt\u00e0 storica.\nSi raccontava che nella caverna ogni anno proprio in coincidenza con la nascita del padre degli dei si vedesse un misterioso fuoco provenire dall'interno."}
{"id": "1783407", "revid": "61051", "url": "https://it.wikipedia.org/wiki?curid=1783407", "title": "BMW Jupiter", "text": ""}
{"id": "1783408", "revid": "123678674", "url": "https://it.wikipedia.org/wiki?curid=1783408", "title": "Le Moniteur universel", "text": "Le Moniteur universel \u00e8 stato un quotidiano francese; fu fondato a Parigi nel 1789 da Charles-Joseph Panckoucke e chiuse i battenti il 30 giugno 1901.\nEra un giornale di propaganda che fu a lungo l'organo ufficiale del governo francese, inizialmente si chiamava \"Gazette nationale\", \"Le Moniteur\" era invece il sottotitolo che poi prese il posto del titolo vero e proprio nel 1811.\nIl quotidiano era nato per contenere i dibattiti, gli avvenimenti di politica interna ed estera, i decreti e tutti gli atti dell'Assemblea Nazionale Costituente. Fin dal primo numero del 24 novembre 1789, i dibattiti dell'assemblea, come tutti gli altri atti ufficiali, dovevano essere inseriti esattamente come venivano formulati e senza commenti, in questo modo il giornale rimase piuttosto neutrale in quanto riusciva a dare voce a tutte le parti politiche dell'Assemblea.\n\"Le Moniteur\" divenne l'organo ufficiale del governo francese solo a partire dal gennaio 1799 e continu\u00f2 ad esserlo per settanta anni, tranne che nel periodo della Restaurazione, durante il quale gli atti pubblici furono pubblicati nella \"Gazette officielle\". Nel 1848 venne rinominato \"Journal officiel de la R\u00e9publique fran\u00e7aise\" (in italiano, \"Giornale ufficiale della Repubblica francese\"), poi \"Journal officiel de l'Empire fran\u00e7ais\" nel 1852. Perse completamente il legame con il governo il 1\u00ba gennaio 1869 dopo un conflitto tra Napoleone III e la direzione del giornale.\nQueste vicende fecero abbastanza discutere, soprattutto perch\u00e9 il nuovo organo ufficiale intendeva usare lo stesso nome di \"Le Moniteur\", ma dopo una causa giudiziaria i proprietari del giornale riuscirono a mantenere la testata. Il \"Moniteur\" continu\u00f2 ad esistere come giornale indipendente.\nVerso gli ultimi anni di pubblicazione venne allegato al giornale il \"Petit Moniteur Universel\", un quotidiano economico."}
{"id": "1783413", "revid": "125272347", "url": "https://it.wikipedia.org/wiki?curid=1783413", "title": "Andrew Cunanan", "text": "Il 12 giugno del 1997 era diventato il fuggitivo numero 449 a essere inserito dall'FBI nella \"FBI Ten Most Wanted Fugitives\", la lista dei ricercati pi\u00f9 pericolosi degli Stati Uniti.\nBiografia.\nAndrew \u00e8 il pi\u00f9 giovane dei quattro figli di Mary Ann Schillaci (di origini italiane) e Modesto Cunanan (originario delle Filippine). Cresce nel \"quartiere bene\" di Rancho Bernardo, a nord della citt\u00e0 di San Diego. Frequenta la blasonata \u201cBishop's School\u201d a La Jolla, California. Ha un ottimo profitto negli studi, prediligendo gli argomenti classici, il teatro drammatico, la storia e il francese. Talvolta esibisce provocatoriamente la propria omosessualit\u00e0. Manifesta, per\u00f2, comportamenti aggressivi nei confronti di altri studenti.\nSi diploma nel 1987 e nello stesso anno si iscrive alla facolt\u00e0 di Storia degli Stati Uniti d'America all'Universit\u00e0 della California, San Diego, dimostrando grandi qualit\u00e0 intellettive. Tuttavia, non si laureer\u00e0 mai n\u00e9 prester\u00e0 mai servizio militare; non avr\u00e0 neppure un lavoro stabile.\nNel 1989 il padre abbandona moglie e figli dopo essere stato accusato di appropriazione indebita e fugge nelle Filippine per evitare l'arresto. Ingenuamente convinto che il padre conducesse in patria una vita agiata grazie al denaro accumulato illegalmente negli Stati Uniti, Andrew decide di raggiungerlo; scoperta la reale condizione prossima all'indigenza del genitore e spaesato dallo stile di vita misero e totalmente differente dalle sue abitudini, torna ben presto a San Francisco, in California.\nNello stesso anno, la madre apprende che Cunanan \u00e8 gay. Durante una discussione che ne segu\u00ec, lui la sbatt\u00e9 contro un muro, provocandole la dislocazione di una spalla. Successivi esami sul suo comportamento indicano che possa aver sofferto di psicopatia e un disturbo di personalit\u00e0 caratterizzato da una mancanza anormale di empatia.\nFacendosi mantenere dai suoi amici in cambio di prestazioni sessuali, vive a livelli sostenutissimi, guida macchine di lusso e si spaccia per figlio di famiglia benestante. Grazie alla sua notevole bellezza, accompagnata da una cospicua intelligenza, non viene considerato un volgare prostituto bens\u00ec un \"accompagnatore\", che incomincia relazioni estremamente proficue con esponenti della comunit\u00e0 degli affari, segretamente omosessuali e in genere persino sposati. \u00c8, insomma, un gigol\u00f2 d'alto bordo, dalle prestazioni estremamente costose.\nGli omicidi.\nLa vita criminale di Cunanan si concentra tutta nel 1997, nei suoi ultimi tre mesi di vita. Per ragioni non chiarite, si trasforma in un feroce assassino, uccidendo alcuni dei suoi amanti pi\u00f9 intimi; probabilmente, per il verificarsi di un tale epilogo ha avuto un ruolo centrale il fatto che egli fosse caduto nella dipendenza da cocaina ed eroina e si fosse dedicato anche allo spaccio. Il primo omicidio avviene il 27 aprile, massacrando a colpi di martello sul cranio l'amico Jeffrey Trail, 28 anni.\nIl 3 maggio, invece, fredda con una calibro .40 l'architetto David Madson (33 anni) vicino al Rush Lake a Rush City vicino a Minneapolis. Dopo essersi spostato da Minneapolis a Chicago, il giorno dopo tortura fino a uccidere il settantaduenne Lee Miglin, costruttore edile. Il 9 maggio, per rubare una macchina, uccide William Reese, guardiano del \"Finn's Point National Cemetery\" di Pennsville; sar\u00e0 il pick up rosso di Reese a portare Andrew Cunanan in Florida. Per oltre due mesi, grazie alle sue doti di trasformista, fa compiere giri a vuoto alla polizia degli Stati Uniti, che tenta invano di arrestarlo. \nIl 15 luglio \u00e8 a Miami, dove, con due colpi di pistola, uccide lo stilista Gianni Versace, freddato in pieno giorno davanti alla porta della sua residenza.\nAl tempo degli omicidi, c'era molta speculazione nei media sulle motivazioni di Cunanan, forse legate a una diagnosi di infezione da HIV, probabilmente passatagli da uno dei suoi amanti; l'autopsia rivel\u00f2 che Cunanan non era sieropositivo. Le sue motivazioni rimangono un mistero e per l'omicidio di Versace includono l'invidia per il ruolo dello stilista come \"icona gay\".\nL'epilogo.\nCunanan mor\u00ec in una casa galleggiante la notte del 23 luglio 1997. La presenza di Andrew all'interno dell'imbarcazione, propriet\u00e0 di un piccolo truffatore tedesco di nome Torsten Reineck, venne segnalata da un custode che, uditi rumori provenire dal natante, avvert\u00ec la polizia che mobilita guardia nazionale, vigili del fuoco e FBI. L'imbarcazione, con all'interno Cunanan, venne circondata; per farlo uscire vennero lanciati fumogeni, senza risultato. Quando fece irruzione, la polizia rinvenne il corpo del criminale sparatosi in bocca un colpo calibro .40."}
{"id": "1783419", "revid": "56620", "url": "https://it.wikipedia.org/wiki?curid=1783419", "title": "Le Moniteur Universel", "text": ""}
{"id": "1783420", "revid": "767487", "url": "https://it.wikipedia.org/wiki?curid=1783420", "title": "Cyrano de Bergerac (film 1990)", "text": "Cyrano de Bergerac \u00e8 un film del 1990 diretto da Jean-Paul Rappeneau, tratto dall'opera omonima di Edmond Rostand.\nPresentato in concorso al 43\u00ba Festival di Cannes, valse a G\u00e9rard Depardieu il premio per la migliore interpretazione maschile.\nFu candidato all'Oscar al miglior film straniero.\nTrama.\nA Parigi nel 1640 il Cavalier Cyrano cerca di conquistare il cuore della bella Roxane. Cyrano \u00e8 uno spadaccino molto particolare, totalmente diverso dai suoi coetanei. Egli \u00e8 scontroso e beffardo, anche crudele in certi casi. Ci\u00f2 che lo rende insopportabile e anche ridicolo \u00e8 il suo naso sproporzionato che lo rende oggetto delle risa di nobili e cavalieri.\nProprio a causa di questi difetti Cyrano non riesce a fare innamorare Roxane di lui; perch\u00e9 questa infatti, non accorgendosi dei corteggiamenti dello spadaccino, gli chiede addirittura di aiutarla nel conquistare il cuore di Cristiano, un giovane nobile di Parigi. Cyrano ci rimane malissimo, per\u00f2 la sua indole di burlone e fanfarone lo spinge a reggere per un po' il gioco.\nQuando scoppia la guerra che vedr\u00e0 protagonisti i cosiddetti \"Cadetti di Guascogna\", Cyrano cerca un'ultima volta di conquistare Roxane, tentando di dichiararsi, ma non vi riesce. Un bombardamento pi\u00f9 violento degli altri uccide Cristiano, ed un altro ferisce Cyrano alla gamba, costringendolo quasi all'immobilit\u00e0. Cyrano si reca a trovare regolarmente Roxane, e prima di morire ha un ultimo colloquio con costei, recitando a memoria la lettera d'addio che scrisse in vece di Cristiano, molti anni prima. Solo a quel punto lei capisce d'aver amato in realt\u00e0 il caro amico e non il giovane."}
{"id": "1783421", "revid": "92723", "url": "https://it.wikipedia.org/wiki?curid=1783421", "title": "Quel Dio", "text": " Quel Dio \u00e8 la prima enciclica di papa Gregorio XVI, pubblicata il 5 aprile 1831, con la quale il Pontefice esprime la propria soddisfazione per la conclusione delle insurrezioni scoppiate nello Stato Pontificio a partire dal febbraio 1831 e ringrazia l'imperatore d'Austria Francesco II che con il suo intervento, unitamente a gruppi di cittadini organizzati nella milizia civica, gli ha restituito la pienezza del potere temporale."}
{"id": "1783423", "revid": "92723", "url": "https://it.wikipedia.org/wiki?curid=1783423", "title": "Le Armi Valorose", "text": " Le Armi Valorose \u00e8 un'enciclica di papa Gregorio XVI, pubblicata il 12 luglio 1831, con la quale il Pontefice, dopo che le forze militari austriache si ritirano dalle quattro Legazioni dello Stato Pontificio, elogia il loro corretto comportamento ed invita i suoi sudditi a dimenticare il passato e a ricostituire una sola famiglia."}
{"id": "1783424", "revid": "92723", "url": "https://it.wikipedia.org/wiki?curid=1783424", "title": "Cum Primum (Gregorio XVI)", "text": "Cum Primum \u00e8 un'enciclica di papa Gregorio XVI, pubblicata il 9 giugno 1832, e scritta all'episcopato della Polonia, con la quale il Pontefice denuncia la diffusione di false teorie avvenuta in Polonia da parte di falsi maestri; incita i vescovi a combattere gli erronei principi e, richiamando alcuni documenti della Sacra Scrittura, raccomanda ai cattolici di ubbidire ai sovrani legittimamente costituiti, purch\u00e9 non emanino disposizioni contrarie alle leggi di Dio e della Chiesa.\nDi fatto il papa condanna nettamente la rivoluzione polacca del 1831, perch\u00e9 l'obbedienza all'autorit\u00e0 costituita da Dio \u00e8 un precetto assoluto, che non si pu\u00f2 violare se non quando l'autorit\u00e0 comanda cose vietate da Dio. Tre le cause fondamentali che hanno portato Gregorio XVI alla pubblicazione della \"Cum Primum\", possiamo citare:\nNon bisogna dimenticare nemmeno le pressioni di Metternich e di Gagarin (l'ambasciatore russo presso la Santa Sede arriva addirittura a correggere la prima stesura della \"Cum Primum\").\nL'enciclica ha lo stesso titolo della costituzione apostolica approvata da san Pio V nel 1566, e dell'enciclica \"Cum Primum\" di Clemente XIII (1759)."}
{"id": "1783425", "revid": "92723", "url": "https://it.wikipedia.org/wiki?curid=1783425", "title": "Singulari Nos", "text": " Singulari Nos \u00e8 un'enciclica di papa Gregorio XVI, pubblicata il 25 giugno 1834.\nContrariamente all'impegno preso di seguire unicamente e senza riserve la dottrina della Chiesa ribadita da Gregorio XVI nell'enciclica \"Mirari Vos\" del 15 agosto 1832, il Lamennais ha pubblicato un libretto in lingua francese, \"Paroles d'un croyant\", nel quale tenta di demolire alcuni capisaldi del Cattolicesimo. Il Pontefice condanna decisamente le proposizioni del Lamennais, pur auspicando che ritorni sulla retta via."}
{"id": "1783427", "revid": "92723", "url": "https://it.wikipedia.org/wiki?curid=1783427", "title": "Commissum Divinitus", "text": "Commissum Divinitus \u00e8 un'enciclica di papa Gregorio XVI, pubblicata il 17 maggio 1835 ed indirizzata all'episcopato della Svizzera, nella quale il Pontefice condanna alcune prese di posizione adottate dai laici riunitisi a Baden nel gennaio del 1834 in materie che riguardano la religione cattolica, la sua dottrina e il suo ordinamento; Gregorio XVI esprime il proprio dolore per quanto \u00e8 stato organizzato contro la Chiesa, e condanna gli errori affermati in quella sede."}
{"id": "1783429", "revid": "92723", "url": "https://it.wikipedia.org/wiki?curid=1783429", "title": "Augustissimam Beatissimi", "text": "Augustissimam Beatissimi \u00e8 un'enciclica di papa Gregorio XVI, pubblicata il 21 dicembre 1840, nella quale il Pontefice, dopo aver ricordato i sacrifici compiuti per restaurare la basilica di San Paolo fuori le mura, devastata da un incendio nel luglio del 1823, si rallegra di aver potuto inaugurare e consacrare una parte del tempio ricostruito, ma poich\u00e9 occorre compiere tanti altri dispendiosi lavori, invita i vescovi di tutto il mondo a raccogliere offerte e ad inviarle a Roma affinch\u00e9 la basilica possa essere completamente restaurata."}
{"id": "1783430", "revid": "92723", "url": "https://it.wikipedia.org/wiki?curid=1783430", "title": "Inter Ea", "text": "Inter Ea \u00e8 un'enciclica di papa Gregorio XVI, pubblicata il 1\u00ba aprile 1842, nella quale il Pontefice si lamenta che in diverse regioni svizzere siano state promulgate leggi che danneggiano i monasteri, i cui beni sono stati confiscati dallo Stato e messi all'asta; protesta contro le disposizioni adottate, e si augura che i cattolici che hanno cooperato a tali provvedimenti ritornino sui loro passi, associandosi a coloro che si sono pubblicamente opposti alle leggi contrarie agli interessi della Chiesa."}
{"id": "1783432", "revid": "732810", "url": "https://it.wikipedia.org/wiki?curid=1783432", "title": "Pallacanestro Aurora Desio", "text": "La U.S. Pallacanestro Aurora Desio 94 \u00e8 una squadra di pallacanestro maschile fondata a Desio, in provincia di Monza e Brianza. \u00c8 sorta nel 1994 con l'acquisto del titolo sportivo dell'Orobica Basket Bergamo, in sostituzione dell'A.S. Aurora Basket Desio, fallita dopo un decennio passato tra Serie A1 e Serie A2.\nStoria.\nL'Aurora Basket Desio nasce nel 1965 e giunge in Serie A2 al termine della stagione 1984-85. Dopo essere giunta al 5\u00ba posto, nel 1986-87 arriva quarta con Virginio Bernardi in panchina e viene promossa in Serie A. Retrocessa, torna nella massima divisione dopo un anno di serie cadetta. Nel 1989-90 non serve esonerare Claudio Bardini per salvarsi: neanche Stefano Bizzozi riesce a far vincere una partita all'Aurora.\nFino al 1994 la squadra si batte per la promozione in Serie A1, ma poi \u00e8 costretta a sciogliersi per problemi finanziari.\nL'U.S. Pallacanestro Aurora Desio '94 nasce il 29 giugno 1994, pochi giorni dopo la scomparsa dell'A.S. Aurora Basket Desio; dopo una stagione, la 1994-95, esclusivamente dedicata all'attivit\u00e0 giovanile e costellata da parecchie soddisfazioni, la fusione con l'Orobica Basket Bergamo consente alla societ\u00e0 desiana di tornare a disputare il campionato di serie B2 nell'annata 1995-96.\nL'anno successivo, grazie all'acquisizione dei diritti della Juvi Cremona, l'Aurora partecipa al campionato di B1 sfiorando al primo tentativo la promozione in serie A2. Nell'estate del 1998 un altro dietro-front con la scelta di non iscriversi pi\u00f9 alla B1 e ripartire dal campionato provinciale milanese di Promozione in cui poter far giocare i giovani di propriet\u00e0. La scalata verso il primo campionato regionale, la C2, \u00e8 repentina. Nell'estate del 1999 alle finali tenutesi alla palestra milanese del Leone XIII la squadra targata GT Autoalarm centra la serie D, e l'anno dopo il copione si ripete. Niente play-off nel 2000 ma promozione diretta in serie C2 con un nuovo marchio sulle magliette, quello di TC Sistema.\n\u00c8 anche l'anno del ritorno dell'Aurora ad una finale nazionale a Reggio Calabria col gruppo Juniores targato Rimadesio. La prima squadra si ripresenta in C2 molto competitiva e si qualifica assieme alla Bustese alle Final Six di Cassano d'Adda, in palio ci sono tre posti per salire in C1. L'avventura parte molto bene con la vittoria su Verdello, completano l'opera i successi su Lesmo e poi con Piadena che permettono alla societ\u00e0 di riaffacciarsi nel 2001 ad un campionato nazionale quale \u00e8 la C1; risultano promosse anche Piadena e Busto Arsizio.\nIn serie C1 trascorrono 13 stagioni, raggiungendo per 11 volte i playoff, e per 2 volte la finale promozione. Dalla stagione 2014/15 milita in Serie B fino alla stagione 2018-2019 quando arriva 16^ e retrocede in Serie C Gold. La stagione successiva 2019-2020 non si conclude a causa della pandemia Covid 19 e la classifica viene congelata con la squadra al 4\u00b0 posto in classifica. \nNella stagione 2020-21 \u00e8 prima in Serie C Gold e viene promossa in serie B. Nella stagione 2021-22 milita in serie B (girone B) ed alla fine del girone d'andata \u00e8 quinta (parimerito con Fiorenzuola) con 20 punti.\nIl settore giovanile vanta, dal 2000 in avanti, 21 Finali Nazionali, 7 titoli regionali e 4 finali scudetto."}
{"id": "1783434", "revid": "15756", "url": "https://it.wikipedia.org/wiki?curid=1783434", "title": "Bristow (fumetto)", "text": "Bristow \u00e8 un personaggio immaginario protagonista di una omonima serie a fumetti a strisce ideata dal britannico Frank Dickens nel 1960 e incentrata su un impiegato dell'ufficio acquisti di una multinazionale. La striscia \u00e8 stata realizzata ininterrottamente fino al 2012 per oltre 50 anni sempre dallo stesso autore e questo ha portato alla sua inclusione nel Guinness dei primati nel 2010. A Dickens viene attribuita l'invenzione dell'espediente grafico di scrivere, a fianco del personaggio, le parole corrispondenti alle sue azioni (a es.: \"flinch flinch\" - sussulta sussulta), stratagemma cui ricorreva perch\u00e9 non era in grado di rendere adeguatamente le espressioni nel ristretto spazio di una vignetta.\nStoria editoriale.\nL'autore nel 1960 aveva sviluppato il suo primo fumetto, Oddbod, nel quale debutta un personaggio, Bristow, che sarebbe stato meglio caratterizzato successivamente in una serie dedicata che esord\u00ec il 19 settembre 1961 inizialmente su alcune testate locali l'Aberdeen Press e il Western Mail e dal 1962 sull'Evening Standard sul quale venne pubblicato fino al 2012. La serie \u00e8 stata distribuita in tutto il mondo eccetto che negli Stati Uniti in quanto l'autore si rifiut\u00f2 di snaturare i suoi personaggi per adattarli al gusto del mercato americano. Fra il 1966 e il 2011, sono stati pubblicati 12 volumi antologici.\nEdizioni estere.\nIn Italia i volumi con le raccolte delle sue strisce sono stati pubblicati da Mondadori, mentre le strisce sono state pubblicate sulle riviste Linus ed Eureka. In Australia \u00e8 stato pubblicato sul Melbourne Herald e sul Sydney Morning Herald.\nBiografia del personaggio.\nIl fumetto segue la vita quotidiana di un impiegato dell'ufficio acquisti della \"Chester-Perry Co.Ltd\", rappresentata da un immenso, monolitico edificio. Ama fantasticare e ha manie di grandezza in cui si vede come un neurochirurgo e uno scrittore. Il suo tomo epico, \u00ab\"Living death in the buying department\u00bb\" (\"Morte vivente nell'ufficio acquisti\"), deve ancora trovare un editore, ma ci\u00f2 non lo scoraggia. Vive in una piccola camera a East Winchley e fa il pendolare in treno arrivando invariabilmente in ritardo. \u00c8 circondato dai colleghi, Jones, Hewitt, Dimkins, Miss Sunman, il capocuoco Gordon Blue, il ragazzo della posta Elvis Boggis, le signore del t\u00e8 e il suo prepotente capo Fudge. Ha una cotta per una abituale visitatrice, miss Pretty della Kleenaphone, ditta di manutenzione dei telefoni; altro visitatore regolare \u00e8 un piccione che si ferma sul davanzale della finestra, che durante l'inverno migra verso climi pi\u00f9 caldi, dove visita la controparte di Bristow, un nero in abito bianco. Bristow si reca invariabilmente in vacanza in un villaggio turistico chiamato \"Funboys Sur La Plage\".\nAltri media.\nLa serie \u00e8 stata trasposta in una serie radiofonica su BBC Radio 4 nel 1999, con protagonista Michael Williams. Ne sono state fatte anche diverse trasposizioni teatrali delle quali una nel 1971."}
{"id": "1783435", "revid": "1318658", "url": "https://it.wikipedia.org/wiki?curid=1783435", "title": "D10 (standard di videoregistrazione)", "text": "Il D10 \u00e8 un formato di videoregistrazione professionale, definito dalla raccomandazione SMPTE 356M. Questo formato prevede la compressione del video in MPEG-2, con sottocampionatura 4:2:2, tutti i fotogrammi di tipo \"intraframe (I)\" e otto canali audio AES3, solitamente con codifica PCM a 24 bit. Sono possibili bitrate di 30, 40 e 50\u00a0Mbit/s.\nQuesto formato \u00e8 presente sulle macchine Sony come MPEG IMX, adottato per registrazioni sia su nastro che su disco. Il D10 \u00e8 anche utilizzato come codec per la registrazione da molti video server."}
{"id": "1783439", "revid": "767487", "url": "https://it.wikipedia.org/wiki?curid=1783439", "title": "Like This (Marques Houston)", "text": "Like This \u00e8 una canzone del cantante R&amp;B statunitense Marques Houston, pubblicata come primo singolo estratto dall'album \"Veteran\". \u00c8 stata prodotta da Cory Bold e Chris Stokes e vi ha partecipato il rapper Yung Joc.\nInformazione.\nLa canzone non \u00e8 stata pubblicata su supporto fisico, ma \u00e8 stata distribuita digitalmente sul sito internet AOLmusic. Di conseguenza, non ne \u00e8 stato tratto alcun videoclip.\nCome gi\u00e0 detto, il brano \u00e8 frutto di una collaborazione tra Marques Houston e Yung Joc. Viceversa, Marques Houston aveva gi\u00e0 collaborato con Yung Joc al singolo \"1st Time\"."}
{"id": "1783440", "revid": "14691", "url": "https://it.wikipedia.org/wiki?curid=1783440", "title": "Eddie Rips Up The World Tour", "text": ""}
{"id": "1783444", "revid": "767487", "url": "https://it.wikipedia.org/wiki?curid=1783444", "title": "BMW 112", "text": "Il BMW 112, gi\u00e0 BMW XII, era un motore aeronautico sperimentale a 12 cilindri a V invertita raffreddato a liquido progettato dalla tedesca BMW Flugmotorenbau GmbH nel 1930.\nSviluppo.\nLo sviluppo del BMW 112 si deve ad un bando del 1929 da parte di Reichswehr e Reichsmarine, rispettivamente le allora forze armate e marina militare tedesca, che richiedevano la realizzazione di un nuovo motore che occupasse la fascia tra i 20 ed i 30 litri di cilindrata. L'azienda bavarese nel 1930 aveva gi\u00e0 progettato un motore, al quale era stato dato la denominazione BMW XII, e che non era ancora stato adeguatamente sviluppato. La sperimentazione del 112, nuova denominazione imposta dalle normative dell'RLM, che era gi\u00e0 in atto dal 1932 si protrasse fino al 1934, anno in cui l'azienda decise di abbandonare il progetto in favore di un progetto parallelo denominato BMW 117"}
{"id": "1783450", "revid": "827882", "url": "https://it.wikipedia.org/wiki?curid=1783450", "title": "Maigret (serie televisiva 1960)", "text": "Maigret \u00e8 una serie televisiva britannica composta da 52 episodi divisi in 4 stagioni trasmesse dalla BBC dal 1960 al 1963.\nGli episodi sono di circa 50 minuti cadauno. Il commissario Maigret \u00e8 interpretato da Rupert Davies, che torner\u00e0 poi ad interpretare Maigret in un film per la TV del 1969. Il cast comprende inoltre Ewen Solon (Lucas), Neville Jason (Lapointe), Victor Lucas (Torrence) e Helen Shingler (signora Maigret).\nEpisodi.\nDi seguito il titolo dell'episodio, il romanzo o racconto da cui \u00e8 tratto (tra parentesi), il regista e la data di messa in onda, dove presenti:\nVoci correlate.\nAltre serie televisive dedicate al commissario Maigret:"}
{"id": "1783454", "revid": "15756", "url": "https://it.wikipedia.org/wiki?curid=1783454", "title": "Leopoldo di Baviera", "text": "Biografia.\nLeopoldo era figlio del reggente di Baviera Luitpold di Baviera (1821-1912) e di Augusta Ferdinanda d'Asburgo-Lorena.\nLeopoldo entr\u00f2 nell'esercito bavarese a quindici anni. Ebbe il battesimo del fuoco durante la guerra austro-prussiana, nella battaglia di Kissingen. Nel 1870, durante la guerra franco-prussiana, il re Luigi II mand\u00f2 l'esercito bavarese in Francia a combattere al fianco di quello prussiano. Leopoldo era aggregato al 3\u00ba Reggimento di Artiglieria e partecip\u00f2 alla battaglia di Sedan. Nel dicembre dello stesso anno venne promosso maggiore; per le sue capacit\u00e0 dimostrate durante i combattimenti ricevette la Croce di Ferro, l\"'Ordine Militare Bavarese al Merito\" e la \"Croce dell'Ordine Militare di Massimiliano Giuseppe\".\nNegli anni immediatamente successivi alla guerra, Leopoldo viaggi\u00f2 in Europa ed in Asia. Il 20 aprile 1873, a Vienna, spos\u00f2 l'Arciduchessa Gisella d'Asburgo-Lorena, figlia dell'imperatore Francesco Giuseppe e di Elisabetta di Baviera. La sua precedente fidanzata, la principessa Amalia di Sassonia-Coburgo-Kohary, invece spos\u00f2 Massimiliano Emanuele di Baviera, zio di Gisella per parte materna.\nRimase nell'esercito bavarese e raggiunse il grado di feldmaresciallo nel 1905. Si ritir\u00f2 dal servizio attivo nel 1913. Il suo ritiro, per\u00f2, fu di breve durata. Il 16 aprile 1915 venne richiamato in servizio, per sostituire il generale August von Mackensen al comando della 9\u00aa Armata. Leopoldo diede prova delle sue capacit\u00e0 quando l'Armata prese Varsavia il 4 agosto dello stesso anno. Successivamente fu posto a capo di un'armata che univa divisioni tedesche e austro-ungariche dislocata presso il fronte orientale.\nLeopoldo venne insignito dell'Ordine Pour le M\u00e9rite. Dopo l'Offensiva Brusilov, Leopoldo venne nominato Comandante Supremo delle Armate Tedesche sul Fronte Orientale, sostituendo il feldmaresciallo Paul von Hindenburg. Il 4 marzo 1918 Leopoldo ricevette un'ulteriore decorazione: la Gran Croce della Croce di Ferro.\nLeopoldo si ritir\u00f2 definitivamente con la sigla del Trattato di Brest-Litovsk, con quale ebbe termine la guerra sul Fronte orientale. Il ritiro chiuse una carriera ricca di successi militari.\nMor\u00ec a Monaco il 28 settembre 1930 e venne sepolto nella Michaelskirche.\nDiscendenza.\nDal matrimonio con Gisella nacquero quattro figli:"}
{"id": "1783455", "revid": "123679652", "url": "https://it.wikipedia.org/wiki?curid=1783455", "title": "Nebulosa Boomerang", "text": "La Nebulosa Boomerang \u00e8 una nebulosa protoplanetaria nella costellazione del Centauro.\nSi trova a una distanza di circa 5 000 anni luce dalla Terra e possiede la temperatura di 1 kelvin (-272 \u00b0C) appena un grado sopra lo zero assoluto e 1,725 sotto la Radiazione cosmica di fondo. Si tratta cio\u00e8 del luogo pi\u00f9 freddo conosciuto nell'Universo (al di fuori dei laboratori, in cui si realizzano artificialmente temperature anche pi\u00f9 basse). La nebulosa si \u00e8 formata da un getto di materia proiettato dalla stella centrale, ed \u00e8 in movimento alla velocit\u00e0 di circa 164\u00a0km/s, espandendosi velocemente all'esterno, verso lo spazio; questa sua velocit\u00e0 \u00e8 anche la causa della sua bassissima temperatura.\nQuesta nebulosa fu fotografata in dettaglio dal Telescopio spaziale Hubble nel 1998; allora si pensava si trattasse della fase immediatamente precedente a quella di nebulosa planetaria. In precedenza, nel 1980, era stata osservata dalla Terra tramite il Telescopio Anglo-Australiano e, nonostante la scarsa risoluzione delle immagini, era apparso comunque chiaro che la nebulosa possedeva una forma leggermente asimmetrica, suggerendo cos\u00ec il nome di \"Nebulosa Boomerang\".\nLa Nebulosa Boomerang \u00e8 uno degli oggetti pi\u00f9 particolari dell'Universo: con la sua temperatura di -272\u00a0\u00b0C, ossia 1 kelvin al di sopra dello zero assoluto, \u00e8 pi\u00f9 freddo sia dell'area circostante, sia della radiazione di fondo dell'Universo stesso derivata dal Big Bang, che possiede invece una temperatura di -270\u00a0\u00b0C."}
{"id": "1783458", "revid": "112802108", "url": "https://it.wikipedia.org/wiki?curid=1783458", "title": "Manifattura Tabacchi (Chiaravalle)", "text": "La Manifattura Tabacchi di Chiaravalle \u00e8 ubicata in Viale Guglielmo Marconi 154 a Chiaravalle.\nStoria.\nChiaravalle, storica sede del primo insediamento monastico benedettino delle Marche, vede il 12 dicembre 1757 la concessione da parte dei monaci benedettini della produzione e commercializzazione del tabacco a privati.\nDue anni dopo, nel 1759 viene concesso per contratto la costruzione della prima manifattura per la lavorazione del tabacco a Gabriele Galantara. La fabbrica nasce sui resti dell'antico mulino dei monaci sito lungo il vallato di irrigazione.\nNel 1798 (primo anno della Repubblica Romana), la fabbrica del tabacco viene venduta ai francesi, dal rappresentante anconetano della Repubblica Romana, ma gi\u00e0 quattro anni dopo viene riconsegnata ai monaci cistercensi.\nNel 1808 il governo napoleonico istituisce la Regia dei Sali e Tabacchi, la fabbrica viene separata dai beni dei cistercensi. L'originaria costruzione della fabbrica sui resti del mulino, viene abbattuta per fare posto ad una nuova fabbrica, molto simile all'attuale nucleo centrale della manifattura. La costruzione \u00e8 eseguita dall'ing. Fabbri di Pergola su mandato del governo napoleonico.\n\u00c8 il 1860 quando la fabbrica del tabacco di Chiaravalle entra a far parte della grande comunit\u00e0 italiana delle Manifatture Tabacchi; dieci anni dopo viene inaugurato il viale Delle Sigaraie, strada alberata che dalla manifattura raggiunge il comune, al centro del paese.\nNel 1927 si costituisce l'Amministrazione Autonoma dei Monopoli di Stato per la gestione delle coltivazioni e delle manifatture.\nNel 2004 a seguito della privatizzazione del settore tabacco viene prima venduta alla multinazionale del tabacco British American Tobacco e poi nel 2007 ceduta ad una cordata di investitori italiani costituitasi come MIT S.p.A. (Manifattura Italiana Tabacco S.p.A.), con lo scopo di salvaguardare e valorizzare la cultura del tabacco in Italia e la difesa della produzione made in Italy.\nLa storia della Manifattura si avvia al termine il 27 novembre 2017, data in cui il Tribunale di Ancona dichiara la procedura fallimentare di Manifattura Italiana Tabacco S.p.A.\nArchitettura.\nL'edificio vive il suo massimo sviluppo nel XIX secolo, quando diventa punto di riferimento economico-lavorativo ed emblema della operosit\u00e0 della comunit\u00e0 cittadina, soprattutto grazie al lavoro delle sigaraie, le operaie che erano impiegate presso la manifattura e che costituiscono una delle tradizioni pi\u00f9 vive. Nel 1945 l'amministrazione dei Monopoli di Stato commissiona a Pierluigi Nervi la ricostruzione di due fabbricati:\nNervi \u00e8 legato ad Ancona e alle Marche dagli affetti familiari oltre che dal punto di vista professionale. Lo conferma l'adesione nel 1960 all'Accademia marchigiana di scienze, lettere ed arti. A Chiaravalle questo grande architetto si confronta con l'edificio industriale storico di cui conserva, ove possibile, l'involucro murario esterno, ma interviene con la completa sostituzione dei solai di piano e delle strutture verticali interne. I lavori effettuati mostrano l'adozione di un'ampia casistica di soluzioni strutturali in cemento armato e ferro."}
{"id": "1783467", "revid": "72396", "url": "https://it.wikipedia.org/wiki?curid=1783467", "title": "Coppa di Svizzera", "text": ""}
{"id": "1783470", "revid": "2146488", "url": "https://it.wikipedia.org/wiki?curid=1783470", "title": "Rotocalco televisivo", "text": "Il rotocalco televisivo \u00e8 un genere della televisione per certi versi assimilabile al cosiddetto \"infotainment\". Ricalca, dal medium del giornalismo, l'omologo rotocalco della carta stampata.\nSecondo l\"'Enciclopedia della televisione\", \u00e8 un \"programma televisivo periodico di taglio giornalistico che si occupa d'attualit\u00e0, proponendo servizi filmati realizzati con una particolare cura formale\".\nOrigine del termine.\nA introdurre il termine nel linguaggio giornalistico-televisivo fu, nel 1962, Enzo Biagi, che intendeva cos\u00ec presentare il 'suo' rotocalco (il primo della RAI e della televisione in generale, nel senso etimologico del termine) \"RT Rotocalco Televisivo\".\nEvoluzione.\nNel tempo, se la formula-base del rotocalco televisivo \u00e8 rimasta la medesima, lo stile e la sua configurazione sono stati aggiornati secondo gli stili pi\u00f9 moderni del linguaggio televisivo, fatto di servizi brevi serrati e immagini figurativamente accattivanti.\nRotocalchi televisivi noti.\n\"Odeon. Tutto quanto fa spettacolo\", del 1976, \"Nonsolomoda\", del 1983, \"Verissimo\", del 1996, oltre al rotocalco di genere sportivo \"La Domenica Sportiva\", nata con la stessa televisione italiana e prodotta dalla RAI a partire dal 1954, sono gli esempi di rotocalco televisivo maggiormente conosciuti.\nRepertorio.\nFra gli esempi di rotocalco televisivo si segnalano: "}
{"id": "1783478", "revid": "1429175", "url": "https://it.wikipedia.org/wiki?curid=1783478", "title": "Drums (casa discografica)", "text": "La Drums \u00e8 stata una casa discografica italiana attiva tra i primi anni settanta e gli anni novanta.\nStoria della Drums.\nLa Drums fu fondata a Torino nei primi anni '70 da Mario Mattio e Chiara Torcasso, che erano i titolari delle Edizioni musicali Drums, attive gi\u00e0 nel decennio precedente.\nLa sede dell'etichetta era in via Camerana 28 a Torino; il logo era costituito dalla scritta \"Drums\" inserita all'interno dei due piatti di un charleston.\nNel corso della sua attivit\u00e0 la Drums pubblic\u00f2 dischi di ogni genere, dal progressive degli Zauber o dei palermitani The Progress Group ai cantautori come Enzo Maolucci, dal liscio di Martin al melodico del Duo Fasano e di Mariolino Barberis, fino al jazz degli Art Studio.\nAll'etichetta collabor\u00f2 anche, come autore, Giorgio Fattori.\nL'etichetta cess\u00f2 l'attivit\u00e0 alla fine degli anni'90, dopo alcune pubblicazioni in CD; continu\u00f2 per\u00f2 l'attivit\u00e0 editoriale come Drums Edizioni Musicali (S.N.C.) e la sede in via Montevecchio a Torino, continuando a pubblicare qualche cd. \nIn questo ultimo periodo, la casa discografica Torinese , fu molto attiva nella realizzazione di opere editoriali, in particolare didattiche - metodo per chitarra (videoguitar) - tastiera (videokeyboard) - batteria (videodrum)- fisarmonica (videoaccordion) e per imparare a leggere e scrivere la musica; tradotti anche in Francese. Venne realizzata una collana editoriale caratterizzata da metodo stampato e supporto video. Venne promossa e venduta in tutta Italia presso i principali negozi di strumenti musicali e nelle edicole. Ideata dal fondatore della Drums Mario Mattio e dal nipote Riccardo Avitabile (all\u2019epoca socio e direttore artistico che collabor\u00f2 con lui nella societ\u00e0 dal 1992 al 1994). \nLa Drums edizioni musicali s.n.c., pubblic\u00f2 inoltre per pi\u00f9 di due anni , un periodico rivolto agli addetti ai lavori denominato \u201c Orchestre in\u201d. \nNel 1994 , la Drums edizioni musicali, realizz\u00f2 una commedia radiofonica con la partecipazione di Margherita Fumero, Tony Mazzara e Andrea Barbato che venne divulgata in pi\u00f9 di 150 radio private di tutta Italia - \u201cBallando insieme appassionatamente \u201c- uno dei primi progetti \u201ccontenitori\u201d per l\u2019intrattenimento radio/tv oggi pi\u00f9 evoluti e strutturati comunemente conosciuti con il termine inglese \u201centertainment format\u201d.\nI dischi pubblicati.\nPer la datazione ci si \u00e8 basati sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, ci siamo basati sulla numerazione del catalogo; se esistenti, abbiamo riportato oltre all'anno il mese e il giorno (quest'ultimo dato si trova, a volte, stampato sul vinile)."}
{"id": "1783479", "revid": "281779", "url": "https://it.wikipedia.org/wiki?curid=1783479", "title": "DIN A0", "text": ""}
{"id": "1783480", "revid": "287204", "url": "https://it.wikipedia.org/wiki?curid=1783480", "title": "Nebulosa Uovo", "text": "La Nebulosa Uovo \u00e8 una nebulosa protoplanetaria bipolare nella costellazione del Cigno.\nFu individuata come controparte infrarossa nel 1975 ad opera di un gruppo di ricerca, studiando le tavole del Palomar Observatory Sky Survey; la nebulosit\u00e0 a riflessione simmetrica e altamente polarizzata associata alla sorgente venne identificata come una possibile nebulosa planetaria estremamente giovane.\nAppare formata da una serie di cerchi luminosi concentrici attorno alla stella centrale; un denso strato di gas e polveri si estendono attorno alla stella, bloccando i suoi raggi nella nostra direzione. Tuttavia, la luce ci arriva in modo indiretto grazie al riflesso del gas delle nube. Le polveri oscure interne hanno un aspetto simile ad un disco; i getti bipolari esterni alla nube indicano che il sistema ha un momento angolare, probabilmente generato da un disco di accrescimento."}
{"id": "1783493", "revid": "2156411", "url": "https://it.wikipedia.org/wiki?curid=1783493", "title": "Eyes of the Universe", "text": "Eyes of the Universe \u00e8 il decimo album della band rock britannica Barclay James Harvest, pubblicato nel 1979."}
{"id": "1783494", "revid": "599013", "url": "https://it.wikipedia.org/wiki?curid=1783494", "title": "Valserra", "text": "La Valserra \u00e8 un'area dell'Umbria sita nel comune di Terni, cos\u00ec denominata perch\u00e9 percorsa dal torrente Serra.\nIl territorio, compreso tra i crinali del Monte Torre Maggiore e dei monti Acetella e Correlano, costituisce un corridoio naturale tra la Conca ternana e Spoleto, con piccoli paesi caratterizzati da torri di guardia che vi si affacciano. Tra questi si segnalano Rocca San Zenone, Acquapalombo, Appecano, Collegiacone, Poggio Lavarino, Giuncano (Scalo), Polenaco, Porzano, Giuncano, Pracchia, Titurano, Battiferro, Cecalocco. \nTutto il territorio della Valserra, eccezion fatta per Battiferro, Cecalocco e Rocca San Zenone, era compreso nel feudo delle Terre Arnolfe. Pur trovandosi nel comune di Terni, la Valserra appartiene all'Arcidiocesi di Spoleto-Norcia, con la sola Rocca San Zenone che non rientra sotto tale giurisdizione.\nA testimonianza della qualit\u00e0 della biodiversit\u00e0 presente, parte della Valserra \u00e8 stata riconosciuta a livello europeo come un Sito di Importanza Comunitaria (SIC) e successivamente anche come una Zona Speciale di Conservazione (ZSC), nell'ambito della rete Natura 2000 creata dall'Unione europea per la protezione e la conservazione degli habitat e delle specie, animali e vegetali.\nNell'area si snodano diversi itinerari naturalistici.\nStoria.\nIl territorio costituisce un ambiente omogeneo da un punto di vista storico-culturale. La valle si presenta come un naturale collegamento tra la Conca ternana e Spoleto, parallela ed alternativa alla valle del Tessino percorsa dalla Via Flaminia: fin dall'antichit\u00e0 essa venne utilizzata a questo scopo, come testimoniano i numerosi reperti e toponimi di origine romana che attestano la frequentazione della zona in quest'epoca.\n\u00c8 il Medioevo, tuttavia, il periodo che ha \"segnato\" l'assetto della valle secondo dinamiche insediative dimostratesi valide fino al secolo scorso. L'incastellamento, che condusse alla formazione di una serie di piccoli centri per lo pi\u00f9 fortificati, in alternativa alla citt\u00e0, forma privilegiata dell'abitare del tardo impero romano, \u00e8 un fenomeno che interess\u00f2 anche la valle del Serra: castelli e villaggi costellano le pendici dei rilievi, sorgendo in relazione ai pericolosi viarii di mezzacosta (Acquapalombo, Appecano, Polenaco), in prossimit\u00e0 di torri d'avvistamento o altre pi\u00f9 complesse strutture difensive (Acquapalombo, Battiferro, Poggio Lavarino), oppure in relazione a edifici di culto (Polenaco, Appecano) o a preesistenze di et\u00e0 romana (Porzano).\nTutto il territorio considerato, ad eccezione di Battiferro, Cecalocco e Rocca San Zenone, era compreso nel vasto feudo noto come Terre Arnolfe, dal nome del dignitario imperiale al quale si vuole fosse assegnato in origine. Nella divisione amministrativa del XIV secolo, appartenevano al castellato di Castiglione delle Terre Arnolfe anche una serie di insediamenti oggi del tutto scomparsi come Rivosecco, Perocchio, Castiglione. Nella documentazione di et\u00e0 medievale, Rocca San Zenone risulta, invece, legata al comune di Terni; dal comune di Spoleto dipendevano i territori di Cecalocco e Battiferro. Ancora oggi, come un tempo, tutto il territorio, ad esclusione di Rocca San Zenone, \u00e8 parte integrante dell'Arcidiocesi di Spoleto-Norcia.\nGeografia.\nOrografia.\nIl territorio ha un dislivello di 932\u00a0m: si passa infatti dai 189 m s.l.m. nei pressi di Rocca San Zenone, ai 1121 m s.l.m. del\u00a0Monte Torre Maggiore.\nLe cime delle montagne che formano la Valserra, salvo rare eccezioni, sono perlopi\u00f9 arrotondate e coperte da prati. Le pi\u00f9 elevate sono:\nIdrografia.\nIl corso d'acqua principale \u00e8 certamente il Serra, torrente che da il nome alla valle.\nSono comunque presenti diversi ruscelli, tutti affluenti del torrente Serra. I pi\u00f9 rilevanti sono:\nClima.\nSecondo la classificazione dei climi di K\u00f6ppen, la Valserra appartiene alla fascia Csa, cos\u00ec come ovviamente la vicina citt\u00e0 di Terni, nonch\u00e9 comune di appartenenza.\nEntrambe le zone presentano quindi un tipico clima mediterraneo con temperature miti ed estati calde, ma in Valserra il termometro segna sempre almeno dai 3 ai 5\u00a0\u00b0C circa in meno rispetto a Terni, con casi eccezionali dove si arriva ad avere una differenza di temperatura di addirittura 10\u00a0\u00b0C circa. Questo fenomeno \u00e8 accentuato nei paesi e nelle zone situate a valle, ovvero in prossimit\u00e0 del torrente Serra, il quale, per via della sua umidit\u00e0, influisce non poco sulla temperatura, specialmente nelle ore notturne.\nMaltempo.\nDa segnalare la storica grandinata che ha colpito la Valserra nella mattinata di marted\u00ec 14 ottobre 2014 verso le ore 06:00. I paesi maggiormente colpiti sono stati Giuncano Scalo, Poggio Lavarino e Polenaco, ma soprattutto Appecano.\nFauna.\nMammiferi.\n- Parentesi a parte per l'Orso bruno marsicano (\"Ursus arctos marsicanus\"), che certamente non vi vive stabilmente, ma dal recente avvistamento del 25 settembre 2016 (non ancora confermato), sembrerebbe vi sia passato.\nPesci.\n- Troviamo quindi tutta la fauna ittica presente nel Serra, ad esclusione del Cavedano italico (\"Squalius squalus\"), che abita il torrente solo quando ha gi\u00e0 lasciato la Valserra, cio\u00e8 nel tratto finale prima di sfociare nel fiume Nera, all'interno della Conca ternana.\nTrasporti e vie di comunicazione.\nStrade.\nIl principale accesso della valle si trova a sud ed \u00e8 rappresentato dalla SP67 che in 10km collega la citt\u00e0 di Terni con la frazione di Giuncano Scalo.\nAltri accessi carrabili per la valle sono costituiti da:\nQuest'ultima via di collegamento \u00e8 stata la prima strada carrabile a collegare la Valserra con altri centri abitati esterni (Spoleto), ancor prima della Strada Provinciale 67 (che la collega con Terni) ultimata solamente intorno alla met\u00e0 degli anni '60.\nFerrovie.\nLa Valserra \u00e8 attraversata dalla ferrovia Roma-Ancona, linea ferroviaria che collega la capitale d'Italia con il capoluogo delle Marche, e presenta una stazione ferroviaria nella frazione di Giuncano Scalo.\nLa stazione di Giuncano, presumibilmente inaugurata nel 1866 (anno di inaugurazione della tratta Orte-Foligno), \u00e8 attualmente chiusa al pubblico e non effettua pi\u00f9 il servizio viaggiatori; ovvero nonostante gran parte dei treni passanti si fermino per esigenze logistiche a causa del fatto che la stazione si trovi nella tratta a binario semplice Terni-Spoleto, le porte del treno non vengono aperte per consentire la salita e/o la discesa dei viaggiatori.\nIn seguito alla chiusura della Strada Provinciale 67 causata dall'incendio propagatosi nei pressi di Rocca San Zenone il 7 agosto 2017 (e definitivamente domato solo 5 giorni dopo, il 12 agosto), la stazione di Giuncano fu riaperta in via straordinaria e temporanea dal 17 al 19 agosto 2017. Il 19 agosto 2017 alle ore 12:00 \u00e8 stata riaperta l'SP67 con un senso unico alternato regolato da semaforo. Solo il 22 dicembre 2020 la circolazione stradale \u00e8 tornata alla normalit\u00e0 senza il semaforo."}
{"id": "1783495", "revid": "1262220", "url": "https://it.wikipedia.org/wiki?curid=1783495", "title": "Exultavit Cor Nostrum", "text": "Exultavit Cor Nostrum \u00e8 una enciclica di Papa Pio IX, pubblicata il 21 novembre 1851, con la quale il Pontefice, compiaciuto per i risultati ottenuti nel precedente Giubileo decreta un nuovo Giubileo."}
{"id": "1783497", "revid": "174925", "url": "https://it.wikipedia.org/wiki?curid=1783497", "title": "Vesak", "text": "Il Vesak celebra la nascita, l'illuminazione e il parinirv\u0101\u1e47a del Buddha storico.\nIn Italia il Vesak si celebra, in base a un accordo tra l'Unione Buddhista Italiana e il Governo italiano, l'ultima domenica di maggio.\nFino al 2012, ogni anno \u00e8 stata scelta una diversa citt\u00e0 per le manifestazioni religiose e per i congressi pi\u00f9 importanti: nel 2005 Napoli, nel 2006 Padova, nel 2007 Roma nel 2008 Verona, nel 2009 Palermo, nel 2010 Milano, nel 2011 Salsomaggiore, nel 2012 Bordo di Viganella; nel 2013 e nel 2014, invece, gli eventi si sono svolti in pi\u00f9 luoghi contemporaneamente.\nIn occasione della festivit\u00e0 del 2014, papa Francesco invi\u00f2 un documento intitolato \"Buddisti e Cristiani alla ricerca della fraternit\u00e0\", nel quale afferm\u00f2 che \u00abla fraternit\u00e0 \u00e8 una qualit\u00e0 essenziale all'uomo, in quanto essere relazionale. una consapevolezza vivente della nostra natura relazionale ci aiuta a riconoscere e trattare ogni persona come un vero fratello o una vera sorella; senza fraternit\u00e0 \u00e8 impossibile edificare una societ\u00e0 giusta e una pace solida e duratura\u00bb.\nCollegamenti esterni.\nL'intesa tra l'Italia e l'UBI"}
{"id": "1783500", "revid": "1262220", "url": "https://it.wikipedia.org/wiki?curid=1783500", "title": "Ex Aliis Nostris", "text": "Ex Aliis Nostris \u00e8 una enciclica di Papa Pio IX, pubblicata il 21 novembre 1851, con la quale il Pontefice, dopo aver decretato un nuovo Giubileo con la Exultavit Cor Nostrum, stabilisce le norme che si dovranno osservare per lucrare l'indulgenza prevista dal nuovo provvedimento."}
{"id": "1783504", "revid": "46291", "url": "https://it.wikipedia.org/wiki?curid=1783504", "title": "Campanula cochleariifolia", "text": "La campanula dei ghiaioni (nome scientifico Campanula cochleariifolia ) \u00e8 una pianta erbacea perenne, dai fiori blu a forma di campana, appartenente alla famiglia delle Campanulaceae.\nEtimologia.\nIl nome generico (\"campanula\") deriva dalla forma a campana del fiore; in particolare il vocabolo deriva dal latino e significa: \"piccola campana\".\nDalle documentazioni risulta che il primo ad usare il nome botanico di \u201cCampanula\u201d sia stato il naturalista belga Rembert Dodoens, vissuto fra il 1517 e il 1585. Tale nome comunque era in uso gi\u00e0 da tempo, anche se modificato, in molte lingue europee. Infatti nel francese arcaico queste piante venivano chiamate \u201cCampanelles\u201d (oggi si dicono \u201cCampanules\u201d o \u201cClochettes\u201d), mentre in tedesco vengono dette \u201cGlockenblumen\u201d e in inglese \u201cBell-flower\u201d o \u201cBlue-bell\u201d. In italiano vengono chiamare \u201cCampanelle\u201d. Tutte forme queste che derivano ovviamente dalla lingua latina. L'epiteto specifico (\u201ccochleariifolia\u201d) deriva dalla parola greca \"kochlarion\" o dal latino \"cocleare\" (= \"cucchiaio\") e insieme alla seconda parte del nome (\"folia\") significa \"con foglie a forma di cucchiaio\" e fa riferimento alle sue foglie basali rotonde (o anche \"simile alle foglie di Cochlearia\" dove \"Cochlearia\" \u00e8 un genere di piante della famiglia delle Brassicaceae). Il nome comune (\u201cdei ghiaioni\u201d) deriva dall'habitat nel quale si trova pi\u00f9 frequentemente questa pianta.\nIl nome scientifico di questa specie \u00e8 stato definito per la prima volta dal naturalista, zoologo, botanico enciclopedista e chimico francese Jean-Baptiste de Lamarck (1744-1829) nella pubblicazione \"Encyclop\u00e9die m\u00e9thodique. Botanique. Paris - 1 (2):. 578\u00a01785\" del 1785.\nDescrizione.\nQueste piante possono arrivare fino a 5\u00a0\u2013 15\u00a0cm di altezza (massimo 30\u00a0cm). La forma biologica \u00e8 emicriptofita scaposa (H scap), ossia in generale sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e sono dotate di un asse fiorale eretto e spesso privo di foglie. Se stropicciata o spezzata la pianta rilascia un succo lattiginoso (contengono infatti lattice lattescente e accumulano inulina).\nRadici.\nLa radice \u00e8 secondaria e si dirama dal rizoma. \nFoglie.\nTutte le foglie sono semplici e quelle lungo il fusto sono disposte in modo alterno.\nInfiorescenza.\nPer ogni fusto si ha normalmente un racemo di uno o due fiori (raramente fino a 6). Ma dal momento che ogni pianta pu\u00f2 generare numerosi fusti fiorali, nel complesso questa specie si presenta sempre come un tappeto di fiori. \nFiori.\nI fiori sono tetra-ciclici, ossia sono presenti 4 verticilli: calice \u2013 corolla \u2013 androceo \u2013 gineceo (in questo caso il perianzio \u00e8 ben distinto tra calice e corolla) e pentameri (ogni verticillo ha 5 elementi). I fiori sono gamopetali, ermafroditi e attinomorfi. Il fiore pu\u00f2 essere lungo dai 10 ai 20\u00a0mm e pi\u00f9 e si presenta pendulo tramite un peduncolo la cui grossezza \u00e8 pari alla ramificazione finale de fusto. I boccioli sono penduli come i fiori.\nFrutti.\nIl frutto \u00e8 una capsula pendula e deiscente, triloculare con molti semi. La capsula \u00e8 deiscente per valve basali.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della \"Campanula cochleariifolia\" (Campanulaceae) \u00e8 relativamente numerosa con 89 generi per oltre 2000 specie (sul territorio italiano si contano una dozzina di generi per un totale di circa 100 specie); comprende erbacee ma anche arbusti, distribuiti in tutto il mondo, ma soprattutto nelle zone temperate. Il genere di questa voce appartiene alla sottofamiglia Campanuloideae (una delle cinque sottofamiglie nella quale \u00e8 stata suddivisa la famiglia Campanulaceae) comprendente circa 50 generi (\"Campanula\" \u00e8 uno di questi). Il genere \"Campanula\" a sua volta comprende 449 specie (circa 50 nella flora italiana) a distribuzione soprattutto circumboreale, ossia hanno origine dai territori delle zone temperate dell'emisfero boreale (una ventina e forse pi\u00f9 sono originarie dell'America del Nord). \u00c8 comunque dalle regioni mediterranee che si pensa abbia avuto inizio la distribuzione, nel resto del mondo, di queste piante.\nIl Sistema Cronquist assegna al genere \"Campanula\" la famiglia delle Campanulaceae e l'ordine delle Campanulales mentre la moderna classificazione APG la colloca nell'ordine delle Asterales (stessa famiglia). Sempre in base alla classificazione APG IV sono cambiati anche i livelli superiori (vedi tabella in testa a questa voce).\nIl numero cromosomico di \"C. cochleariifolia\" \u00e8: 2n = 34.\nVariabilit\u00e0.\nLa specie \u00e8 molto polimorfa sia per la presenza o no di peli (da quasi glabra a densamente ispida) che nella forma della corolla (da normalmente campanulata, a emisferica, o anche imbutiforme) che nella forma delle foglie basali, ma anche nel colore del fiore.\nIbridi.\nLa \"Campanaula cochleariifolia\" con la \"Campanula scheuchzeri\" forma il seguente ibrido:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nNella tabella seguente sono messi a confronto i caratteri morfologici delle due specie (\"Campanula scheuchzeri\" e \"Campanula rotundifolia\") molto simili alla \"Campanula cochleariifolia\" :\nUsi.\nCucina.\nIn certe zone montane si usano i fiori e le foglie come insalata.\nAltre notizie.\nLa campanula cochleariifolia in altre lingue \u00e8 chiamata nei seguenti modi:"}
{"id": "1783510", "revid": "339392", "url": "https://it.wikipedia.org/wiki?curid=1783510", "title": "Ministerstvo Gosudarstvennoi Bezopasnosti", "text": ""}
{"id": "1783513", "revid": "729019", "url": "https://it.wikipedia.org/wiki?curid=1783513", "title": "Commissariato del popolo per la sicurezza dello Stato", "text": "Il Commissariato del popolo per la sicurezza dello Stato, noto anche con l'acronimo NKGB () fu un dicastero dell'Unione Sovietica. Le sue competenze spaziarono dalla polizia segreta allo spionaggio e controspionaggio. Esistette come commissariato autonomo dal 3 febbraio al 20 luglio 1941 e poi dal 1943 al 1946, quando i commissariati del popolo vennero trasformati in ministeri, e l'NKGB divenne MGB (Ministero per la Sicurezza dello Stato).\nOrigine.\nIl 3 febbraio 1941, il Presidium del Soviet Supremo dell'Unione Sovietica, separ\u00f2 la sezione del Direttorato Principale per la Sicurezza dello Stato (GUGB) dal Commissariato del Popolo per gli Affari Interni (NKVD) e lo promosse ad entit\u00e0 amministrativa autonoma per migliorare le funzioni degli organi di sicurezza sovietici. Il nuovo soggetto venne denominato Commissariato del Popolo per la Sicurezza dello Stato (NKGB).\nIncarichi dell'NKGB.\nSulla base della direttiva numero 782/B265M del NKVD e NKGB, emessa il 1\u00ba marzo 1941, i compiti dell'NKGB erano:\nOrganizzazione nel 1941.\nIl primo responsabile dell'NKGB fu Vsevolod N. Merkulov, che divenne Commissario del Popolo per la Sicurezza dello Stato. Il suo primo vice era Ivan Serov, allora Commissario di 3\u00ba livello della sicurezza dello stato, ed altri due vice erano Bogdan Kobulov e Michail Gribov.\nCambiamenti nel 1941-1943.\nL'organizzazione della sicurezza sovietica venne unificata nel luglio 1941, dopo l'invasione dell'Unione Sovietica da parte delle forze dell'Asse. L'NKGB conflu\u00ec nuovamente nell'NKVD, tornando alla denominazione di GUGB. Nel 1943, il GUGB divenne nuovamente un Commissariato separato, con il nome di NKGB.\nLe ragioni di queste continue riorganizzazione non sono state pienamente spiegate. Probabilmente la sequenza degli eventi di quegli anni ha consigliato di procedere a quelle che parevano essere le migliori organizzazioni per gestire le diverse situazioni. Di seguito si avanza una possibile spiegazione delle riorganizzazioni.\nL'occupazione sovietica dei Paesi Baltici, della Polonia orientale e di parte della Romania aument\u00f2 la quantit\u00e0 di operazioni svolte dalla polizia segreta, in termini di arresti, deportazioni, processi ed esecuzioni. Pertanto si ritenne utile avere una struttura organizzativa autonoma, aumentandone anche il numero di uomini disponibili per l'amministrazione della sicurezza.\nIl profondo trauma provocato dall'aggressione tedesca e la veloce avanzata degli eserciti dell'Asse, convinsero il governo sovietico a riunire gli organi di sicurezza sotto un unico comando, in modo simile a quanto fatto per il governo del paese.\nLa successiva vittoria nella battaglia di Stalingrado, con la sua valenza anche simbolica, fece intravedere la possibilit\u00e0 di un recupero dei territori persi nella prima fase della guerra, e quindi la necessit\u00e0 di un ritorno alla situazione precedente l'invasione, per quanto riguarda la separazione degli incarichi e delle operazioni delle forze di sicurezza sovietiche.\nNella figura a lato \u00e8 presentata la struttura dell'NKGB all'atto della ricostituzione nel 1943.\nDai Commissariati ai Ministeri.\nNel 1946 intervennero ulteriori cambiamenti. I Commissariati del Popolo esistenti vennero trasformati in Ministeri (in realt\u00e0 una semplice ridenominazione). Il Commissariato del Popolo per gli Affari Interni (NKVD) divenne Ministero per gli Affari Interni (MVD), ed il Commissariato del Popolo per la Sicurezza dello Stato fu rinominato Ministero per la Sicurezza dello Stato (MGB)."}
{"id": "1783516", "revid": "1262220", "url": "https://it.wikipedia.org/wiki?curid=1783516", "title": "Probe Noscitis", "text": " Probe Noscitis \u00e8 una enciclica di Papa Pio IX, pubblicata il 17 maggio 1852, e scritta all'Episcopato della Spagna, con la quale il Pontefice esprime la propria soddisfazione per l'accordo raggiunto con la Regina Isabella II; in forza di esso la Chiesa potr\u00e0 nuovamente esercitare liberamente la propria missione; invita pertanto a convocare i Sinodi Diocesani ed a preparare impegnativamente i giovani chierici ai compiti sacerdotali."}
{"id": "1783518", "revid": "106624782", "url": "https://it.wikipedia.org/wiki?curid=1783518", "title": "Live Tapes", "text": "Live Tapes \u00e8 il secondo album live della band rock britannica Barclay James Harvest, pubblicato nel 1978."}
{"id": "1783519", "revid": "1305772", "url": "https://it.wikipedia.org/wiki?curid=1783519", "title": "Nebulosa bipolare", "text": "Una nebulosa bipolare \u00e8 una particolare formazione nebulare caratterizzata da una simmetria assiale bilobata. Gran parte delle nebulose planetarie mostrano una struttura bipolare; potrebbe essere che i due tipi di nebulose siano direttamente correlate da una relazione temporale, ossia l'una potrebbe essere la conseguenza dell'altra.\nFormazione.\nDato che le cause esatte di questa struttura nebulare non sono note, si suppone che possano essere legate al processo noto come flusso molecolare bipolare, in cui una stella espelle un getto di materia ad alta energia attraverso le sue zone polari. Una teoria in proposito afferma che questi getti collidano con il materiale disposto attorno alla stella, che pu\u00f2 essere composto sia da polvere interstellare, sia da un guscio di materia espulsa da una precedente esplosione di supernova."}
{"id": "1783522", "revid": "400694", "url": "https://it.wikipedia.org/wiki?curid=1783522", "title": "The Boys", "text": ""}
{"id": "1783526", "revid": "19217366", "url": "https://it.wikipedia.org/wiki?curid=1783526", "title": "Cardbus", "text": ""}
{"id": "1783531", "revid": "1262220", "url": "https://it.wikipedia.org/wiki?curid=1783531", "title": "Neminem Vestrum", "text": " Neminem Vestrum \u00e8 una enciclica di Papa Pio IX, pubblicata il 2 febbraio 1854, e scritta all'Episcopato dell'Armenia. Il Pontefice esprime grande amore per la Nazione Cattolica Armena dove, nonostante i provvedimenti adottati dalla Santa Sede, si sono manifestate preoccupanti discordie. Pertanto, Pio IX condanna la diffusione di scritti polemici in lingua volgare redatti dalle parti in lotta ed invita a superare i motivi di divisione, affinch\u00e9 si ristabiliscano condizioni di pace e di comprensione."}
{"id": "1783541", "revid": "1262220", "url": "https://it.wikipedia.org/wiki?curid=1783541", "title": "Apostolicae Nostrae", "text": "Apostolicae Nostrae \u00e8 una enciclica di Papa Pio IX, pubblicata il 1\u00ba agosto 1854, con la quale il Pontefice, di fronte ai dilaganti e preoccupanti fenomeni dell'indifferentismo e dell'incredulit\u00e0, invita alla preghiera, \"\u00ab madre d'innumerevoli beni \u00bb\". Ed in particolare, il Papa invita alla preghiera cos\u00ec da essere illuminato a proposito della Immacolata Concezione della Vergine Maria (la cui definizione dogmatica pronuncer\u00e0 dopo pochi mesi, l'8 dicembre 1854). Nel frattempo, concede l'indulgenza plenaria in forma di Giubileo, da lucrarsi secondo le norme che richiamano quelle dei suoi Predecessori."}
{"id": "1783542", "revid": "404449", "url": "https://it.wikipedia.org/wiki?curid=1783542", "title": "Chiesa di San Giovanni (Grosseto)", "text": "La chiesa di San Giovanni \u00e8 un edificio religioso di Grosseto. La sua ubicazione \u00e8 in via Orbetello, nel quartiere Gorarella della periferia sud-occidentale della citt\u00e0.\nStoria.\nLa chiesa fu costruita nel corso del XII secolo, tra la citt\u00e0 di Grosseto e le saline situate presso l'antico Lago Prile. Appartenuta originariamente all'ordine dei Gerosolimitani e passata ai Guglielmiti tra la fine del Duecento e l'inizio del Trecento, vi era annesso un antico ospedale, successivamente trasformato in fattoria.\nL'edificio religioso era uno dei principali della citt\u00e0 e, in epoca medievale, risultava molto pi\u00f9 ampio dell'aspetto attuale, in quanto risultava suddiviso in tre navate e ripartito in cinque campate.\nDurante i secoli successivi, gli ordini religiosi scelsero come loro sede altre strutture conventuali e monastiche della zona; conseguentemente, il luogo di culto divenne di secondaria importanza e fu sempre meno frequentato vista la sua ubicazione estremamente periferica in un'area in cui era sempre incombente il rischio malaria.\nIl lungo declino si arrest\u00f2 soltanto durante il Settecento, epoca in cui i Lorena iniziarono le bonifiche della Maremma grossetana. Proprio in questo periodo, l'edificio religioso fu completamente ristrutturato e rimaneggiato, per trasformare completamente l'antico ospedale nella fattoria di San Giovanni. L'intero complesso \u00e8 divenuto in seguito di propriet\u00e0 privata.\nDescrizione.\nLa chiesa di San Giovanni si presenta incorporata tra alcuni edifici abitativi che costituivano l'omonima fattoria. L'edificio attuale corrisponde, probabilmente, a quella che originariamente era l'area presbiteriale.\nVi si accede attraverso una scalinata che conduce al portale d'ingresso architravato, che si apre al centro della facciata ed \u00e8 affiancato da piccole finestre quadrangolari. La facciata presenta chiaramente i segni del restauro settecentesco, apparendo in stile neoclassico, con una finestra rettangolare che si apre al centro della parte superiore, che culmina a sua volta con un timpano triangolare. Le strutture murarie esterne sono rivestite in laterizio, che lungo i fianchi laterali ha conservato vari elementi originari; il travertino \u00e8 pregevolmente presente sia alla base che all'angolo destro della facciata.\nL'interno \u00e8 divenuto a navata unica a seguito dei lavori settecenteschi di ristrutturazione e di rimaneggiamento. Di pregevole fattura risulta la volta a crociera che sovrasta il coro."}
{"id": "1783543", "revid": "729019", "url": "https://it.wikipedia.org/wiki?curid=1783543", "title": "Aeroporto di Mineral'nye Vody", "text": "L' aeroporto di Mineral'nye Vody-Gornyj o l'aeroporto internazionale di Mineral'nye Vody (in russo: \u0410\u044d\u0440\u043e\u043f\u043e\u0440\u0442 \u041c\u0438\u043d\u0435\u0440\u0430\u043b\u044c\u043d\u044b\u0435 \u0412\u043e\u0434\u044b) (IATA: MRV; ICAO: URMM) \u00e8 un aeroporto civile internazionale situato nella parte europea della Russia nel territorio di Stavropol' e serve la citt\u00e0 omonima di Mineral'nye Vody.\nStrategia.\nL'aeroporto \u00e8 base tecnica e lo hub principale della compagnia aerea russa Kavminvodyavia, inoltre, all'aeroporto si basa la Fabbrica dell'Aviazione Civile n.411 che effettua gli interventi della manutenzione degli aerei russi Tupolev Tu-154 e Tupolev Tu-204.\nDati tecnici.\nL'aeroporto di Mineral'nye Vody \u00e8 l'aeroporto civile di prima classe (classe A).\nLa pista dell'aeroporto \u00e8 certificata secondo le meteo categorie I e II dell'ICAO.\nLa lunghezza della pista attiva \u00e8 di 3.900\u00a0m \u0445 60\u00a0m. La pista dell'aeroporto non ha limitazioni sul peso massimo al decollo ed \u00e8 equipaggiata per tutti i tipi degli aerei civili (inclusi Antonov An-124, Antonov An-225 Mriya, Airbus A380, Boeing 747) con il moderno sistema ILS.\nTerminal.\nL'aeroporto di Mineral'nye Vody \u00e8 uno scalo internazionale e dispone di tre Terminal: Terminal VIP, Terminal Cargo, Terminal Passeggeri.\nTerminal Passeggeri Nazionale \u00e8 stato aperto dopo i lavori di ricostruzione nel 2007. Attualmente all'aeroporto di Mineral'nye Vody si svolgono i lavori di ricostruzione del vecchio Terminal Passeggeri.\nCollegamenti con Mineral'nye Vody.\nL'Aeroporto di Mineral'nye Vody \u00e8 collegato con la citt\u00e0 con le linee delle navette 10 e 11 che arrivano alla Stazione di Mineral'nye Vody delle Ferrovie russe. Il tempo di percorrenza \u00e8 di 20-25 minuti.\nInoltre, l'aeroporto \u00e8 collegato con la citt\u00e0 con la linea della navetta 11 che fa la capolinea all'Autostazione di Mineral'nye Vody. Il tempo di percorrenza \u00e8 di 10 minuti.\nServizi.\nL'aeroporto Gornyj dispone dei seguenti servizi:"}
{"id": "1783544", "revid": "1873126", "url": "https://it.wikipedia.org/wiki?curid=1783544", "title": "Tagliaferro", "text": ""}
{"id": "1783552", "revid": "1262220", "url": "https://it.wikipedia.org/wiki?curid=1783552", "title": "Cum Nuper", "text": "Cum Nuper \u00e8 una enciclica di Papa Pio IX, pubblicata il 20 gennaio 1858, con la quale il Pontefice, addolorato per il violento terremoto che aveva colpito le popolazioni del Regno delle Due Sicilie, invit\u00f2 i vescovi locali ad implorare la misericordia di Dio, a curare la preparazione e la disciplina del Clero nelle varie diocesi e ad incontrarsi frequentemente fra di loro al fine di esaminare in comune i problemi dei fedeli."}
{"id": "1783561", "revid": "1318658", "url": "https://it.wikipedia.org/wiki?curid=1783561", "title": "Lima (azienda)", "text": "La Lima S.p.A. (Modelli Lima) \u00e8 stata una ditta di Vicenza che dalla met\u00e0 degli anni 1950 fino al 2004 realizz\u00f2 modellismo ferroviario. Il marchio Lima \u00e8 tuttora in uso.\nEra una marca popolare ed economica nel mercato dell'epoca, che riproduceva modelli principalmente in scala H0 (1:87), ma anche in scala N (1:160) e 0 (1:45). Esportava in quasi tutta Europa, Stati Uniti d'America e Sud America, Australia e Sudafrica. Per il mercato del Regno Unito produceva rotabili in scala 00 (1:76,2).\nNegli anni ottanta, in seguito alla contrazione del mercato del treno giocattolo, settore in cui Lima era fra i leader mondiali, la ditta si trov\u00f2 in gravi difficolt\u00e0, e cominci\u00f2 a puntare su una produzione modellistica. Ciononostante, la ditta non riusc\u00ec a uscire dalla crisi e cos\u00ec nel 1992, ormai in amministrazione controllata, fu acquisita dalla Rivarossi di Como che successivamente acquis\u00ec anche Arnold e Jouef. Anche questi accorpamenti non furono sufficienti a evitare il collasso e nel 2003 cess\u00f2 la produzione. Il marchio ed il logo Lima sono stati acquisiti da Hornby, che li utilizza tuttora.\nStoria.\nLa Lima, \"Lavorazione Italiana Metalli e Affini\" venne fondata a Vicenza nel 1946, come ditta specializzata per la riparazione e la realizzazione delle parti in alluminio delle carrozze FS danneggiate durante la guerra appena terminata. Ma ben presto le Ferrovie organizzarono arsenali per realizzare internamente queste riparazioni e la Lima si riconvert\u00ec alla produzione di giocattoli in metallo: carrozzine per bambini, passeggini per bambole, pentole, pignatte, motoscafi e automobiline.\nNel 1954 Ottorino Bisazza (scomparso nel 1987), allora dirigente dalla Marzotto, acquist\u00f2 questa piccola fabbrica di propriet\u00e0 di un parente del conte Marzotto.\nIl modellismo ferroviario dell'epoca era trainato, in Italia, dalla comasca Rivarossi, concorrente di colossi stranieri di nome M\u00e4rklin e Fleischmann: produzioni sofisticate per un pubblico adulto con prezzi elevati. \u00abL'intuizione di Bisazza\u00bb, spiega l'allora direttore vendite Silvio Conti, \u00abfu che, se il mercato andava paragonato a una piramide, questi marchi ne occupavano solo il vertice. Restava da conquistare tutta la base, cio\u00e8 la parte pi\u00f9 grossa, popolata dai bambini e dalle loro famiglie\u00bb.\nDal metallo alla plastica.\nLa gestione Bisazza port\u00f2 alcune innovazioni, fra cui l'utilizzo delle materie plastiche, invece del metallo. Ricorda Dante Mainardi, disegnatore assunto per progettare i nuovi treni elettrici: \u00abDue furono le mosse vincenti: la prima consist\u00e9 nello scegliere la plastica che, rispetto al metallo, permetteva di abbassare i prezzi. La seconda fu di non competere con i produttori di modelli sul piano delle finiture, che alzavano solo il prezzo. Era meglio abbozzare alla buona il locomotore, e concentrarsi sull'impatto dei convogli, che dovevano essere colorati e attraenti, senza tanto preoccuparsi di risultare verosimili. Per fare un esempio, invece che incidere tutti quei codici che compaiono alla base dei vagoni, mi bastava scrivere il numero di telefono della mia fidanzata\u00bb.\nLa strada si rivel\u00f2 quanto mai giusta. Nel giro di pochi anni i dipendenti diventarono oltre cinquecento, occupati a sfornare, negli anni d'oro, tremila locomotori, dodicimila vagoni e trentamila rotaie da spedire in tutto il mondo.\nVenivano realizzati, con il nome di \"Lima Crick\", anche trenini dotati di motore a molla, aventi binari realizzati completamente in plastica.\nNegli anni '80 e '90, inoltre, erano realizzate delle costruzioni in mattoncini, molto simili a quelli della Lego, chiamati \"Klip\", con i quali, tra le altre cose, era possibile costruire dei vagoni da utilizzare sui circuiti Lima.\nNegli anni ottanta avvenne il crollo del mercato del treno giocattolo, per cui la ditta si spost\u00f2 sul modellismo, \n\"Beppe il Ferroviere\".\nNegli anni '70 la pubblicit\u00e0 Lima si leg\u00f2 a un testimonial che divenne letteralmente il volto della ditta: Beppe il Ferroviere, dai caratteristici baffi a manubrio di sapore ottocentesco.\nCome interprete del famoso personaggio fu scelto Antonio Zago, all'epoca vigile urbano di Milano.\nIl personaggio prest\u00f2 il volto all'azienda nel corso degli anni '70.\nL'ultima fase.\nNel 1992 dopo alcune vicissitudini \u00e8 acquisita dalla \"Rivarossi\". Prosegue la produzione modellistica, senza rinunciare alle confezioni di trenini elettrici giocattolo per il periodo natalizio. Per tutti gli anni novanta la produzione Lima e quella Rivarossi si affiancano, ma le due ditte, anche se ora di un'unica propriet\u00e0, non riescono a integrarsi efficacemente mantenendo ognuna una propria autonomia sia come immagine che come produzione, ottima cosa per gli appassionati, ma poco efficace dal punto di vista industriale.\nNel 1995 la Rivarossi acquisisce anche la tedesca Arnold, leader mondiale della scala N e l'anno successivo la francese Jouef, diventando cos\u00ec un gruppo industriale di notevole rilevanza nel settore, controllando cinque marchi prestigiosi: Rivarossi, Lima, Pocher, Arnold e Jouef. Ma le cifre necessarie per le acquisizioni e il mercato sempre pi\u00f9 ristretto non permettono il decollo del nuovo Gruppo Rivarossi.\nNel 2000 nuove difficolt\u00e0 economiche e nuovo assetto societario, con un'operazione finanziaria viene creata la Lima SpA con sede a Brescia e Rivarossi diventa ora una divisione della ditta che otto anni prima aveva acquisito. Vengono chiusi gli stabilimenti di Como (Rivarossi e Pocher), Champagnole (Jouef) e M\u00fchlhausen (Arnold) e tutta la produzione viene spostata nello stabilimento Lima a Isola Vicentina.\nMa nel 2004, dopo ulteriori traversie gestionali e finanziarie, viene chiuso anche lo stabilimento di Isola Vicentina, il gruppo cessa le attivit\u00e0 e nel 2004 viene acquisito per 8 milioni di euro dall'inglese Hornby, che ha ripreso la produzione con i marchi Rivarossi e Lima, ma in Cina. Alcuni mesi dopo (maggio 2005), tecnici della sede vicentina della ex Lima, hanno fondato la ViTrains.\nAd oggi i trenini Lima sono oggetto di collezionismo mirato, in tutti questi anni la Lima \u00e8 passata dagli economici giocattoli degli anni sessanta-settanta ai modelli dettagliati del tutto simili ai Rivarossi degli anni ottanta-novanta.\nAl 2010, secondo il sito ufficiale della Hornby, la Lima viene considerata \"marchio giocattolo\" mentre le altre marche fermodellistiche del gruppo come \"modellismo\".\nNel 2014 sul sito Hornby la Lima ricompare nel gruppo modellismo con la linea \"Expert\" e presenta due nuovi modelli: l'ETR 610 e l'E.636. Questi sono realizzati con dettagli e finiture elevati.\nTecnica.\nI primi modelli avevano una motorizzazione a cascata di ingranaggi, alla fine degli anni sessanta Lima realizza il \"motore G\", economico e robusto.\nDopo la met\u00e0 degli anni ottanta la motorizzazione diventa cardanica (questi locomotori ai tempi avevano un prezzo di listino uguale a quelli della Rivarossi) e sino alla definitiva chiusura dello stabilimento la Lima si \u00e8 contraddistinta con una produzione di locomotive esclusive che a oggi hanno valutazioni alte."}
{"id": "1783564", "revid": "697352", "url": "https://it.wikipedia.org/wiki?curid=1783564", "title": "Piero del Pollaiolo", "text": "Fratello minore del pi\u00f9 noto Antonio del Pollaiolo, Piero \u00e8 da sempre stato nell'ombra di quest'ultimo, tanto che il \"corpus\" delle sue opere non risulta ben chiaro, con attribuzioni ancora oggi altalenanti tra i due fratelli.\nDistinzione col fratello.\nCome fa notare Aldo Galli, il primo a confondere, e in un certo modo anche a fondere, le due figure fu Giorgio Vasari, nel tracciare la sua biografia: in una visione come quella del pittore e architetto aretino, la pittura era posta al culmine della pratica di un artista, la disciplina, per cos\u00ec dire, pi\u00f9 nobile e nobilitante, mentre la pratica di orafo poco si scostava dall'artigianato.\nLa scultura aveva una posizione intermedia.\nPiero nella biografia vasariana ha un ruolo da comprimario ed \u00e8 preso in considerazione solamente come colui che ha avviato Antonio alla nobile pratica della pittura: Vasari fin\u00ec per assegnare ad Antonio molte delle opere pittoriche che invece spettavano al fratello minore, quali ad esempio, il \"Martirio di san Sebastiano\", oggi alla National Gallery di Londra.\nVasari cala un velo di silenzio perfino su una delle opere pi\u00f9 note di Piero, la grande pala di altare per la chiesa di Sant'Agostino a San Gimignano, che pur doveva conoscere avendo descritto gli affreschi con le \"Storie della vita di sant'Agostino\" di Benozzo Gozzoli nel coro della stessa chiesa: ma quest'opera, sulla quale campeggiava a caratteri cubitali \"OPUS PIERI POLAIOLI FLOR. A.D. MCCCCLXXXIII\", poteva inficiare la sua ricostruzione della figura di Antonio.\nBiografia e opere.\nIl maestro presso il quale Piero apprese l'arte della pittura non ci \u00e8 ancora noto: Andrea del Castagno, indicato dal Vasari, non risulta possibile per i limiti cronologici che questa scelta pone. Molto probabilmente, come Galli suggerisce, Alesso Baldovinetti potrebbe essere il candidato pi\u00f9 idoneo.\nL'attivit\u00e0 giovanile \u00e8 tutta da definire: il \"San Michele che assale il drago\" del Museo Bardini di Firenze, tela in pessimo stato di conservazione, potrebbe essere la prima opera a noi nota.\nDatabile nella seconda met\u00e0 degli anni cinquanta del Quattrocento \u00e8 la tavola con l'\"arcangelo Raffaele e Tobiolo\", oggi alla Galleria sabauda di Torino, ricordata da Vasari appesa ad un pilastro della chiesa di Orsanmichele a Firenze: ritrovata da Gaetano Milanesi nel palazzo dei Tolomei a Firenze, in via Ginori, fu acquistata nel 1865 dal barone Hector de Garriod per la Galleria sabauda.\nLa prima committenza importante riguarda senz'altro la Cappella del Cardinale del Portogallo nella basilica di San Miniato al Monte a Firenze. Il pagamento effettuato il 20 ottobre 1466 a tutti e due i fratelli Pollaiolo senza distinguere chi abbia realizzato cosa, farebbe pensare che le opere siano state condotte da Piero e che Antonio sia stato incluso inizialmente come garante del fratello minore. Per la cappella, Piero realizz\u00f2 una tavola d'altare con i \"Santi Vincenzo, Giacomo ed Eustachio\", oggi agli Uffizi, e sostituita in loco da una copia, pi\u00f9 due angeli reggi-cortina, ad affresco, nella parete dietro alla tavola. Forse la figura centrale di san Giacomo, dalla vibrante linea e dal denso colorismo del panneggio, \u00e8 opera di Antonio.\nGrazie a queste opere, Piero nell'estate del 1469 ricevette dal Tribunale della Mercanzia la commissione per una pala raffigurante la figura allegorica della \"Carit\u00e0\", oggi agli Uffizi. Alla fine dell'anno il Tribunale, vista l'opera finita, si disse tanto soddisfatto da commissionare a Piero un intero ciclo di sette virt\u00f9 (teologali e cardinali): il Verrocchio, artista assai in voga in quel momento anche per la preferenza accordatagli dai Medici, cerc\u00f2 di subentrare, ma invano, in questa commissione. Tuttavia, forse per la lentezza con cui i lavori precedevano - Piero avrebbe dovuto consegnare due \"Virt\u00f9\" finite ogni due mesi - Sandro Botticelli riusc\u00ec ad avere l'incarico per dipingere la \"Fortezza\", la quale, una volta terminata, dovette porre pi\u00f9 di un dubbio ai committenti su chi dovesse realizzare le virt\u00f9 mancanti: dovette intervenire Antonio in favore del fratello per fare in modo che il contratto fosse rispettato. Oggi le sei virt\u00f9 di Piero e la \"Fortezza\" di Botticelli sono tutte esposte agli Uffizi.\nLe opere fin qui eseguite da Piero dovettero tuttavia impressionare Lorenzo il Magnifico il quale gli commission\u00f2 il \"Ritratto di Galeazzo Maria Sforza\", oggi agli Uffizi, venuto in visita a Firenze nel 1471, e che il Medici tenne sempre nella sua camera.\nSuccessivo \u00e8 il capolavoro di Piero, il \"Martirio di San Sebastiano\", oggi alla National Gallery di Londra, dipinto nel 1475 per l'altare dell'oratorio di San Sebastiano che la famiglia Pucci possedeva nella Basilica della Santissima Annunziata, sempre a Firenze: la composizione \u00e8 sottoposta ad un pi\u00f9 rigido controllo geometrico, pur senza rinunciare alla consueta naturalezza delle pose e dei movimenti. Bellissime le figure dei quattro arcieri in primo piano, raffigurati in base a due pose speculari, di cui i due alle estremit\u00e0 intenti a scoccare la freccia e i due al centro nell'atto di ricaricare la balestra, in perfetto equilibrio rispetto all'asse centrale costituito dal palo a cui \u00e8 legato il santo.\nAppartenente allo stesso periodo (1470 - 1480 circa) \u00e8 anche la tavola con \"Apollo e Dafne\", anch'esso alla National Gallery di Londra.\nDopo il successo del \"Martirio di san Sebastiano\" segu\u00ec un periodo un po' difficile per Piero con commissioni che di fatto sfumano a favore di Leonardo da Vinci, Domenico Ghirlandaio o Sandro Botticelli.\nNel 1483 realizz\u00f2 la citata tavola con l\"'Incoronazione della Vergine\" per la chiesa di Sant'Agostino a San Gimignano.\nDello stesso periodo (1480 - 1485) anche la ricchissima \"Annunciazione\" di Berlino (Staatliche Museen) di cui ignoriamo la destinazione originaria.\nLa grande tela con \"Sant'Antonio in adorazione del Crocifisso\", nel Museo di San Marco a Firenze pone qualche difficolt\u00e0 d attribuzione. Resta comunque plausibile una datazione intorno al 1483.\nL'ultima notizia che abbiamo \u00e8 datata 18 novembre 1485: Piero viene pagato per una tavola, non identificata, da collocare nella Cappella del \"Corpus Domini\" della Cattedrale di Pistoia. Il fratello Antonio nel dettare testamento nel novembre 1496 lo ricorda defunto da tempo.\nAttribuiti ai fratelli Pollaiolo sono anche una serie di ritratti femminili di profilo (Berlino, Staatliche Museen; New York, Metropolitan Museum; Firenze, Uffizi; Boston, Isabella Stewart Gardner Museum), il pi\u00f9 celebre dei quali, \"Ritratto di donna di profilo\" del Museo Poldi Pezzoli di Milano, \u00e8 stato riferito ad Antonio (anche se non con certezza assoluta - cfr. Aldo Galli, 2005, p. 35)."}
{"id": "1783570", "revid": "1262220", "url": "https://it.wikipedia.org/wiki?curid=1783570", "title": "Cum Sancta Mater", "text": "Cum Sancta Mater \u00e8 una enciclica di Papa Pio IX, pubblicata il 27 aprile 1859. Mentre l'Austria dichiara guerra al Piemonte (assistito dalla Francia di Napoleone III in forza degli Accordi di Plombi\u00e8res), il Papa ricorda le parole di pace che Ges\u00f9 ripet\u00e9 tante volte ai suoi Apostoli, ed invita i fedeli a pregare affinch\u00e9 i conflitti siano scongiurati; a chi reciter\u00e0 la preghiera della pace nella forma stabilita concede particolari indulgenze."}
{"id": "1783572", "revid": "1262220", "url": "https://it.wikipedia.org/wiki?curid=1783572", "title": "Qui Nuper", "text": " Qui Nuper \u00e8 una enciclica di Papa Pio IX, pubblicata il 18 giugno 1859 a difesa del potere temporale.\nSiamo nel 1859, l'anno della seconda guerra di indipendenza italiana. Nel mese di aprile l'Austria intima al Regno di Sardegna, alleato con la Francia di Napoleone III, il disarmo dell'esercito regolare e lo scioglimento dei corpi di volontari italiani. Il Governo di Torino respinge l'ultimatum. \u00c8 la seconda guerra d'indipendenza, che vedr\u00e0 le sconfitte austriache di Montebello, Palestro e Magenta. L'8 giugno Napoleone III e Vittorio Emanuele II entrano vittoriosi a Milano. Nel frattempo Firenze si \u00e8 ribellata al Granduca di Toscana, costretto alla fuga e l'Umbria a sua volta si ribella al dominio della Chiesa. Di fronte ai fermenti che agitano l'Italia, Pio IX invita i propri sudditi a restare calmi e fedeli, e dichiara apertamente che lo Stato Pontificio \u00e8 necessario alla Santa Sede per l'esercizio della sua sacra potest\u00e0.\nDopo due giorni dalla pubblicazione dell'enciclica le truppe papaline repressero la rivolta umbra, assaltandone il capoluogo e rendendosi responsabili delle cosiddette stragi di Perugia.\nNonostante che nel giugno 1859 non fosse stata ancora proclamata l'Unit\u00e0 d'Italia e Vittorio Emanuele II era ancora re del regno di Sardegna, nell'enciclica il suo governo venne indicato come \"Governo italiano\"."}
{"id": "1783573", "revid": "933835", "url": "https://it.wikipedia.org/wiki?curid=1783573", "title": "Gerosolimitani", "text": ""}
{"id": "1783574", "revid": "119991", "url": "https://it.wikipedia.org/wiki?curid=1783574", "title": "Spedale", "text": ""}
{"id": "1783578", "revid": "16220268", "url": "https://it.wikipedia.org/wiki?curid=1783578", "title": "Jane Fate", "text": ""}
{"id": "1783579", "revid": "599013", "url": "https://it.wikipedia.org/wiki?curid=1783579", "title": "Jackie Pretorius", "text": "Ha disputato 4 stagioni in Formula 1, iscrivendosi per\u00f2 in ognuna di essa solamente al Gran Premio di casa. Nel 1965 con la LDS manc\u00f2 la qualificazione, mentre nel 1968, nel 1971 (con la Brabham) e nel 1973 (alla guida di una ISO Marlboro) prese il via senza per\u00f2 mai concludere la gara.\n\u00c8 deceduto il 30 marzo 2009 dopo tre settimane di coma, vittima di un'aggressione da parte di rapinatori nella sua abitazione a Johannesburg."}
{"id": "1783580", "revid": "1262220", "url": "https://it.wikipedia.org/wiki?curid=1783580", "title": "Nullis Certe Verbis", "text": " Nullis Certe Verbis \u00e8 una enciclica di Papa Pio IX, pubblicata il 19 gennaio 1860, con la quale il Pontefice, a seguito dei moti verificatisi a Bologna, Ravenna e in altre citt\u00e0 dello Stato Pontificio, rinnova la propria protesta; ed in particolare risponde negativamente all'Imperatore dei Francesi, Napoleone III, che aveva suggerito di rinunciare al possesso delle province ribelli."}
{"id": "1783585", "revid": "697352", "url": "https://it.wikipedia.org/wiki?curid=1783585", "title": "Trilogy", "text": ""}
{"id": "1783591", "revid": "16784", "url": "https://it.wikipedia.org/wiki?curid=1783591", "title": "Andrew Crommelin", "text": "Biografia.\nNacque a Cushendun, nella contea di Antrim, nell'Irlanda del Nord ma studi\u00f2 in Inghilterra, presso il \"Marlborough College\" ed il \"Trinity College\" a Cambridge. Lavor\u00f2 presso l'Osservatorio Reale di Greenwich e partecip\u00f2 a numerose spedizioni per l'osservazione di eclissi solari in territori d'oltremare.\nFu un esperto di comete. I suoi calcoli delle orbite di quelle che allora erano chiamate Cometa Forbes 1928 III, Cometa Coggia-Winnecke 1873 VII e Cometa Pons 1818 II dimostrarono nel 1929 che si trattava in realt\u00e0 dello stesso oggetto. La cometa, che allora ricevette il poco pratico nome di \"Cometa Pons-Coggia-Winnecke-Forbes\", nel 1948 \u00e8 stata ribattezzata 27P/Crommelin, quale riconoscimento postumo al lavoro dello scienziato.\nCi\u00f2 \u00e8 avvenuto solo per altre tre comete nella storia: la Cometa di Halley, la Cometa Encke e la Cometa Lexell, che sono nominate dal nome di coloro che ne hanno calcolato l'orbita, piuttosto che dagli scopritori o co-scopritori, potenzialmente anche multipli, ad ogni apparizione.\nRiconoscimenti.\nOltre alla cometa citata, anche i crateri Crommelin sulla Luna e Crommelin su Marte e l'asteroide 1899 Crommelin sono stati cos\u00ec chiamati in suo onore. Crommelin ha anche ricevuto il \"Walter Goodacre Award\", assegnato dalla British Astronomical Association, nel 1937."}
{"id": "1783592", "revid": "14214", "url": "https://it.wikipedia.org/wiki?curid=1783592", "title": "Gas (trademark)", "text": ""}
{"id": "1783593", "revid": "1262220", "url": "https://it.wikipedia.org/wiki?curid=1783593", "title": "Beneficia Dei", "text": " Beneficia Dei \u00e8 una enciclica di Papa Pio IX, pubblicata il 4 giugno 1871, con la quale il Pontefice, nel XXV anno di Pontificato, ricorda il positivo cammino percorso, sia pure fra tante difficolt\u00e0: la proclamazione del dogma dell'Immacolata Concezione e la convocazione del Concilio Ecumenico Vaticano, sospeso per le note vicende del 1870, culminate con la presa di Roma e la fine del potere temporale: eventi contro i quali il Papa rinnova la protesta; inoltre il Pontefice fa presente con una certa soddisfazione che la durata del proprio papato eguaglia quella di San Pietro."}
{"id": "1783594", "revid": "155634", "url": "https://it.wikipedia.org/wiki?curid=1783594", "title": "Roberto Franco", "text": "Biografia.\nIn Coppa del Mondo esord\u00ec il 13 marzo 1982 a Livigno (48\u00ba), ottenne il primo podio il 29 gennaio 1988 a Inawashiro (3\u00ba) e la prima vittoria il 14 dicembre 1989 a La Plagne.\nIn carriera partecip\u00f2 a due edizioni dei Giochi olimpici invernali, (8\u00ba nel balletto) e (7\u00ba nel balletto), nelle quali la sua specialit\u00e0 era disciplina dimostrativa. Prese anche parte a quattro edizioni dei Campionati mondiali, vincendo una medaglia d'argento.\nPalmar\u00e8s.\nCoppa del Mondo - Vittorie.\nLegenda:\nBA = balletto"}
{"id": "1783600", "revid": "90919", "url": "https://it.wikipedia.org/wiki?curid=1783600", "title": "Federalismo istituzionale", "text": ""}
{"id": "1783605", "revid": "28057", "url": "https://it.wikipedia.org/wiki?curid=1783605", "title": "Saepe Venerabiles", "text": " Saepe Venerabiles \u00e8 una enciclica di Papa Pio IX, pubblicata il 5 agosto 1871, con la quale il Pontefice, nel giorno della festa della fondazione della Basilica di Santa Maria Maggiore, invia a tutti i Vescovi del mondo il pi\u00f9 vivo ringraziamento per le tante dimostrazioni di affetto tributategli in occasione del suo XXV di pontificato.\nNella storia della Chiesa, \u00e8 questo il primo documento pontificio che porta la data del ventiseiesimo anno di Pontificato."}
{"id": "1783606", "revid": "90919", "url": "https://it.wikipedia.org/wiki?curid=1783606", "title": "Fisco federale", "text": ""}
{"id": "1783609", "revid": "298229", "url": "https://it.wikipedia.org/wiki?curid=1783609", "title": "Randy Barnes", "text": "Biografia.\nBarnes nasce a Charleston ma cresce nelle vicinanze di St. Albans ed inizia a praticare il getto del peso al liceo. Nel 1985 effettua un impressionante lancio di 20,36\u00a0m con il peso da 5,44\u00a0kg. Dopo aver conseguito il diploma al liceo locale, frequenta la Texas A&amp;M University, dove batte il record della scuola (detenuto da Randy Matson) con un lancio a 21,88\u00a0m con il peso regolamentare da 7,26\u00a0kg.\nPartecipa ai Giochi olimpici di dove, a soli 22 anni, conquista la medaglia d'argento con un lancio di 22,39\u00a0m al sesto turno. La vittoria va al tedesco Ulf Timmermann. Il 20 gennaio 1989 al Sunkist Invitational a Los Angeles realizza il nuovo record mondiale indoor nel getto del peso con la misura di 22,66\u00a0m. Il 20 maggio 1990 realizza anche il record outdoor con la misura di 23,12\u00a0m (superando il precedente detentore Ulf Timmermann).\nIl 7 agosto 1990, dopo una gara a Malm\u00f6 (Svezia), viene trovato positivo ad un controllo antidoping per steroidi anabolizzanti ed in seguito viene squalificato dalle competizioni per 27 mesi. Nonostante un tentativo di ricorso, la squalifica viene confermata e per questo non pu\u00f2 partecipare ai Giochi olimpici di .\nAi Giochi olimpici di vince la medaglia d'oro con un lancio di 21,62\u00a0m all'ultimo tentativo. Il 25 marzo 1998 viene nuovamente trovato positivo all'androstenedione in un controllo antidoping e per questo squalificato dalle competizioni. Nonostante lui dichiari di non sapere che la sostanza incriminata fosse nell'elenco di quelle vietate, viene bandito a vita dalle competizioni.\nNegli anni pi\u00f9 recenti diventa un atleta nella specialit\u00e0 del long driving, una specialit\u00e0 il cui scopo \u00e8 tirare una pallina da golf il pi\u00f9 lontano possibile; si qualifica per i campionati mondiali del 2005."}
{"id": "1783617", "revid": "203752", "url": "https://it.wikipedia.org/wiki?curid=1783617", "title": "FIA GT", "text": ""}
{"id": "1783619", "revid": "1305772", "url": "https://it.wikipedia.org/wiki?curid=1783619", "title": "Conti d'Armagnac", "text": "I conti d'Armagnac dal 960 al 1751 furono i seguenti.\nLista.\nLa contea d'Armagnac nacque dalla divisione della contea di Fezensac, operata dal primo conte di Fezensac, Guglielmo I di Fezensac (?-960, conte di F\u00e9zensac e conte d'Armagnac), che, alla morte del padre, il duca di Guascogna, Garcia II detto \"le Courb\u00e9\" (\"il Gobbo\"), aveva ricevuto la contea, nel 930, contemporaneamente al fratello, Arnoldo I Nonnat (?-960), che aveva ricevuto la contea d'Astarac, mentre il fratello maggiore, Sancho IV, aveva ereditato il ducato di Guascogna.\nCasa d'Armagnac.\n960-995: Bernardo I le Louche (\u2020 995), fu il primo conte d'Armagnac, figlio cadetto di Guglielmo I di Fezensac.\n995-1020: Gerardo I Trancaleone (\u2020 1020), conte d'Armagnac, figlio del precedente.\n1020-1062: Bernardo II Tumapaler (\u2020 tra il 1064 ed il 1090), conte d'Armagnac, duca di Guascogna dal 1040 al 1052, figlio del precedente.\n1062-1103: Gerardo II (\u2020 v. 1103), conte d'Armagnac, figlio del precedente.\n1103-1110: Bernardo III (\u2020 1110), conte d'Armagnac, figlio del precedente.\n1110-1160: Gerardo III (\u2020 1160), conte d'Armagnac, figlio del precedente.\n1160-1193: Bernardo IV (\u2020 1193), conte d'Armagnac e di F\u00e9zensac, figlio del precedente.\n1193-1215: Gerardo IV (\u2020 1215), conte d'Armagnac e di F\u00e9zensac, figlio del precedente.\nPer ci\u00f2 che concerne la successione di Gerardo IV viene un dibattito aperto:\nsecondo sia i \"Documens historiques et g\u00e9n\u00e9alogiques sur les familles et les hommes remarquables du Rouergue\", che secondo Pierre de Guibours, detto P\u00e8re Anselme de Sainte-Marie o pi\u00f9 brevemente P\u00e8re Anselme, il successore fu il figlio primogenito di Gerardo IV:\nInvece secondo lo storico francese Jean de Jaurgain il successore di Gerardo IV fu Gerardo V di Lomagne:\nCasa di Lomagne.\n1215-1219: Gerardo V (\u2020 1219), conte d'Armagnac et di F\u00e9zensac, figlio di Bernardo di Lomagne, visconte di F\u00e9senzaguet (figlio di Oddone di Lomagne, signore di Firma\u00e7on, e di Mascarosa d'Armagnac, figlia di Gerardo III).\n1219-1242: Pietro Gerardo (\u2020 1242), figlio del precedente.\n1242-1245: Bernardo V (\u2020 1245), fratello del precedente.\n1245-1256: Mascarose (\u2020 1256), nipote del precedente, era figlia della sorella di Pietro Gerardo e di Bernardo V, anche lei di nome Mascarose e del visconte di Lomagne, Arnaldo Oddone.\n1256-1285: Gerardo VI, conte d'Armagnac, (\u2020 1285), nipote di Gerardo V, figlio di Ruggero di Lomagne (figlio di Gerardo V), visconte di F\u00e9senzaguet.\n1285-1319: Bernardo VI, conte d'Armagnac, (\u2020 1319), figlio del precedente.\n1319-1373: Giovanni I (1311 \u2020 1373), conte d'Armagnac e di Rodez, figlio del precedente.\n1373-1384: Giovanni II (\u2020 1384), conte d'Armagnac e di Rodez, figlio del precedente.\n1384-1391: Giovanni III (\u2020 1391), conte d'Armagnac e di Rodez, figlio del precedente.\n1391-1418: Bernardo VII (ca. 1360 \u2020 1418), conte d'Armagnac e di Rodez e connestabile di Francia, fratello del precedente.\n1418-1450: Giovanni IV (1396 \u2020 1450), conte d'Armagnac e di Rodez, figlio del precedente.\n1450-1473: Giovanni V (1420 \u2020 1473), conte d'Armagnac e di Rodez, visconte di Lomagne, figlio del precedente e d'Isabella d'Evreux.\n1473-1497: Carlo I (1425 \u2020 1497), conte d'Armagnac e di Rodez, fratello del precedente.\nCasa d'Alen\u00e7on.\n1497-1525: Carlo II (1489 \u2020 1525), duca d'Alen\u00e7on (\"Charles IV\"), nipote dei due precedenti (suo nonno, duca d'Alen\u00e7on, Giovanni II d'Alen\u00e7on, aveva sposato Maria d'Armagnac, figlia di Giovanni IV).\nCasa d'Albret.\n1527-1555: Enrico I (1503 \u2020 1555), re di Navarra (Enrico II), conte di Foix, di Bigorre, de P\u00e9rigord, d'Armagnac e di Rodez, visconte di Limoges e di B\u00e9arn, signore d'Albret (Enrico III)\n1555-1572: Giovanna d'Albret (1528 \u2020 1572), figlia del precedente, regina di Navarre, ...\n1572-1589: Enrico II (1553 \u2020 1610), figlio del precedente che fu anche re di Navarra, (Enrico III), e che quando sal\u00ec sul trono di Francia (Enrico IV), nel 1589, sia il regno di Navarra che la contea d'Armagnac, furono riuniti alla corona di Francia\nCasa di Guisa.\nNel 1645, il re di Francia, Luigi XIV, don\u00f2 il titolo di conte d'Armagnac a Enrico di Lorena-Harcourt, che lo lasci\u00f2 in eredit\u00e0 ai suoi successori, che lo tennero sino all'avvento della rivoluzione francese: "}
{"id": "1783624", "revid": "161273", "url": "https://it.wikipedia.org/wiki?curid=1783624", "title": "Andrew Claude de la Cherois Crommelin", "text": ""}
{"id": "1783626", "revid": "339392", "url": "https://it.wikipedia.org/wiki?curid=1783626", "title": "Sk\u00e5l", "text": ""}
{"id": "1783631", "revid": "92723", "url": "https://it.wikipedia.org/wiki?curid=1783631", "title": "Diocesi di Carcassonne", "text": ""}
{"id": "1783632", "revid": "729019", "url": "https://it.wikipedia.org/wiki?curid=1783632", "title": "Eastgate Systems", "text": "Eastgate Systems \u00e8 una casa editrice e di software con sede a Watertown (Massachusetts). La Eastgate \u00e8 stata la casa editrice che ha aperto la strada della pubblicazione di testi ipertestuali ed \u00e8 una delle pi\u00f9 importanti attualmente nel campo della letteratura ipertestuale, avendo in catalogo pubblicazioni di narrativa, saggistica e poesia ipertestuale. Ha sviluppato gli strumenti software Storyspace e Tinderbox: il primo \u00e8 il sistema di sviluppo di ipertesti, creato da Jay David Bolter, Michael Joyce e John B. Smith, che \u00e8 stato utilizzato per la scrittura dei primi esperimenti di narrativa ipertestuale; il secondo \u00e8 uno strumento per la gestione di note e informazioni. Il fondatore dell'azienda e attuale responsabile della ricerca \u00e8 Mark Bernstein, una figura preminente nel campo dello studio degli ipertesti."}
{"id": "1783643", "revid": "916580", "url": "https://it.wikipedia.org/wiki?curid=1783643", "title": "Ricotta affumicata di Mammola", "text": "La Ricotta Affumicata di Mammola \u00e8 un prodotto caseario calabrese. \u00c8 inserita nell'elenco dei prodotti agroalimentari tradizionali italiani.\nStoria.\nAnticamente molti pastori che abitavano nelle zone montane distanti dai centri abitati, conservavano le ricotte fresche con la tecnica dell'affumicatura e una volta a settimana le portavano al mercato per la vendita.\nCaratteristiche.\nLa ricotta affumicata di Mammola si ottiene dal latte di capra, ed ha un sapore di formaggio fresco leggermente salato, con note affumicate. Ha consistenza morbida e vellutata al tatto, forma cilindrica con testa ingrossata a forma di fungo. Ha una dimensione di 30 cm. circa di lunghezza, con diametro di 6 cm. Il peso medio di ciascuna ricotta pu\u00f2 variare da 700 a 1000g. Il colore esterno va da rosa scuro a dorato, mentre all'interno \u00e8 bianca.\nProcesso di produzione.\nLa ricotta di Mammola \u00e8 da considerarsi un prodotto ricavato con tecniche molto antiche ed artigianali. Si posiziona sul fuoco un pentolone dove si introduce il latte caprino, rimescolandolo con un bastoncino di essenza locale a punta ramificata (\"minaturi\"), quando il latte incomincia a bollire si immerge un rametto di fico tagliuzzato e si gira con il bastoncino per un lato, ancora per pochi minuti. Quindi la Ricotta fresca \u00e8 pronta, la si toglie dal fuoco e con un cucchiaio di legno appositamente prodotto per questa delicata fase della lavorazione, si mette nelle forme (\"fasceji\") e si avvolge con felci di montagna. Il giorno seguente si toglie dalle forme e si sala. Poi si mette in un'impalcatura alta circa un metro e mezzo rispetto al piano di fuoco del focolare, su un letto di cannicci di castagno coperti da felci di montagna, sotto ai quali si accende un fuoco a fiamma moderata, usando legna fresca di castagno oppure di erica, in modo da produrre un fumo denso e profumato che va ad investire direttamente, da sotto, le ricotte. Per ottenere ricotte di consistenza morbida l'operazione di affumicatura dovr\u00e0 durare mediamente 24 ore, girando le ricotte dopo le prime dodici ore; mentre se si preferiscono di consistenza pi\u00f9 dura il tempo di affumicatura si allungher\u00e0 in maniera opportuna. La bollitura del latte si effettua con il gas, anticamente si effettuava con il fuoco a legna.\nLuoghi di produzione.\nLa ricotta di Mammola \u00e8 originaria del comune di Mammola, nella provincia di Reggio Calabria, l'area di produzione \u00e8 il territorio della Limina. Viene prodotta e distribuita tutto l'anno, in particolare da dicembre a giugno, direttamente dalle aziende zootecniche nel comprensorio di Mammola. \nRiconoscimenti.\nOgni anno a Mammola vi \u00e8 la \"Festa della Ricotta affumicata\" che si svolge la prima domenica di luglio e la \u201cFesta dei Sapori\u201d che si svolge tra ottobre e dicembre. In questi eventi \u00e8 possibile degustare la ricotta affumicata e altre specialit\u00e0 locali.\nAbbinamenti.\nLa ricotta pu\u00f2 essere degustata su fette di pane abbrustolito, oppure condita con olio extravergine di oliva, sale e pepe; accompagnata a confetture o come dessert. Sono consigliati vini bianchi morbidi e aromatici. "}
{"id": "1783647", "revid": "124927011", "url": "https://it.wikipedia.org/wiki?curid=1783647", "title": "Anna Maria Carassiti", "text": "\u00c8 nota anche con lo pseudonimo di Barbara Colonna, che ha usato per la pubblicazione di molte sue opere.\nBiografia.\nSi \u00e8 laureata in Filosofia nella sua citt\u00e0, con una tesi su Nietzsche, pensatore che la influenzer\u00e0 sempre notevolmente.\nCuratrice e/o traduttrice di opere di vario genere, \u00e8 stata fino al 2007 docente di storia e filosofia. Ha scritto numerosi libri a 4 mani con Diego Meldi.\nNel 1996, dopo alcune pubblicazioni per piccoli e medi editori, ha compilato per le edizioni Newton Compton quattro dizionari tematici (battaglie, mitologico, sinonimi, etimologico). Si \u00e8 occupata e si occupa tuttora \u00abanche di linguistica, con particolare attenzione all'analisi linguistica del rapporto tra realt\u00e0 e mito, tra mondo vero e mondo grammaticale\u00bb.\nAttivista per i diritti degli animali, \u00e8 anche vegetariana."}
{"id": "1783654", "revid": "339392", "url": "https://it.wikipedia.org/wiki?curid=1783654", "title": "Archivio Storico Comunale di Firenze", "text": ""}
{"id": "1783655", "revid": "713714", "url": "https://it.wikipedia.org/wiki?curid=1783655", "title": "Albe (Massa d'Albe)", "text": "Albe \u00e8 una frazione del comune italiano di Massa d'Albe (AQ), in Abruzzo. I resti del borgo medievale sovrastano il sito archeologico di Alba Fucens.\nGeografia fisica.\nTerritorio.\nI ruderi del borgo medievale, distrutto dal terremoto della Marsica del 1915, si trovano alle pendici della collina di San Nicola a Il paese nuovo \u00e8 stato ricostruito pi\u00f9 in basso vicino al sito archeologico di Alba Fucens. L'area \u00e8 dominata a nord dalle vette del monte Velino.\nStoria.\nNel Medioevo la cittadella divenne capoluogo dell'omonima contea che fu governata dai conti dei Marsi per poi passare sotto il controllo dei Durazzo e poi degli Orsini. Nei dintorni, presso i piani Palentini, il 23 agosto del 1268 si svolse la battaglia di Tagliacozzo. Albe, avendo parteggiato per i ghibellini di Corradino di Svevia che uscirono sconfitti, fu fatta devastare da Carlo I d'Angi\u00f2 per ritorsione.\nPassata agli inizi del XV secolo per investitura di Giovanna II di Napoli e per volont\u00e0 di Papa Martino V ai Colonna, nella persona di Lorenzo Onofrio e poi di suo figlio Odoardo che, pur mantenendone il titolo ne dovette cedere il controllo agli Orsini per alcuni decenni dello stesso secolo. Dal 1496, anno della morte di Ferdinando II d'Aragona con la conseguente salita al trono di Federico I di Napoli, i titoli di conte di Albe e duca di Tagliacozzo vennero definitivamente confermati ai Colonna che possedettero gran parte dei territori della Marsica.\nIn seguito Albe perse man mano importanza essendo dapprima assoggettata all'universitas di Massa Corona, la contemporanea Massa d'Albe, poi ad Avezzano, divenuta sede dei nuovi feudatari fino all'eversione feudale del 1806.\nTra il XVI e il XVIII secolo furono redatte alcune pergamene a scopo ecclesiastico di rilevanza storica per Albe e per la diocesi dei Marsi.\nNel 1915 il borgo medievale fu distrutto e abbandonato in seguito al terremoto della Marsica. I geologi a causa della gravit\u00e0 della distruzione e della consistenza delle macerie ritennero di ricostruire la nuova area urbana pi\u00f9 a valle, a ridosso del sito archeologico di Alba Fucens.\nDurante la Seconda guerra mondiale il feldmaresciallo Albert Kesselring stabil\u00ec il quartier generale delle SS nel castello medievale di Albe che torn\u00f2 a svolgere, dopo oltre un secolo dall'eversione feudale, una funzione militare.\nA cominciare dagli anni novanta una parte del borgo medievale \u00e8 stata oggetto di alcuni lavori di restauro architettonico."}
{"id": "1783659", "revid": "320578", "url": "https://it.wikipedia.org/wiki?curid=1783659", "title": "Ex Campo di Concentramento di Fossoli", "text": ""}
{"id": "1783665", "revid": "307923", "url": "https://it.wikipedia.org/wiki?curid=1783665", "title": "Vittorio Mascalchi", "text": "\u00c8 stato direttore dell'Accademia delle Belle Arti di Bologna.\nPrima di iscriversi all'Accademia di Belle Arti nel 1954, intraprende gli studi di architettura a Firenze senza conseguire tuttavia la laurea. Questa scelta \u00e8 significativa per il fatto di mettere in luce quella vocazione a progettare, a meditare a tavolino - esattamente come farebbe un architetto - che effettivamente affiora in molti momenti della sua carriera.\nUn discorso che vale benissimo per chi, nato nel 1935, fa parte a pieni titoli della generazione che sente l'esigenza di mettere da parte la non-progettualit\u00e0 dell'opera alla base della poetica dell'Informale, in favore delle istanze progettuali delle neoavanguardie. Mascalchi infatti si segnala quasi subito, in senso all'Informale, come chi vuole proporsi per la svolta: la sua partecipazione alla mostra \"14+2\", curata da Franco Lodoli nel 1957 al Circolo di Cultura, va vista proprio nel senso di un'apertura verso esiti che troveranno un pieno sviluppo negli anni sessanta.\nPasini ripercorre criticamente l'opera della prima produzione del Mascalchi:\nNel 1956 Mascalchi visita un'importante mostra di Paul C\u00e9zanne in Svizzera, a Zurigo, insieme a Pompilio Mandelli e Giorgio Morandi.\nNel 1957 vince una borsa di studio del Collegio Venturoli.\nNel 1961 Mascalchi tiene la sua prima personale al Circolo di Cultura, esponendo oggetti di matrice duchampiana. Ha infatti avuto modo di conoscere l'opera di Duchamp durante il suo soggiorno parigino.\nNel 1966 presenta i \"Visioggetti\", una serie di opere in cui indaga \"il processo della creazione artistica nel suo versante metodologico e ottico percettivo\" (Bentini).\nDal 1961 al 1964 e dal 1968 ai primi anni settanta il suo lavoro conosce due interruzioni volute che lo vedono dedicarsi esclusivamente ai versanti della teoria e della didattica. Col nuovo decennio si palesa una matrice concettuale sia nello strumento tradizionale del quadro, dove per\u00f2 Mascalchi opera per interventi minimi, interessando semmai ai fenomeni della percezione visiva, sia con l'uscita da esso nella tridimensionalit\u00e0, dimostrando di essere in perfetta sintonia con quel carattere elettromorfo, di uno spazio vissuto artisticamente in tutte le sue dimensioni e tipico di un'era in cui tutte le distanze sono abolite, allora chiaramente esemplificato dalla ricerche artistiche di punta.\nDa ricordare la collaborazione con Giorgio Celli in \"Inconscio cibernetico\" (Parigi - Bologna 1973) e la partecipazione al gruppo della \"Nuova Pittura\" riunito criticamente da Cortenove (Ferrara, 1973).\nSul finire del decennio Mascalchi, da sperimentatore instancabile, si dimostra molto interessato anche all'utilizzo delle ultime tecnologie, quali il laser grafico, la computer grafica o la videoarte.\nDa segnalare le simulazioni e le video-installazioni in collaborazione col Centro Video Arte di Ferrara (\"Kairos, Androgendroide\"). Con il ritorno della sua vocazione di pittore a partire dagli anni ottanta, in perfetta sintonia con lo scenario internazionale, rimane tuttavia ancora palese la matrice concettuale del suo lavoro per cui il fenomenismo che egli magari ostenta nel ricreare cortecce di alberi, alla fine palesa un rigore del tutto mentale. Continua inoltre il suo interesse nell'ambito della grafica e dei linguaggi multimediali: vedi la realizzazione virtuale, nel 1996, dell'abside di S. Chiara per la mostra dedicata a Ravenna a Pietro da Rimini."}
{"id": "1783668", "revid": "16221335", "url": "https://it.wikipedia.org/wiki?curid=1783668", "title": "Ricercatrice", "text": ""}
{"id": "1783669", "revid": "729019", "url": "https://it.wikipedia.org/wiki?curid=1783669", "title": "Fasciosi plantare", "text": "Per fasciosi o fascite plantare si intende un insieme di sintomi a prevalenza dolorosa che coinvolge la fascia plantare. \u00c8 la pi\u00f9 diffusa fra le cause che comportano dolore alla base del calcagno.\nEtimologia.\nSolitamente le sindromi che coinvolgono le manifestazioni tipiche del dolore vengono definite fasciti plantari, ma il termine non \u00e8 corretto in quanto non \u00e8 evidenziata nessuna infiammazione durante la manifestazione.\nEpidemiologia.\nRisulta essere pi\u00f9 diffusa nel sesso femminile e in soggetti obesi, poich\u00e9 in questi ultimi il peso abnorme causa schiacciamento delle parti molli del piede causando stress.\nSintomatologia.\nI sintomi e i segni clinici che presentano dolore tipico si manifestano nell'episodio che occorre alla mattina quando la persona si alza dal letto e mettendo i piedi a terra sente dolore ai talloni, ma la manifestazione ritorna anche durante il susseguirsi del giorno. Il dolore aumenta se viene sollecitato con attivit\u00e0 fisica o altra stimolazione. Solitamente ha una durata di almeno 6 mesi, raramente si arriva ad un anno.\nEziologia.\nL'esatta causa \u00e8 sotto controllo da parte della letteratura, la fasciosi deriva dalla periostite del calcagno ma ultimamente \u00e8 stato dimostrato che la fasciosi plantare \u00e8 associata all'atrofia muscolare a livello dell'abduttore del quinto dito.\nMolto spesso \u00e8 una patologia degli sportivi, soprattutto dei corridori:\nEsami diagnostici.\nPer individuare la malattia potrebbe essere sufficiente l'esame obiettivo. Come esame diagnostico si utilizza la radiografia, che evidenzia nella met\u00e0 dei casi un osteofita che per\u00f2 non risulta essere la causa della malattia.\nDiagnosi differenziale.\nSono diverse le patologie che mostrano sintomi simili, come ad esempio la borsite calcaneare e la sindrome del tunnel tarsale, ma anche forme traumatiche acute come la rottura della fascia plantare (con episodi di tumefazione) o croniche come stress del calcagno. Altra patologia da non escludere \u00e8 la spondiloartropatia sieronegativa. La malattia pu\u00f2 evolversi nella neuropatia di Baxter.\nTerapie.\nPer una completa guarigione dai sintomi dolorifici sono necessari diversi mesi (dai 6 ai 12).\nLa terapia procede per gradi, dipendentemente dalla gravit\u00e0: \nTrattamento chirurgico.\nNei casi dove il dolore persiste e diventa insostenibile occorre procedere con la resezione parziale della fascia plantare."}
{"id": "1783670", "revid": "204012", "url": "https://it.wikipedia.org/wiki?curid=1783670", "title": "Fascite plantare", "text": ""}
{"id": "1783673", "revid": "1632387", "url": "https://it.wikipedia.org/wiki?curid=1783673", "title": "Rush in Rio", "text": "Rush in Rio \u00e8 il quinto album live ufficiale del gruppo musicale rock canadese Rush ed \u00e8 stato pubblicato il 21 ottobre 2003.\nIl disco \u00e8 stato registrato allo stadio Maracan\u00e3 di Rio de Janeiro durante l'ultima data del \"Vapor Trails Tour\" il 23 novembre 2002 di fronte ad un pubblico di oltre 40.000 spettatori e presenta la scaletta completa dello show. Due brani aggiuntivi, presentati sotto la voce \"The Board Bootlegs\", sono \"Between Sun &amp; Moon\", registrata al Cricket Pavilion, Phoenix, Arizona, il 27 settembre 2002, e \"Vital Signs\", registrata al Colisee di Qu\u00e9bec, il 19 ottobre 2002, e compaiono come bonus tracks. L'album \u00e8 stato certificato disco d'oro dalla RIAA il 10 febbraio 2004. Lo strumentale \"O Baterista\" ha guadagnato una nomination al Grammy Award nella categoria \"Best Instrumental\". Dall'album sono stati estratti esclusivamente singoli promozionali.\n\"Rush in Rio\" \u00e8 disponibile anche in versione video.\nDescrizione.\nA differenza delle precedenti pubblicazione di album dal vivo, con \"Rush in Rio\" il gruppo pubblica la versione integrale di un unico show, cosa che in futuro accadr\u00e0 regolarmente, documentando in tal modo ogni tour. La sequenza di brani presenti nel disco di conseguenza prevede un bilanciamento tra brani recenti e i vari classici del passato inseriti nella scaletta del concerto.\nIl disco, la versione audio del DVD, viene recensita come il miglior live di sempre dei Rush: un concerto con una grande folla rumorosa, che canta le canzoni e che fa sentire la sua presenza anche nelle registrazioni. Il concerto, eseguito senza aver avuto il tempo di effettuare un soundcheck, \u00e8 stato pubblicato senza sovraincisioni e post produzione. I tre elementi offrono prestazioni grandiose, con la band catturata in tutta la sua gloria, maestosit\u00e0 e potenza esagerata. Anche se \u00e8 la versione video quella che permette di godere a pieno dello spettacolo, i Rush, come un tempo i Led Zeppelin, sanno fare della improvvisazione e evoluzione dei pezzi uno dei loro punti forti. I Rush suonato con precisione e energia, come se la band fosse rinata.\nPrincipali edizioni e formati.\n\"Rush in Rio\" \u00e8 stato pubblicato in varie edizioni e formati; queste le principali:"}
{"id": "1783677", "revid": "339392", "url": "https://it.wikipedia.org/wiki?curid=1783677", "title": "NKGB", "text": ""}
{"id": "1783678", "revid": "1305772", "url": "https://it.wikipedia.org/wiki?curid=1783678", "title": "Francesca Scopelliti", "text": "Biografia.\nCompagna di Enzo Tortora, lo segue nella sua adesione al Partito radicale e, dopo la morte di lui, ne continua la battaglia garantista.\nAlle elezioni politiche del 1994 \u00e8 eletta al Senato con la Lista Pannella-Riformatori in Lombardia. Nel 1996 viene rieletta al Senato, nelle Marche, per Forza Italia, fino al 2001. Diviene Segretario della Presidenza del Senato, vicepresidente della commissione speciale per l'infanzia e componente della commissione Giustizia.\nEletta consigliere comunale a Magliano in Toscana nel 2004, si dimette qualche mese dopo perch\u00e9 nominata assessore allo Sviluppo sostenibile del comune di Grosseto, dove resta in carica fino al 2006.\n\u00c8 presidente della Fondazione Internazionale per la Giustizia Enzo Tortora.\nNel luglio 2010 aderisce alla componente finiana di Generazione Italia e partecipa alla prima convention di Futuro e Libert\u00e0 di Bastia Umbra. All'assemblea costituente di FLI del 13 febbraio 2011 \u00e8 nominata nella segreteria nazionale del partito, fino allo scioglimento nel marzo 2013.\nIl 12 novembre 2013 su Canale 5 a Matrix prende parte allo speciale \"Il caso Enzo Tortora\".\nIl 17 giugno del 2016 raccoglie in un volume le lettere che Tortora le invi\u00f2 dal carcere: \"Enzo Tortora - Lettere a Francesca\", questo il titolo del libro edito dalla Pacini e voluto dalla Fondazione per la giustizia Enzo Tortora e dall'Unione Camere Penali.\nNel 2018 aderisce al PD e nel febbraio 2019 si candida all'Assemblea nazionale del Partito Democratico nella lista di Roberto Giachetti."}
{"id": "1783680", "revid": "339392", "url": "https://it.wikipedia.org/wiki?curid=1783680", "title": "Narodnyj Kommissariat Gosudarstvennoj Bezopasnosti", "text": ""}
{"id": "1783684", "revid": "289247", "url": "https://it.wikipedia.org/wiki?curid=1783684", "title": "San Felice (Vescovo)", "text": ""}
{"id": "1783686", "revid": "367445", "url": "https://it.wikipedia.org/wiki?curid=1783686", "title": "Infiorescenza", "text": "Una infiorescenza o inflorescenza ( \"inflorescentia\", derivato dal latino tardo \"infloresc\u0115re\" \u00abfiorire\u00bb) in botanica \u00e8 un raggruppamento di rami che portano fiori, tipicamente osservabile nelle Angiosperme. Con la maturazione dei frutti, se questi non sono caduchi, dalla infiorescenza pu\u00f2 svilupparsi una infruttescenza.\nDescrizione.\nIl fiore solitario rappresenta la condizione pi\u00f9 semplice ed evolutivamente pi\u00f9 antica, mentre con l'evoluzione si sono sviluppate le infiorescenze, composte da numerosi fiori. I vantaggi evolutivi delle infiorescenze sono sostanzialmente due: il primo \u00e8 che esse sono pi\u00f9 appariscenti ed attirano maggiormente gli insetti pronubi; il secondo \u00e8 legato all'apertura scalare dei fiori dell'infiorescenza, che permette alla pianta di ricevere polline per un periodo maggiore.\nIn base alla progressione dell'antesi (momento in cui avviene la apertura dei fiori) si possono distinguere due tipi principali di infiorescenze:\nSi possono distinguere inoltre:\nAlcuni tipi particolari di infiorescenze.\nUn'infiorescenza che ha l'aspetto di un unico fiore viene detta pseudanzio."}
{"id": "1783704", "revid": "1305772", "url": "https://it.wikipedia.org/wiki?curid=1783704", "title": "Albe", "text": ""}
{"id": "1783712", "revid": "28592", "url": "https://it.wikipedia.org/wiki?curid=1783712", "title": "Contea di Sogn og Fjordane", "text": ""}
{"id": "1783717", "revid": "834", "url": "https://it.wikipedia.org/wiki?curid=1783717", "title": "Shopping compulsivo", "text": ""}
{"id": "1783722", "revid": "125893533", "url": "https://it.wikipedia.org/wiki?curid=1783722", "title": "Luisa Ottolini", "text": "Biografia.\nLaureata in fisica all'Universit\u00e0 di Pavia (1978), dal 1982 al 1986 \u00e8 stata responsabile della Sezione Strutturistica all'Istituto Sperimentale dei Metalli Leggeri (ISML) di Novara.\nNel 1987 ha attivato il Progetto Strategico del Consiglio Nazionale delle Ricerche (CNR): \u201cMicrosonda ionica per ricerche avanzate nelle Scienze della Terra\u201d con l'installazione presso il \u201cCentro di Studio per la Cristallografia Strutturale\u201d a Pavia del primo e, ad oggi, unico laboratorio di Spettrometria di Massa a Ioni Secondari (SIMS) nelle Scienze della Terra. Da allora \u00e8 Responsabile del laboratorio SIMS.\nNel 1989 ha dato l\u00b4avvio al servizio nazionale SIMS per Universit\u00e0 ed Istituzioni CNR afferenti al Comitato di Scienze della Terra.\nNel 2002-2005 ha coordinato un'unit\u00e0 di ricerca a Pavia, sponsorizzata dal progetto europeo EUROMELT (European Community's Human Potential Programme).\nDal dicembre 2005 al settembre 2017 \u00e8 stata responsabile dell'Istituto di Geoscienze e Georisorse (IGG) del CNR - Unit\u00e1 di Pavia.\n\u00c8 stata coautrice di pi\u00f9 di 150 pubblicazioni internazionali (ISI), delle quali 5 apparse sulla rivista Nature; pi\u00f9 di 200 riassunti relativi a Comunicazioni a Congressi Nazionali ed Internazionali, 35 tra monografie e rapporti interni.\nAmbiti di ricerca.\nLa sua attivit\u00e0 di ricerca ha riguardato principalmente lo studio, la messa a punto e l'ottimizzazione di procedure microanalitiche per la determinazione quantitativa di elementi presenti a basse concentrazioni (tracce), leggeri (litio, berillio e boro) e volatili (idrogeno, fluoro, cloro, carbonio) in campioni di interesse mineralogico, petrologico e geochimico.\nInoltre, si \u00e8 occupata dell\u00b4indagine dei processi fisico-chimici alla base della produzione di ioni secondari nella tecnica SIMS, dello studio delle limitazioni della tecnica nell'analisi quantitativa di campioni geologici, e delle correzioni di interferenze ed effetti non-lineari (\u201ceffetti di matrice\u201d).\nLe sue metodologie sono state applicate a svariati progetti di ricerca in diversi contesti geologici nell\u00b4indagine di inclusioni vetrose in minerali silicatici, vetri vulcanici, silicati chimicamente complessi, matrici silicatiche e non silicatiche, nonch\u00e9 nello studio di cariche sperimentali."}
{"id": "1783733", "revid": "116643", "url": "https://it.wikipedia.org/wiki?curid=1783733", "title": "Spettrometria di Massa a Ioni Secondari", "text": ""}
{"id": "1783734", "revid": "122571838", "url": "https://it.wikipedia.org/wiki?curid=1783734", "title": "Samanda\u011f", "text": "Samanda\u011f \u00e8 una citt\u00e0 della Turchia, centro dell'omonimo distretto della provincia di Hatay.\nLa citt\u00e0 si trova sul Mediterraneo, alla foce del fiume Oronte, presso il confine con la Siria, a 25\u00a0km dalla citt\u00e0 di Antiochia.\nStoria.\nLa citt\u00e0 sorge vicino al sito della antica Seleucia di Pieria, fondata nel 300 a.C. da Seleuco I Nicatore. Seleucia divenne in breve tempo uno dei maggiori porti del Mediterraneo, anche per la vicinanza con Antiochia."}
{"id": "1783739", "revid": "1442080", "url": "https://it.wikipedia.org/wiki?curid=1783739", "title": "Chady\u017eensk", "text": "Chady\u017eensk (anche traslitterato come \"Hady\u017eensk\", \"Khady\u017eensk\", \"Khadyzhensk\", \"Hadyzhensk\") \u00e8 una citt\u00e0 della Russia europea meridionale (kraj di Krasnodar), situata sul pedemonte settentrionale della catena del Caucaso, 117 km a sudest di Krasnodar, sul fiume \"P\u0161i\u0161\" (affluente del Kuban'); \u00e8 compresa amministrativamente nel distretto di Ap\u0161eronsk.\nLa cittadina venne fondata come villaggio di cosacchi (\"stanica\") nel 1864, con il nome di \"Chady\u017eenskaja\" (derivante dalla lingua adyghe); la concessione dello \"status\" di citt\u00e0 \u00e8 del 1949.\nChady\u017eensk \u00e8 una cittadina prevalentemente industriale, specializzata nei comparti meccanico (costruzione di macchine) e forestale; nel circondario \u00e8 attiva anche l'estrazione del petrolio.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1783741", "revid": "287204", "url": "https://it.wikipedia.org/wiki?curid=1783741", "title": "Chadyzensk", "text": ""}
{"id": "1783742", "revid": "729019", "url": "https://it.wikipedia.org/wiki?curid=1783742", "title": "Scuola di guerra aerea", "text": "La Scuola di guerra aerea \u00e8 un gruppo di edifici di Firenze, tra il viale dell'Aeronautica e via del Barco a Firenze. Nata come scuola di aeronautica, oggi ospita la Scuola Militare Aeronautica Giulio Douhet (formazione media-superiore) e l'Istituto di Scienze Militari Aeronautiche (formazione universitaria). La scuola \u00e8 opera di Raffaello Fagnoni del 1937-1938 ed \u00e8 un esempio di architettura razionalista ottimamente conservato, sia negli esterni che negli interni, con gran parte degli arredi originali.\nStoria.\nDal 1\u00ba novembre 1934 \u00e8 stata comandata, con delle interruzioni, fino al 15 febbraio 1940 da Mario Ajmone Cat.\nLa scelta di collocare la scuola di Guerra aerea nella citt\u00e0 di Firenze matur\u00f2 nella met\u00e0 degli anni Trenta e fu dettata da una serie di contingenze: da un lato l'insufficienza della sede accademica di Caserta e dall'altro la decisione del Ministero dell'Aeronautica di spostare la sede di Torino, facile bersaglio dell'aviazione d'oltralpe, a Firenze; proprio per avere un luogo che garantisse una buona mimetizzazione degli impianti fu scelto il parco delle Cascine. Il lotto prescelto, regalato dal Comune, comprendeva al suo interno l'area del tirassegno e dell'arboreto di selvicoltura. L'architetto Raffaello Fagnoni inizi\u00f2 il progetto alla fine del 1936. Con una celerit\u00e0 che ancora oggi lascia sbigottiti, nel gennaio 1937 furono redatte le tavole progettuali e realizzato il modello e soltanto tre mesi dopo furono gettate le fondazioni. L'opera fu compiuta in 335 giorni e fu portata a compimento il 20 gennaio 1938. L'inaugurazione ufficiale, presenti le maggiori autorit\u00e0 dello Stato, avvenne il 27 marzo 1938; il 7 febbraio dell'anno successivo ebbe inizio il primo corso.\nNell'impostare il proprio progetto Fagnoni procedette secondo alcune indicazioni, estremamente puntuali e specifiche, fornite dal committente: furono infatti decisi dall'aeronautica sia la dislocazione dei padiglioni che l'immagine architettonica dell'impianto. Relativamente al primo punto, indicazioni precise furono fornite riguardo alla disposizione dei padiglioni scuola ed alloggio e la vicinanza dei singoli edifici alle preesistenti piante di alto fusto per conseguire una soddisfacente mimetizzazione in caso di raid aerei. Relativamente al secondo, fu caldamente raccomandato di conferire alla nuova sede fiorentina un volto che, in evidente assonanza con gli altri edifici dell'Aeronautica italiana, ne possedesse la medesima cifra stilistica: paramento in cotto, con cornici e marcature in travertino.\nDopo l'inaugurazione, attuandosi il programma dei successivi sviluppi della scuola concordato tra progettista e committente, nel 1940 \u00e8 stata completata la costruzione del nuovo edificio di Aerodinamica e Termodinamica e nel dopoguerra \u00e8 stato progettato, sempre dallo studio Fagnoni e col medesimo linguaggio architettonico, il circolo Sottufficiali; nel 1975 \u00e8 stata inoltre realizzata dal demanio la palazzina per gli Avieri, sorta di miniatura fedele del lessico aeronautico-fagnoniano.\nNel 1977, promosso generale di divisione aerea, Basilio Cottone, futuro Capo di stato maggiore dell'Aeronautica Militare, ne assume il comando. \nStelio Nardini nel giugno del 1980 arriva, con l'incarico di vice comandante dal giugno all'agosto del 1980 e poi con quello di comandante fino al giugno del 1983 (nel gennaio del 1981 viene promosso generale di divisione aerea).\nSe si escludono alcuni interventi incoerenti realizzati nel tempo per adeguare gli impianti alle rinnovate esigenze funzionali, la scuola di Guerra aerea mantiene ancora oggi inalterate le proprie qualit\u00e0, sia per quanto concerne gli edifici sia per quanto riguarda le notevoli alberature che la circondano. Ci\u00f2 \u00e8 dovuto principalmente al fatto che la propriet\u00e0 non \u00e8 mai variata e che il complesso \u00e8 stato sempre considerato luogo di rappresentanza dell'immagine stessa dell'aeronautica, operando pertanto tutti quegli interventi di manutenzione necessari al suo buon funzionamento.\nScuole.\nIl complesso ospita oggi diversi istituti didattici. L'Istituto di Scienze Aeronautiche forma gli Ufficiali dell'Aeronautica militare. Dal 1924 al 2004 vi si formavano anche gli Allievi Ufficiali di Complemento dell'Aeronautica, una figura scomparsa con la sospensione della leva. Le materie insegnate spaziano dalle discipline militari al diritto, all'economia e management, richieste per il bagaglio culturale dei dirigenti delle Forze Armate. Dal 2005 un accordo tra Aeronautica, Universit\u00e0 di Firenze e di Napoli ha permesso che gli ufficiali dell'Accademia Aeronautica di Pozzuoli completino il loro iter formativo a Firenze, conseguendo la laurea magistrale in Scienze Aeronautiche. I docenti forniti dall'Universit\u00e0 fiorentina tengono le lezioni nelle aule del complesso, dove vengono svolti anche gli esami e le discussioni delle tesi. All'interno dell'Istituto ha sede anche la Scuola di Metodo Didattico, l'unico ente del Ministero della difesa predisposto alla formazione di personale docente, al quale hanno accesso componenti di tutte le Forze Armate e Corpi Armati dello Stato.\nDal 2006 si \u00e8 aggiunta, alle dipendenze dell'ISMA, la Scuola Militare Aeronautica Giulio Douhet, di livello medio superiore, che \u00e8 andata ad affiancarsi alle due scuole militari dell'Esercito, la Scuola Militare Nunziatella e la Scuola militare \"Teuli\u00e9\" e, per quanto riguarda la Marina Militare, la Scuola Navale Militare \"Morosini\".\nDi prossima istituzione \u00e8 anche l'applicazione di tecnologie per l\"'e-learning\" utilizzabili per tutta l'Aeronautica.\nUrbanistica.\nIl complesso della SGA \u00e8 situato all'interno del parco delle Cascine, in un contesto di notevole valore paesaggistico. Il lotto su cui si trova, tra gli ippodromi del trotto e ippodromo delle Cascine del galoppo, misura 13.400 m2 ed \u00e8 delimitato a sud, sul lato maggiore parallelo all'Arno, da viale del Re (oggi viale dell'Aeronautica), a ovest da via del Barco (anch'essa alberata e secondo il progetto del Fagnoni collegamento privilegiato con il vicino aeroporto di Peretola), a nord dal fosso Macinante e a est dal confine con l'Istituto Tecnico Agrario. Nel lotto venne inglobato l'arboreto della Reale stazione di selvicoltura, conservandone in buona parte l'apparato vegetale.\nI volumi degli edifici sembrano ricercare una sorta di mimetizzazione nel parco: il muro di cinta, che corre continuo intorno, e le alte alberature costituiscono cos\u00ec la naturale barriera di protezione della cittadella militare.\nIl complesso \u00e8 costituito da una serie di edifici attestati lungo i due assi principali ed accorpati per funzione: all'estremit\u00e0 sud-ovest e lungo l'asse trasversale sono collocati il corpo degli alloggi ufficiali e delle attrezzature sanitarie e sportive; al centro l'accesso, col corpo di guardia a pianta curvilinea; ad est il corpo scuola e le aule; all'estremit\u00e0 nord si trovano invece tutti i servizi e le caserme. All'intersezione dei due assi, in posizione baricentrica, \u00e8 situato il corpo del Comando, ideale cuore della cittadella militare. La porzione occidentale del lotto \u00e8 occupata da un ampio spazio vuoto, coincidente con l'impianto dell'antico arboreto, mantenuto dal progettista.\nLe simmetrie e asimmetrie, studiate con cura dal progettista, conferiscono al complesso un'immagine di grande monumentalit\u00e0.\nDescrizione.\nTutti gli edifici sono caratterizzati da un'architettura essenziale e propongono, con maggiore o minore enfasi, richiami alla cultura architettonica europea contemporanea cos\u00ec come alla mediterraneit\u00e0 e classicit\u00e0 dell'esperienza italiana, caratteri questi ultimi espressamente riconosciuti dallo stesso progettista. I puri volumi geometrici, a sviluppo prevalentemente orizzontale, con copertura piana, presentano all'esterno il paramento in mattoni rossi del Valdarno a vista, con vari effetti in corrispondenza delle aperture dal disegno estremamente accurato. Le cornici decorative, i davanzali, le scalinate e altri particolari sono invece in travertino bianco, che risalta sul rosso del cotto. Unica eccezione \u00e8 l'edificio della palestra e della piscina, completamente intonacato in calce bianca.\nIl risultato \u00e8 quello di un complesso di edifici omogenei ed armoniosi, ma dotati ciascuno di carattere architettonico specifico, con diversi giochi modulari e di sovrapposizioni.\nIl volume di tutto il complesso raggiunge i 180.900 metri cubi, con una superficie calpestabile di 27.853 m2. Sono state calcolate 1605 finestre e 904 porte. Nel piazzale centrale si trova esposto un velivolo TF 104 G del 1965.\nPalazzina Italia.\nLa Palazzina Italia, o Edificio delle Aule, ha una pianta a \"L\", articolata \"a pettine\" sul lato nord. Si sviluppa su tre piani (compreso il piano terra) pi\u00f9 un seminterrato. Vi si trova l'Aula Magna (il braccio corto), posta al primo piano e di altezza doppia, con una capienza di 400 posti e una cabina di proiezione, che risale al progetto originario. La sala ha finestre sui tre lati, un solaio a travi ricalate e un rivestimento in sughero per perfezionare l'acustica. Sul lato nord, dove si troverebbe lo schermo proiezione (oggi occupato da un palco), \u00e8 appeso un arazzo raffigurante il leonardesco esperimento di volo dal Monte Ceceri, su disegno di Rodolfo Margheri.\nAl di sotto di essa, al pian terreno, si sviluppa un atrio porticato, con pilastri e volte a crociera ribassate, le cui superfici sono completamente rivestite da un mosaico di tessere vitree in varie tonalit\u00e0 di beige e grigio; il pavimento \u00e8 in marmo di Carrara, i lucernari in vetro di Murano e la scultura di travertino rappresenta \"L'Italia contro l'ingiustizia\" (originariamente \"\"La Giovane Italia fascista\" contro l'ingiustizia\"), di Bruno Catarzi. Dall'atrio, tramite un portale con sovraporta in travertino (raffigurante due frecce stilizzate, opera dello scultore Mario Moschi), si accede al vestibolo d'ingresso, illuminato dalle tre grandi vetrate che danno sul cortile. Sull'architrave del portale si trova l'unica firma di Fagnoni in tutto il complesso. L'interno del vestibolo \u00e8 rivestito in travertino bruno di Rapolano e ricorda alcuni ambienti della Stazione di Santa Maria Novella. Una scala a due rampe, anch'essa rivestita di travertino bruno, conduce al piano superiore.\nAll'esterno le porte e finestre profilate di travertino scandiscono un ritmo simmetrico. Una cornice in cemento bianco interrompe lo schema e su di essa si trova la data di completamento del complesso e la dedica al re e al duce. Il fronte sud, prospiciente l'ingresso del complesso, funge da fronte monumentale e presenta, nelle tre finestre cieche del piano terra, altrettante fontane con lastre curve in travertino, vasche in rosso porfido e catini con mosaici con animali acquatici, opera di Evandro Monticelli.\nIl nucleo della aule \u00e8 invece caratterizzato sul fronte sud dalla scansione verticale delle finestre, con una particolarmente raffinata (finestra inginocchiata con mensole in travertino al piano terra, quadrata al primo, rettangolare in verticale al secondo); i fronti nord ed est presentano invece aperture dal ritmo pi\u00f9 serrato e del medesimo modulo (quadrato nei fronti sui cortiletti interni, rettangolare negli altri). All'interno un corridoio che attraversa tutto l'edificio, conduce alle aule, con solaio a travi ricalate, ed ai laboratori ad esso ortogonali. Due corpi scala disposti all'estremit\u00e0 est ed ovest collegano i diversi piani. I pavimenti qui sono in gr\u00e8s di colore rosso.\nEdificio di Termodinamica ed Aerodinamica.\nL'edificio di Termodinamica ed Aerodinamica presenta una pianta ad \"E\" ed una volumetria compatta a sviluppo orizzontale, a un piano pi\u00f9 un seminterrato. Il fronte principale, ovviamente in mattoni, presenta al piano terra dieci portali rettangolari riquadrati in travertino e fronteggiati da gradinate, che portano all'atrio; nel secondo registro le finestre rettangolari illuminano le aule; gli altri fronti sono semplicemente scanditi da finestre rettangolari a sviluppo verticale. Un ampio corridoio vetrato (con volta unghiata, pavimento in marmo a disegno geometrico e basamento in travertino) corre lungo il fronte ovest e collega i corpi delle aule dei due istituti, posti agli estremi, con la sala centrale; i corridoi interni, perpendicolari all'atrio, sono illuminati dall'alto da pozzi luce circolari in vetrocemento.\nPalazzina di Comando.\nLa Palazzina di Comando ospita le strutture centrali della scuola. Ha la pianta quadrata e si sviluppa su due piani pi\u00f9 il pianterreno e un seminterrato. \u00c8 organizzato attorno a un cortile centrale di forma rettangolare, aperto sull'esterno ai lati est ed ovest, dove al posto del pian terreno ci sono due passaggi liberi, privi di sostegni intermedi, della ragguardevole ampiezza di 25 metri. Sono coperti da travi Vierendel che sostengono i piani superiori, che assumono cos\u00ec l'aspetto di un \"ponte\".\nLa facciata sul lato principale \u00e8 movimentata al secondo piano da una loggia esapartita, con pilastri rettangolari; il solaio del portico, lievemente sporgente dal filo della facciata, funge da balcone ed \u00e8 rivestito da tessere vitree.\nI fronti sud e nord sono pi\u00f9 convenzionali, con otto portali archivoltati e finestre modulari (quadrate e rettangolari), che girano attorno a tutto l'edificio. Pi\u00f9 elaborati sono i fronti interni, sul cortile, con una partitura orizzontale enfatizzata da fasce marcapiano in travertino, porte-finestre con balaustra in pietra e con una raffinata ghiera in laterizio. Al centro del cortile si trova un'area verde e, all'interno di una vasca, un Pegaso in travertino, opera dello scultore Giorgio Gori.\nAll'interno gli uffici sono collocati ai piani terra e primo, mentre all'ultimo si trovano le abitazioni dei comandanti. Due corridoi centrali attraversano i corpi nord e sud, dove si affacciano gli uffici e le due ampie sale poste sopra i ponti. All'angolo sud-est si trova la stanza da ricevimento del comandante, affacciata sull'atrio che porta allo scalone d'onore ed alla sala degli Stemmi.\nQuest'ultima sala si sviluppa in lunghezza sopra il \"ponte\" e deve il suo nome agli stendardi esposti alle pareti, con gli stemmi dipinti di Reparti di Volo risalenti al periodo della seconda guerra mondiale, conservati in teche di vetro di Murano. Usata oggi come sala riunioni, \u00e8 coperta da solai a travi ricalate. Vi si trovano anche un mappamondo e quattro busti bronzei: del generale Alessandro Guidoni, del maggiore Francesco Baracca, del capitano Italo Piccagli e del generale e teorico dell'aviazione Giulio Douhet.\nLa sala gemella sull'altro lato del padiglione \u00e8 invece divisa in uffici, mediante tramezzi in legno.\nQuattro scale collegano i diversi piani: quello posto a sud-est si affaccia sul corridoio interno tramite 3 obl\u00f2 con cornice in marmo ed ospita lo scalone d'onore, a due rampe, realizzato a corpo unico, senza alcun sostegno o appoggio sulle pareti del vano, con un risultato di imponenza e leggerezza allo stesso tempo, simboleggiando il volo. I pianerottoli sono semicircolari, i gradini in marmo, il corrimano in legno e il parapetto, in marno rosso, ha fasce grigie che ricordano ali.\nI pavimenti sono in marmo nei corridoi (a fasce bicrome bianco-verde) e nelle zone di rappresentanza (marmette quadrate), in gr\u00e8s di colore rosso negli uffici.\nResidenza del Circolo Ufficiali.\nLa Residenza del Circolo Ufficiali \u00e8 il padiglione dove abitano gli ufficiali e gli allievi. Si trova nell'area sud-est ed ha una pianta rettangolare fortemente sviluppata in lunghezza, la volumetria compatta a parallelepipedo (almeno sul fronte interno) a tre piani e la consueta cortina muraria in mattoni. Alle estremit\u00e0 si trovano i due corpi ciechi dei rifugi antiaerei leggermente pi\u00f9 alti.\nIl fronte sud, verso il muro perimetrale, \u00e8 caratterizzato al piano terra da una fila di porte-finestre archivoltate, sormontate al piano superiore da finestre rettangolari doppie; i piani secondo e terzo sono invece connotati dalla traccia continua orizzontale dei balconi delle camere, con parapetto in tessere vitree, ruotati di 45\u00b0, in modo da creare un notevole gioco di luci e ombre.\nIl fronte interno, a nord, che d\u00e0 verso l'arboreto, \u00e8 scandito dal ritmo modulare delle ampie finestre rettangolari del piano terra, dalle finestre binate del primo e da quelle quadrate pi\u00f9 piccole del secondo e del terzo. Il portale di accesso \u00e8 posto al centro ed incorniciato da una fascia di travertino, oltre la quale \u00e8 sovrastato da un bassorilievo in cotto raffigurante un'aquila in volo circondata da eliche ed alberi stilizzati, opera dello scultore Mario Moschi: un tempo, al posto della pertica tra gli artigli dell'aquila, si trovava la raffigurazione di un fascio littorio.\nL'edificio ospita nel piano interrato le cucine e i servizi mensa, al piano terra la reception, la sala di lettura del Circolo, il bar, il salone, l'ingresso ed il ristorante; al primo, secondo e terzo piano le stanze per gli allievi.\nDal portale principale si accede immediatamente alle scale, mentre sulla sinistra si trova la sala lettura, dove la profondit\u00e0 dello spazio \u00e8 scandita dalle strisce bicrome del pavimento in marmo (rosso porfido e giallo adriatico). Tutto il mobilio \u00e8 originale, a parte le tappezzerie, e sui portali si trovano dei dipinti celebrativi dell'aviazione: uno \u00e8 l'ultima opera ad affresco di Pietro Annigoni (28 marzo 1988), fatto per il cinquantenario dell'Istituto e che mostra un paesaggio fiorentino su cui volano aeromobili antichi e moderni, simbolo del passato e del futuro dell'aviazione; l'altro \u00e8 del 2008 ed \u00e8 stato commissionato per celebrare i 75 anni. Altri due quadri ricordano imprese dell'aviazione: la \"Trasvolata atlantica di Italo Balbo\" del pittore Giannettini, donato nel 1958, e l\"'Abbattimento di un aereo durante un attacco alleato su Roma da parte del sergente Maggiore Pilota Luigi Gorrini\", un episodio del luglio 1943.\nProseguendo si accede alla sala Colacicchi, dove l'omonimo artista affresc\u00f2 alla fine del 1937 una terrazza in trompe-l'\u0153il un panorama ideale sulle citt\u00e0 nate sotto il regime: Arsia, Littoria, Sabaudia, Aprilia e Guidonia. Tra le rappresentazioni si trovano tendaggi dipinti. Da qui si accede anche alla Sala del Lampadario, che deve il nome a uno straordinario lampadario ovale a doppio corpo in ferro, opera dell'epoca, regolabile in altezza grazie a un argano a manovella.\nAll'interno una serie di ampi saloni si distende al piano terra, con affacci su ambedue i fronti; nel salone del circolo la profondit\u00e0 dello spazio \u00e8 scandita dalle strisce bicrome del pavimento in marmo (rosso porfido e giallo adriatico), mentre le pareti sono impreziosite da pannelli a tempera raffiguranti le citt\u00e0 di Littoria, Sabaudia, Aprilia, Guidonia e Arsia, opera del pittore Giovanni Colacicchi. Tre corpi scala, uno in posizione baricentrica e due in corrispondenza dei rifugi, collegano i diversi piani: la prima, con gradini e balaustra in marmo bianco, si dispone parallelamente al fronte e corrisponde dimensionalmente al portale principale. Nei piani secondo e terzo un ampio corridoio su tutto il fronte nord distribuisce alle camerette, ruotate di 45\u00b0 gradi e affacciate su di esso tramite gli obl\u00f2 dei servizi, espediente questo che conferisce allo spazio, altrimenti monotono, un notevole ritmo compositivo.\nInfermeria ed impianti sportivi.\nIl complesso presenta pianta e volumetria articolate; l'impianto si compone di 3 diversi nuclei disposti ortogonalmente tra s\u00e9, diversi per destinazione, altezza e carattere formale. L'edificio infermeria ha pianta rettangolare e volumetria compatta (2 piani pi\u00f9 uno seminterrato) e cortina muraria in mattoni. Il fronte ovest presenta una partitura asimmetrica; al piano terra un portico a due fornici architravati immette nel cortile mentre una porta ed una serie di finestre rettangolari e circolari qualificano la porzione di sinistra. Al piano superiore una loggia a 5 fornici architravati di modulo rettangolare, in posizione opposta rispetto al portico, ed una teoria di finestre doppie. Il secondo corpo, raccordato al precedente tramite un sottopasso con apertura architravata, ospita la palestra e la piscina; la pianta al \"L\" si sviluppa su un solo piano fuori terra mentre il volume presenta caratteristiche diverse: quello corrispondente alla palestra \u00e8 a mattoni con luci rettangolari sovrapposte; quello della piscina, pi\u00f9 alto, \u00e8 intonacato ed ha aperture rettangolare sui tre fronti, mentre al di sotto delle gradinate sono collocati i servizi. La piscina ha incorniciature, sedili e gradini in cipollino apuano.\nCaserma Avieri.\nLa Caserma Avieri \u00e8 a pianta rettangolare e volumetria compatta (4 piani) ed \u00e8 caratterizzata dalla presenza sul fronte nord del corpo cieco del rifugio antiaereo. Il fronte principale \u00e8 connotato dal ritmo estremamente serrato delle aperture: al piano terra nove portali rettangolari; ai piani primo e secondo una serie di aperture raggruppate a formare un modulo di 4; all'ultimo piano una loggia architravata a sette fornici nella porzione di sinistra, finestre rettangolari in quella di destra. Il corpo scale \u00e8 riconoscibile in facciata per le aperture rettangolari omogenee in asse verticale. Un ampio atrio al piano terra immette nel corridoio trasversale, che serve le ampie camerate a pianta rettangolare e la batteria dei servizi, collocati all'estremit\u00e0 opposta rispetto al rifugio. Al piano terra sono collocati la cucina e la mensa; ai piani superiori le camerate e i servizi. I pavimenti sono in ceramica per i corridoi, in gr\u00e8s per le camerate.\nAutorimessa e centrale idroelettrica.\nL'Autorimessa e centrale idroelettrica \u00e8 a pianta rettangolare e su un solo piano, ed ha una volumetria compatta articolata in orizzontale, da cui svetta l'emergenza della torretta di avvistamento, unica presenza verticale dell'intero impianto, non a caso collocata a conclusione dell'asse del cardo. Nella cortina muraria in mattoni si apre una fila regolare di ampie porte-finestre rettangolari riquadrate in travertino, dalle quali si accede alle officine per la manutenzione.\nMagazzino e cappella.\nCome l'edificio dell'autorimessa, ha pianta rettangolare e compatta, articolata in orizzontale a piano unico. Mentre la porzione ad ovest, ospitante i magazzini e la tipografia, \u00e8 caratterizzata dalle finestre rettangolari, quella ad est ospita la cappella, individuabile in facciata per la presenza di una porta centrale, con ai lati due obl\u00f2, e di una panca in travertino che ne sottolinea il perimetro; all'interno la cappella ha un solaio a travi ricalate che disegnano un soffitto a lacunari e un altare in marmo con pala raffigurante la \"Madonna di Loreto\", della pittrice Maria Biseo.\nPadiglione sottufficiali.\nIl Padiglione sottufficiali, a planimetria rettangolare e volumetria compatta, si sviluppa su 3 piani; al piano terra la cortina muraria in mattoni \u00e8 connotata dalla presenza di finestre a bovindo con cornice in travertino, ai piani superiori da finestre rettangolari dal ritmo modulare, anch'esse riquadrate in travertino. Il piano terra ospita il circolo, i piani superiori gli alloggi dei sottufficiali. I pavimenti sono in marmette a tutti i piani.\nCorpo di guardia.\nIl Corpo di guardia, situato ad ovest del lotto lungo la via del Barco, ed ha pianta rettangolare e volumetria compatta su 2 piani. Il fronte principale \u00e8 caratterizzato al piano terra da una fila di cinque portali architravati, ai quali corrispondono al piano superiore altrettanti fornici archivoltati, svolgenti la funzione di loggia; sul fronte opposto, caratterizzato da finestre rettangolari, un volume semicilindrico aggettante dal filo della muratura denota la presenta del corpo scale.\nPadiglione del tiro a segno.\nIl Padiglione del Tiro a Segno presenta una pianta articolata, risultante dalla giustapposizione a un nucleo a pianta ellittica di due braccia i cui assi sono ruotati di 45\u00b0. Il volume, su due piani, \u00e8 connotato dalla presenza sul fronte ovest di una scala ad elica che conduce al padiglione di tiro al primo piano.\nArboreto sperimentale.\nL'arboreto, inglobato nel complesso all'epoca dell'edificazione, risaliva al 1914 ed era distribuito su una superficie originaria di 2,5 ettari. La collezione era nata per studiare le possibilit\u00e0 di acclimatazione di varie specie esotiche, divise in due sezioni: il \"Lauretum\", con specie dall'Asia, l'Europa, l'America e l'Australia, e il \"castanetum\", con altre specie dall'Asia, l'Europa e l'America, protette da un frangivento di cipressi (di razza \"arizonica\" e \"lusitanica\"), con al centro un vivaio.\nL'arboreto venne trascurato durante la guerra e si abbandon\u00f2 il criterio di separare le piante per zona di origine; la creazione di strade di servizio e di impianti sportivi comport\u00f2 la soppressione di un certo numero di piante, mentre altri danni avvennero per l'uso dell'area come rimessa per gli automezzi bellici. Anche l'irrigazione venne modificata.\nLa superficie dell'arboreto si contrasse cos\u00ec a 2,20 ettari e durante l'alluvione vennero persi altri esemplari, oltre a tutta l'etichettatura esistente.\nNel 1967 la Stazione Sperimentale di selvicoltura venne trasformata in Istituto sperimentale per la Selvicoltura, con sede a Arezzo e una sezione operativa all'arboreto di Firenze. Nel 1984 si \u00e8 provveduto a riclassificare tutte le piante presenti e un'etichettatura definitiva, anche elettronica, \u00e8 stata messa a punto nel 1994.\nFortuna critica.\nLa sorte critica della scuola di Guerra aerea oscilla tra momenti di grande entusiasmo, fasi di assoluto silenzio e occasioni di ripensamento e rivisitazione critica, sorte questa toccata a molti degli edifici concepiti durante il ventennio. Sin dalle prime fasi della costruzione il complesso suscit\u00f2 estremo interesse e giudizi concordemente positivi, non ultimo quello di Marcello Piacentini: nella stampa dell'epoca se ne lodavano in particolare, oltre alla celerit\u00e0 di costruzione, la capacit\u00e0 di aderire perfettamente alle contingenze e la leggiadria architettonica di alcuni edifici, in particolare il padiglione Comando. Ma la qualit\u00e0 maggiormente apprezzata risulta la sintesi operata dal progettista tra la tradizione toscana (in particolare di Michelozzo e Buontalenti) ed il linguaggio architettonico moderno, senza venir meno agli indispensabili requisiti di monumentalit\u00e0 e severit\u00e0.\nCon la fine del fascismo, sull'opera cade un emblematico silenzio - unica eccezione Muratori (1949) che la definisce opera \"immensa e vera\" il cui merito principale \u00e8 quello di aver resistito al razionalismo cerebrale e meccanico di manufatti stranieri e nostrani - interrotto dopo pi\u00f9 di un ventennio dall'entusiastica rivalutazione del Koenig (1968), il quale sottolinea come Fagnoni, a differenza di Libera, Quaroni, Figini e Pollini che negli edifici dell'Eur tornavano agli archi e alle colonne, rimase fedele al fronte della razionalit\u00e0 distributiva e planimetrica, rinunziando a eccessi monumentali. Sempre Koenig (1968) not\u00f2 inoltre come la fortuna di quest'opera sia stata prima internazionale che nazionale: a causa della guerra, essa venne infatti pubblicata inizialmente in varie riviste americane, che la presentarono come uno dei pochi esempi immuni alla retorica delle architetture delle forze armate.\nA partire dal contributo del Koenig la sorte critica sembra decisamente avviata verso giudizi positivi: in uno studio della met\u00e0 degli anni Ottanta viene sottolineato il sapiente gioco di rapporti tra pieni e vuoti, mentre nel 1988 viene data alle stampe una monografia dedicata al complesso, con interventi che ne rivendicano unanimemente la qualit\u00e0 architettonica: Gurrieri (1988) la ritiene, insieme allo stadio ed alla stazione, una delle tre architetture non retoriche nel dilagante piacentinismo, mentre Savi legge nell'articolazione dell'impianto urbanistico e architettonico la vocazione del complesso a connotarsi come citt\u00e0 dell'aria, affine alle citt\u00e0 nuove fasciste seppur dotata di una compattezza che le citt\u00e0 nuove fasciste non possedettero mai.\nUnica nota dissonante in quest'aura di rivalutazione quella del Cresti (1986), il quale inserisce l'Accademia aeronautica in una parabola discendente giacch\u00e9 il puntuale studio dei caratteri distributivi non riesce a tradursi in altrettanti validi caratteri formali e stilistici, capaci di superare l'impossibile connubio tra la rigidit\u00e0 di modelli tedeschi ed elementi toscani e mediterranei: tale giudizio trova, alcuni anni dopo, in qualche modo conferma nella lettura del Cozzi (1991), che individua un ritmo non uniforme nel valore architettonico dei singoli interventi, a dimostrazione della speciale incompatibilit\u00e0 che alla data di questo progetto Fagnoni doveva avere nei confronti delle smanie monumentali del regime."}
{"id": "1783743", "revid": "80339", "url": "https://it.wikipedia.org/wiki?curid=1783743", "title": "Hady\u017eensk", "text": ""}
{"id": "1783745", "revid": "80339", "url": "https://it.wikipedia.org/wiki?curid=1783745", "title": "Khady\u017eensk", "text": ""}
{"id": "1783747", "revid": "80339", "url": "https://it.wikipedia.org/wiki?curid=1783747", "title": "Khadyzhensk", "text": ""}
{"id": "1783750", "revid": "80339", "url": "https://it.wikipedia.org/wiki?curid=1783750", "title": "Chadyzhensk", "text": ""}
{"id": "1783755", "revid": "80339", "url": "https://it.wikipedia.org/wiki?curid=1783755", "title": "Hadyzhensk", "text": ""}
{"id": "1783756", "revid": "36426", "url": "https://it.wikipedia.org/wiki?curid=1783756", "title": "Rapolano", "text": ""}
{"id": "1783757", "revid": "287204", "url": "https://it.wikipedia.org/wiki?curid=1783757", "title": "A tutto gas", "text": ""}
{"id": "1783768", "revid": "1861076", "url": "https://it.wikipedia.org/wiki?curid=1783768", "title": "Canis lupus occidentalis", "text": "Il lupo grigio nordoccidentale \"(Canis lupus occidentalis\"), detto anche lupo grigio della Valle del Mackenzie, lupo del Canada settentrionale o lupo dell'Alaska, \u00e8 una sottospecie di lupo grigio indigeno dell'Alaska, delle rive superiori del Mackenzie e del sud delle province canadesi della Columbia Britannica, dell'Alberta e del Saskatchewan.\nInsieme al lupo grigio delle Grandi Pianure, il lupo grigio nordoccidentale \u00e8 la sottospecie di lupo grigio pi\u00f9 diffuso del Nordamerica, con almeno sei sinonimi.\nFu descritto per la prima volta dal naturalista scozzese John Richardson nel 1829. Gli diede il nome \"occidentalis\" in riferimento al suo areale geografico, dato che il colore della sua pelliccia era troppo variabile per poterne ricavare un nome. Gli studi filogenetici indicano che ci sono tre clade di lupi nel Nordamerica, corrispondenti a \"C. l. occidentalis\", \"C. l. nubilus\" e \"C. l. baiylei\", ognuno discendente da tre invasioni separate del Nordamerica da antenati eurasiatici. Il lupo nordoccidentale discende dagli ultimi lupi che attraversarono il ponte di Bering dopo l'ultima era glaciale, spingendo verso sud le popolazioni di \"C. l. nubilus\" mentre espandevano il loro areale, un processo che continua ancora oggi.\nSi tratta di uno delle sottospecie di lupo pi\u00f9 grosse, mediamente un maschio raggiunge i 57 Kg mentre la femmina pesa intorno ai 42 Kg : il pi\u00f9 grande esemplare mai rinvenuto era un maschio dell'Alaska pesante 79,4 chili, ucciso presso il fiume 70 Mile nel 1939. Usando come punto di riferimento il lupo europeo, John Richardson descrisse il lupo nordoccidentale come un animale pi\u00f9 robusto, con una testa pi\u00f9 grossa, il muso meno appuntito, le orecchie pi\u00f9 corte e il pelo pi\u00f9 folto.\nReintroduzione a Yellowstone.\nI lupi grigi nordoccidentali sono stati la sottospecie di lupo reintrodotta nel Parco nazionale di Yellowstone nel 1995-96, dopo quasi settant'anni di assenza dovuti allo sterminio dell'uomo. Il ritorno del grande predatore ha portato enormi benefici all'ecosistema del parco, sconvolto dopo tanti anni dall'assenza di un anello cos\u00ec importante per la catena alimentare.\nCon il ritorno del lupo i cervi wapiti sono diminuiti di quasi il 50%, la loro sovrappopolazione li aveva portati a consumare quasi tutta la vegetazione e a doversi concentrare sui giovani pioppi che crescevano lungo i fiumi, togliendo materiale per le dighe naturali dei castori che sono utili ad arginare le piene dei corsi d'acqua.\nIl numero di bisonti americani e di cervi dalla coda bianca \u00e8 invece aumentato, essendoci meno wapiti a contendere le risorse alimentari. I lupi controllano il numero di tutte queste specie di bovini e di cervidi cacciando gli esemplari deboli e malati.\nI lupi non nascondono le prede che divorano, lasciando quindi le carcasse agli orsi grizzly, agli orsi neri americani, alle aquile di mare testabianca, alle volpi rosse, ai corvi imperiali e ai coyote, facendone incrementare di conseguenza la popolazione.\nAnche i coyote sono diminuiti con il ritorno del lupo, sebbene non abbiano sofferto la stessa drastica riduzione dei wapiti; ci\u00f2 ha consentito l'aumento di carnivori di medio piccola taglia quali la volpe rossa, la lince rossa e l'aquila reale, ai quali i coyote, troppo numerosi, impedivano di cacciare piccole prede come roditori e lepri.\nI puma, che stavano cominciando a cacciare in pianura, sono stati subito respinti dai lupi sulle montagne, dove svolgono un fondamentale ruolo di regolatori delle popolazioni di erbivori come le capre delle nevi, le antilocapre, i bighorn e i cervi mulo.\nSiccome per i lupi cacciare i wapiti lungo le sponde dei fiumi \u00e8 pi\u00f9 facile, i cervi stanno lontani dai corsi d'acqua. In questo modo i giovani pioppi possono crescere e diventare grandi alberi, bloccando con le loro radici le inondazioni e fornendo legna per la costruzione delle dighe ai castori. Le dighe dei castori creano alcuni punti d'acqua pi\u00f9 tranquilli, che attraggono i pesci. Questi ultimi a loro volta attirano e fanno incrementare le popolazioni di predatori acquatici come lontre e visoni. Oltre ai pesci questi microhabitat attirano e fanno aumentare anche le popolazioni di uccelli acquatici e di alci."}
{"id": "1783773", "revid": "339392", "url": "https://it.wikipedia.org/wiki?curid=1783773", "title": "Rub'ayyat", "text": ""}
{"id": "1783782", "revid": "767487", "url": "https://it.wikipedia.org/wiki?curid=1783782", "title": "Valore attuale", "text": "Il valore attuale (VA) \u00e8 la quantit\u00e0 di denaro che nel periodo in corso si dovrebbe investire nei mercati mobiliari (es. in borsa) per uguagliare il flusso di denaro che ci si aspetta di incassare al termine di un investimento nell'economia reale. \nIn sostanza, il valore attuale risponde a questa domanda: \"se io rinuncio a investire in un'attivit\u00e0 o in un affare, quanto denaro dovrei investire in borsa per ottenere gli stessi guadagni che otterrei da quell'affare?\".\nIl valore attuale \u00e8 utile, tra le altre cose, per calcolare la validit\u00e0 o meno di un investimento che si vuole effettuare nell'economia reale.\nCalcolo del VA.\nPer calcolare il valore attuale \u00e8 necessario definire un tasso di attualizzazione formula_1 definito come \"rendita attesa\" di un investimento nei mercati mobiliari. L'investimento mobiliare per\u00f2 deve avere una distribuzione di probabilit\u00e0 somigliante a quella dell'investimento che si \u00e8 in procinto di intraprendere nell'economia reale.\nUna volta individuato formula_1, si ha quindi la formula:\nformula_3\nformula_4 \u00e8 il flusso di cassa che si avr\u00e0 tra un anno, e formula_5 nel secondo. Lo stesso per formula_6 che \u00e8 il tasso di attualizzazione per il primo anno, formula_7 per il secondo e via cos\u00ec.\nEsempio.\nSe ad esempio si compra una palazzina di cui si decide di tenere in affitto tutti gli appartamenti per un anno e poi vendere (supponendo per assurdo che gli affittuari paghino tutto l'anno in anticipo), nella formula sopra si avrebbe che, posto formula_8 il costo per l'acquisto della palazzina; \nCalcolando il valore attuale come da formula sopra si ottiene quindi quanto denaro devo investire oggi nel mercato mobiliare (per esempio in borsa), per ottenere dei ricavi equivalenti operando un investimento nell'economia reale(ossia la costruzione, affitto e vendita della palazzina) con rischio simile.\nSe il valore atteso (formula_13) \u00e8 superiore al valore che io investo attualmente (formula_8) nell'economia reale, allora sto facendo un buon investimento, se \u00e8 inferiore, mi conviene investire nei mercati mobiliari.\nSe formula_13 &gt; formula_8 \u21d2 investo nell'economia reale\nSe formula_13 &lt; formula_8 \u21d2 investo nei mercati mobiliari\nSi veda anche Valore attuale netto\nRendite perpetue.\nSpesso tuttavia il tasso di attualizzazione resta omogeneo nel corso degli anni.\nE in questa ipotesi, una rendita che produca un flusso di cassa costante formula_19 ogni anno all'infinito, potr\u00e0 essere calcolata con\nsommatoria che, tramite dimostrazione matematica (serie geometrica che parte dall'esponente 1) offre il valore\nInfatti, poich\u00e9 formula_22, si ha:\nSe l'indice formula_24 parte da 1, si deve sottrarre il termine formula_25; si ha quindi:\nSe invece la rendita perpetua, oltre ad essere costante, cresce pure di un tasso formula_27 per ogni anno, la formula sar\u00e0:\na partire da formula_29 e con formula_30.\nLa sommatoria d\u00e0 come risultato:"}
{"id": "1783783", "revid": "709565", "url": "https://it.wikipedia.org/wiki?curid=1783783", "title": "Aspettando il ritorno di pap\u00e0", "text": "Aspettando il ritorno di pap\u00e0 (\"Wait Till Your Father Gets Home\"), anche noto come Ribelli in famiglia, \u00e8 una sitcom animata statunitense del 1972, creata e prodotta da Hanna-Barbera Productions.\nBasata sul segmento \"Love and the Old-Fashioned Father\" di \"Love, American Style\", inizialmente sarebbe dovuta essere girata in live action, tuttavia lo scarso successo dell'episodio pilota (con la partecipazione di Van Johnson) l'ha portata a diventare la prima sitcom animata per adulti. \u00c8 ispirato dalla sitcom \"Arcibaldo\" di CBS.\nLa serie \u00e8 stata trasmessa per la prima volta negli Stati Uniti in syndication dal 12 settembre 1972 all'8 ottobre 1974, per un totale di 48 episodi ripartiti su tre stagioni. In Italia la serie \u00e8 stata trasmessa su Rai 1 dal 2 maggio 1976 e su Rete 4 dal 1980.\nTrama.\nHarry Boyle \u00e8 un agente commerciale di una ditta di arredamento da giardini, sposato con sua moglie Irma, casalinga frustrata, con due figli hippies, uno spiantato (Chet) ed una corpulenta ribelle (Alice), ed uno adolescente, il discolo Jamie, le cui idee sono per\u00f2 in linea con il padre.\nHarry ed Irma di idee conservatrici, sono amici di Ralph Kane, loro vicino, rassomigliante all'allora presidente statunitense Richard Nixon, un estremista reazionario affetto da deliri paranoidi su un complotto sovietico a danno dell'America, di cui naturalmente lui solo scorge gli indizi, che vanno dal tempo atmosferico ai cani randagi ad un hippie, amico dei ragazzi. Ralph, per \"l'evenienza\" di un'invasione sovietica si avvale di uno sparuto esercito di volontari (capitanati da un'attempata Sara Whittaker) e costantemente vigila sulle vicissitudini del suo vicino.\nNella versione per la Rai i suoi timori vertono su un'imminente invasione aliena."}
{"id": "1783786", "revid": "181699", "url": "https://it.wikipedia.org/wiki?curid=1783786", "title": "Bergshamra (Solna)", "text": "Bergshamra \u00e8 un sobborgo di circa 7.300 abitanti situato nella municipalit\u00e0 di Solna, localizzata a nord di Stoccolma ma poco distante dalla capitale.\n\u00c8 qui presente anche una stazione della metropolitana, chiamata appunto Bergshamra."}
{"id": "1783787", "revid": "1638611", "url": "https://it.wikipedia.org/wiki?curid=1783787", "title": "Diodoto I", "text": "Dopo la morte di Antioco II si ribell\u00f2 e fond\u00f2 un regno ellenistico indipendente noto come regno greco-battriano.\nDiodoto era inoltre un contemporaneo, e forse alleato, di Andragora, il satrapo seleucide di Partia che all'incirca negli stessi anni si proclam\u00f2 indipendente dall'Impero seleucide.\nBiografia.\nNon si \u00e8 certi della sua data di nascita (che si stima intorno al 285 a.C.) n\u00e9 del luogo di nascita.\nNon si sa neanche quando sia diventato satrapo della Battria (una regione che nel ventunesimo secolo rientra nei confini di Pakistan e Afghanistan), tuttavia si \u00e8 certi che dopo la morte di Antioco II e la sua dichiarazione di guerra all'Egitto Tolemaico, ha proclamato l'indipendenza dei suoi domini."}
{"id": "1783788", "revid": "3082", "url": "https://it.wikipedia.org/wiki?curid=1783788", "title": "Diodoto di Battriana", "text": ""}
{"id": "1783790", "revid": "3082", "url": "https://it.wikipedia.org/wiki?curid=1783790", "title": "Sovrani greco-battriani", "text": ""}
{"id": "1783795", "revid": "30445", "url": "https://it.wikipedia.org/wiki?curid=1783795", "title": "Samanda", "text": ""}
{"id": "1783796", "revid": "709565", "url": "https://it.wikipedia.org/wiki?curid=1783796", "title": "24p", "text": "24p, nel lessico tecnologico televisivo, \u00e8 una modalit\u00e0 di scansione del video. La sigla indica che vengono acquisiti 24 fotogrammi al secondo (oppure 23,976, per una maggiore compatibilit\u00e0 con i sistemi NTSC) in scansione progressiva. Questo formato \u00e8 stato concepito per il montaggio non lineare di materiale girato in pellicola e destinato alle sale cinematografiche, mentre oggi viene usato per lo pi\u00f9 per motivi estetici, dal momento che il materiale girato con questa tecnica ha caratteristiche di resa del movimento simili alla pellicola cinematografica. Il video in 24p \u00e8 usato anche come alternativa economica alla cinematografia, ed \u00e8 usato nel cinema digitale.\nAspetto estetico.\nA causa della cadenza di ripresa inferiore, il 24p ha pi\u00f9 problemi di artefatti con le riprese di movimenti veloci. Non \u00e8 quindi un formato adatto alle riprese sportivi o di azione, o quando siano necessari movimenti di macchina veloci. Questi problemi non sono tipici del video: anche la produzione cinematografica tradizionale ha gli stessi problemi.\nVa detto, tuttavia, che la tipica resa del movimento a 24 fotogrammi per secondo \u00e8 percepita dallo spettatore come caratteristica del cinema, ed \u00e8 in effetti proprio il punto di forza di questo formato. Dal momento che la differenza con il video NTSC 60i \u00e8 piuttosto evidente, il 24p \u00e8 il formato di adozione quando si vuole dare un aspetto simile alla pellicola a una produzione video. Questo aspetto \u00e8 meno importante nei paesi che utilizzano il PAL, perch\u00e9 la scansione progressiva in realt\u00e0 \u00e8 pi\u00f9 importante per la resa visiva rispetto alla frequenza di 24 o 25p (la cui differenza \u00e8 minima).\nProduzione in 24p.\nSe la produzione \u00e8 interamente digitale e interamente in 24p, dal punto di vista dei processi produttivi questo formato \u00e8 gestito in maniera assolutamente identica a tutti gli altri, con qualunque cadenza di ripresa, interlacciato o meno. Tuttavia, se si usano apparecchiature progettate per frequenza pi\u00f9 convenzionali, o se il materiale richiede qualche tipo di conversione, si pongono dei problemi specifici.\nEsistono due tipi di procedure applicabili al trattamento del video in 24p, a seconda che il materiale di destinazione usi le frequenze del PAL o dello standard NTSC.\nTrattamento del 24p in PAL.\nConversione da 24p a PAL.\nIl materiale in 24p viene convertito in PAL (o nei formati a 50\u00a0Hz), come il 576i con gli stessi sistemi usati per telecinemare materiale in pellicola. Il metodo pi\u00f9 comune consiste nell'accelerare la scansione di 25/24, circa il 4%. In questo modo ogni fotogramma viene suddiviso in due semiquadri, evitando la creazione di artefatti di movimento. La leggera accelerazione passa di solito inosservata, e l'aumento di tonalit\u00e0 dell'audio, di circa un semitono, pu\u00f2 venire facilmente compensata digitalmente.\nSe si preferisce evitare l'accelerazione, o se questa non \u00e8 applicabile (per esempio, un segnale ricevuto in diretta), la conversione pu\u00f2 avvenire tramite uno schema che prevede l'inserimento di un semiquadro ogni 12 fotogrammi, falsando per\u00f2 la resa del movimento in maniera pi\u00f9 o meno visibile a seconda del tipo di scena visualizzata.\nSe possibile, un segnale progressivo a 30p \u00e8 preferibile per la conversione, dal momento che pu\u00f2 essere processato secondo tecniche ben collaudate di conversione da NTSC a PAL. Gli artefatti creati sono meno visibili, per via della maggiore differenza di frequenza tra il 30p e il 50i.\nMontaggio non lineare e telecinema 24/25.\nIl procedimento di conversione del video da 24 a 25 fotogrammi al secondo \u00e8 anche il metodo pi\u00f9 diffuso per l'acquisizione di spezzoni in 24p in un sistema di montaggio non lineare. Il video risultante pu\u00f2 essere lavorato come se fosse nativamente a 25 fotogrammi al secondo, ma un sistema di montaggio in grado di gestire i due formati sar\u00e0 in grado di riprodurre sempre correttamente il materiale in 24p. Anche l'audio sar\u00e0 mantenuto sempre in sincrono.\nDurante il montaggio di materiale 24p, il Keykode originale sulla pellicola e il timecode dell'audio vengono tenuti sincronizzati con il timecode generato dal telecinema tramite un file di log. Questo permette di gestire il montaggio mantenendo le informazioni necessarie a effettuare al termine il taglio del negativo o l'internegativo digitale.\nSe invece il risultato finale \u00e8 un video a 25 fotogrammi al secondo, il materiale 24p convertito durante l'acquisizione viene esportato cos\u00ec com'\u00e8. Questo metodo comporta comunque il vantaggio di non doversi preoccupare delle due diverse frequenze durante il montaggio.\nTrattamento del 24p in NTSC.\nConversione da 24p a NTSC.\nLe lavorazioni di materiale a 24p su apparecchiature NTSC sono in buona parte comuni alla produzione nativa, ma rese pi\u00f9 complicate dalla pratica del \"pulldown\" usata comunemente per il materiale girato in pellicola. Nello standard analogico NTSC, e anche nel video digitale 480i, la frequenza di scansione \u00e8 di 30/ fotogrammi al secondo, interlacciati. La notazione tipica \u00e8 arrotondata a \"60i\" o anche \"59.94i\", ma il valore preciso della frequenza dei semiquadri \u00e8 di 60/\nPer telecinemare correttamente materiale cinematografico (girato a 24 fotogrammi al secondo), \u00e8 stata sviluppata una tecnica nota come , che consiste nel dividere ogni fotogramma (e nel caso del video 24p, ogni fotogramma progressivo), in due semiquadri, duplicando poi un semiquadro ogni due fotogrammi. La riproduzione del video avviene poi secondo questo schema: \"2-3-2-3-2-3-2-3-2-3-2-3-2-3...\" e cos\u00ec via. Il video risultante \u00e8 un flusso standard 60i, perfettamente compatibili con video NTSC. Tuttavia, la resa del movimento caratteristica dei 24 fotogrammi al secondo viene conservata, ed \u00e8 visibilmente diversa dalle riprese in 60i.\nTutte le apparecchiature e i software di montaggio \u00e8 in grado di gestire un flusso video acquisito con il pulldown e lavorato come 60i. \u00c8 consigliabile comunque rimuovere il pulldown ed effettuare il montaggio in 24p, eventualmente con una conversione finale, per evitare problemi su dissolvenze ed effetti particolarmente corti, ed irregolarit\u00e0 sul movimento di un'eventuale grafica sovrapposta. Ancora meglio sarebbe acquisire il materiale nativamente in 24p, dal momento che anche la rimozione del pulldown pu\u00f2 avere effetti negativi, dal momento che comporta la ricostruzione di ogni quarto fotogramma da due semiquadri differenti.\nEsiste anche uno schema di pulldown chiamato 2:2:2:4, dove viene ripetuto un intero fotogramma ogni quattro. Questo schema richiede minore potenza di calcolo ed \u00e8 adatto per applicazioni di post produzione, dove la regolarit\u00e0 di visualizzazione non \u00e8 un fattore primario. Un esempio di software che usa questo schema \u00e8 Apple Final Cut Pro.\nAdvanced pulldown.\nUn altro tipo di pulldown \u00e8 chiamato advanced pulldown (24pA), che segue uno schema \"2:3:3:2\". Si tratta di uno schema specifico per le riprese in NTSC da cui poi ricavare un video 24p. Non serve, quindi, per riprese HDV o nativamente in 24p.\nQuesto schema di pulldown evita che un singolo fotogramma venga diviso in due semiquadri non adiacenti, ed \u00e8 molto utile per il montaggio, in quanto permette di recuperare molto pi\u00f9 facilmente il materiale 24p originale anche se questo \u00e8 stato registrato come 60i: \u00e8 sufficiente, infatti, ricomporre i due semiquadri in un fotogramma progressivo. Solo un fotogramma ogni cinque sar\u00e0 composto dai semiquadri provenienti da due fotogrammi diversi, e questo quinto fotogramma pu\u00f2 essere scartato senza problemi, dal momento che la telecamera registra il video in gruppi di cinque fotogrammi per volta\nConversione da 60i a 24p.\nMateriale gi\u00e0 esistente in 60i pu\u00f2 essere convertito in 24p tramite diverse tecniche. Il modo pi\u00f9 semplice \u00e8 la miscelazione dei semiquadri, eventualmente tramite un passaggio di deinterlacciamento per ridurre i disturbi su immagini in movimento. Il deinterlacciamento adattivo \u00e8 una tecnica pi\u00f9 sofisticata in grado di processare solo le zone dell'immagine in rapido movimento, riducendo al minimo la perdita di risoluzione. \u00c8 anche possibile applicare un processo di interpolazione tra i semiquadri per ridurre la loro differenza temporale.\nVisualizzazione del 24p.\nL'interfaccia SDI nella versione SMPTE 292M prevede la cadenza 24p in aggiunta a 50i e 60i.\nCon le apparecchiature NTSC, non \u00e8 possibile visualizzare un segnale 24p. La maggior parte dei monitor esegue in questo caso un pulldown 2:3 o 2:2:2:4.\nLa maggior parte dei monitor professionali ad alta definizione \u00e8 invece in grado di visualizzare direttamente il segnale 24p, cos\u00ec come i monitor per computer se il software di lettura \u00e8 in grado di gestire questa cadenza. In particolare, i monitor pi\u00f9 sofisticati interpongono un fotogramma nero tra un fotogramma e il successivo, simulando cos\u00ec l'otturatore del proiettore cinematografico.\nIl formato DVD supporta perfettamente il video 24p. Nei DVD per la distribuzione negli Stati Uniti, il video \u00e8 quasi sempre in questo formato (in realt\u00e0, in 23.976p). Un lettore in grado di effettuare la scansione progressiva pu\u00f2 riprodurre questo formato su un monitor adatto, senza alcuna conversione. Se il monitor pu\u00f2 gestire solo il video 60i, sar\u00e0 il lettore ad eseguire il pulldown 2:3. I DVD per l'Europa, per contro, hanno di solito il video a 25 fotogrammi al secondo, anche se non mancano gli esempi a 24. \u00c8 possibile notare una differenza di durata (e anche di tonalit\u00e0 audio) se il DVD \u00e8 riprodotto da un computer o da un lettore domestico (che riproduce il 24p come 25p o 50i).\nAnche i dischi Blu-ray supportano il 24p in formato nativo.\nConfronto tra 24p, 25p e 30p.\n\u00c8 stato suggerito che i paesi che usano lo standard NTSC potrebbero effettuare riprese in 30p anzich\u00e9 in 24p, avvantaggiandosi della maggiore risoluzione temporale. Tuttavia, sono state mosse delle critiche a questa ipotesi, dal momento che, come per esempio fa notare Charles Poynton, la cadenza di 24 fotogrammi al secondo non \u00e8 solamente uno standard cinematografico, ma \u00e8 anche uno standard universalmente accettato per la conversione verso sistemi a 50 e 60\u00a0Hz. Cambiare questo standard renderebbe pi\u00f9 difficile l'accesso al mercato internazionale.\nNei paesi che adottano sistemi a 50\u00a0Hz, tra l'altro, i vantaggi in termini estetici del 24p sono abbastanza limitati. In pratica, non c'\u00e8 quasi differenza tra un segnale a scansione progressiva a 24 o 25 fotogrammi al secondo, per cui l'interesse per la produzione a 24p \u00e8 quasi esclusivamente per la cinematografia digitale, in vista anche della distribuzione internazionale."}
{"id": "1783797", "revid": "767487", "url": "https://it.wikipedia.org/wiki?curid=1783797", "title": "Clover (Toriko Chiya)", "text": " \n \u00e8 un manga di Toriko Chiya pubblicato in Giappone sulla rivista \"Cookie\" da Sh\u016beisha e in Italia da Star Comics.\nL'autrice ha in seguito realizzato un sequel intitolato ambientato dopo la fine delle vicende del primo \"Clover\" e che coinvolge una collega della protagonista. Quest'ultimo \u00e8 stato serializzato su \"Cocohana\" ed \u00e8 ancora in fase di pubblicazione.\nDalle vicende \u00e8 stato prodotto nel 2014 un film live action della durata di due ore che ripercorre la trama del manga.\nTrama.\nSaya \u00e8 una giovane impiegata presso un'azienda giapponese. A seguito di una delusione d'amore risalente al periodo del liceo, da sette anni la ragazza non frequenta uomini e non cerca di instaurare una relazione, incapace di superare il trauma. Inaspettatamente il suo superiore Susumo, dopo averla ripresa pubblicamente per una mancanza relativa al proprio lavoro, la invita ad un appuntamento che Saya declina. Partecipando a una riunione di ex allievi, Saya si imbatte in alcuni vecchi compagni di scuola e ne approfitta per chiedere informazioni circa il suo primo amore, che ora \u00e8 felicemente sposato. Depressa, la ragazza si ubriaca al ristorante, finendo per essere trovata da Susumo al quale confida la propria situazione in un impeto di sincerit\u00e0 dovuto all'alcool e il suo capo le propone, come allenamento per superare la situazione, un nuovo appuntamento insieme."}
{"id": "1783798", "revid": "179980", "url": "https://it.wikipedia.org/wiki?curid=1783798", "title": "Roberto de Deus Severo", "text": ""}
{"id": "1783800", "revid": "486946", "url": "https://it.wikipedia.org/wiki?curid=1783800", "title": "San Marino calcio", "text": ""}
{"id": "1783802", "revid": "2014155", "url": "https://it.wikipedia.org/wiki?curid=1783802", "title": "Ermanno Adolfo di Lippe-Detmold", "text": "Biografia.\nErmanno Adolfo era figlio del conte Simone VII di Lippe-Detmold e della contessa Anna Caterina di Nassau-Wiesbaden-Idstein (1590-1622).\nNel 1659 egli complet\u00f2 l'estensione del castello di Horn con un portale barocco, sopra il quale pose le armi della propria famiglia assieme a quelle della moglie. Tra il 1663 ed il 1664 prese parte alla quarta guerra austro-turca con una delegazione locale che era composta di 140 uomini. La pace di Eisenburg consent\u00ec ai soldati di ritornare a casa gi\u00e0 nel dicembre del 1664.\nMatrimonio e figli.\nErmanno Adolfo spos\u00f2 nel 1648 la contessa Ernestina di Isenburg-B\u00fcdingen-Birstein ad Offenbach (9 febbraio 1614-5 dicembre 1665), dalla quale ebbe i seguenti figli:\nAlla morte della prima moglie, Ermanno Adolfo si rispos\u00f2 nel 1666 con la contessa Amalia di Lippe-Brake (20 settembre 1629-19 agosto 1676). Questo matrimonio non diede eredi dal momento che lo stesso Ermanno Adolfo mor\u00ec pochi mesi dopo il matrimonio."}
{"id": "1783807", "revid": "123542862", "url": "https://it.wikipedia.org/wiki?curid=1783807", "title": "Doesn't Really Matter", "text": "Doesn't Really Matter \u00e8 un singolo pubblicato nel 2000 dalla cantante statunitense Janet Jackson. \u00c8 un brano incluso nella colonna sonora del film \"La famiglia del professore matto\" e nell'album della Jackson \"All for You\".\nDescrizione.\nLa canzone \u00e8 il tema portante del film \"La famiglia del professore matto\", nel quale la Jackson recita al fianco di Eddie Murphy. Fu il nono singolo della cantante ad arrivare alla posizione numero uno della classifica di \"Billboard\", dove rimase per tre settimane, rendendo la popstar la prima artista nella storia ad avere raggiunto la vetta della classifica negli anni Ottanta, Novanta e Duemila. Un remix alternativo del brano fu successivamente incluso nel suobsettimo album \"All for You\". Quella versione fu eseguita dalla cantante agli \"MTV Video Music Awards\" del 2000. La canzone comparve anche nel videogioco \"Dance Dance Revolution SuperNova\" e ne fu realizzata una cover in giapponese da Hitomi Shimatani con il titolo \"Papillon\".\nIl video.\nIl videoclip, diretto da Joseph Kahn, \u00e8 di genere fantascientifico, ispirato agli anime giapponesi. Vi compaiono cani meccanici Aibo, vestiti che si trasformano, piattaforme fluttuanti e un futuristico veicolo Acura CL-X.\nLa cantante si esibisce in alcune coreografie con i suoi ballerini mentre uno schermo proietta scene dei videogiochi della Dreamcast \"Jet Grind Radio\" e \"Shenmue\".\nMTV, oltre al video stesso, mand\u00f2 in onda il 28 giugno 2000 le riprese sulla sua realizzazione. Il video fu pubblicato sia nel CD del singolo che tra gli extra del DVD e della VHS del film \"La famiglia del professore matto\"."}
{"id": "1783809", "revid": "1543377", "url": "https://it.wikipedia.org/wiki?curid=1783809", "title": "Math\u00edas Cardacio", "text": "Caratteristiche tecniche.\nAmbidestro, anche se il piede di calcio preferito \u00e8 il destro, Cardacio \u00e8 dotato di buon tiro dalla distanza, una buona visione di gioco ed \u00e8 molto dinamico. Sa sia interdire che costruire gioco e pu\u00f2 quindi ricoprire tutte le posizioni al centro del campo. Intervistato da Tuttosport ha dichiarato di ispirarsi a Pirlo.\nCarriera.\nClub.\nNacional.\nCardacio ha militato nel Nacional di Montevideo per due stagioni, disputando 19 partite in campionato. Con il Nacional ha esordito in Coppa Libertadores il 28 febbraio 2007 in V\u00e9lez S\u00e1rsfield-Nacional 1-1. Nella massima competizione sudamericana per club Cardacio ha disputato 9 partite nel 2007 e altre 7 nel 2008, realizzando un gol il 23 aprile 2008 contro il Cienciano.\nLa maglia che ha indossato al Nacional invece del cognome del giocatore aveva scritto \"Bocha\", il suo soprannome insieme a \"Bochita\".\nMilan.\nIl 30 luglio 2008 \u00e8 stato acquistato dal Milan insieme al connazionale Viudez per un esborso totale di circa 4,5 milioni di euro. Il contratto che lega Cardacio al Milan \u00e8 stato depositato in Lega Calcio il 4 agosto 2008.\nCon i rossoneri ha esordito il 3 dicembre 2008 in Milan-Lazio (1-2 dts) di Coppa Italia, subentrando all'85\u00ba minuto a \u0160ev\u010denko. Il 26 aprile 2009 ha fatto il suo esordio in Serie A sostituendo Beckham al 78\u00ba minuto di Milan-Palermo (3-0).\nIl 28 agosto 2009 ha rescisso consensualmente il contratto con la societ\u00e0 rossonera.\nRitorno in America e Grecia.\nDopo essere rimasto senza squadra per 5 mesi, il 28 gennaio 2010 Cardacio si \u00e8 accordato con il Banfield, che ha preso in prestito dallo stesso Cardacio il suo cartellino per un anno con un'opzione per il riscatto del 50%. Con il Banfield ha disputato 17 partite, 13 in campionato e 4 nella Coppa Libertadores 2010.\nNel giugno 2010 \u00e8 stato tesserato dai messicani dell'Atlante, con cui ha disputato 19 partite, 17 tra Apertura e Clausura della Primera Divisi\u00f3n messicana e 2 nella \"Liguilla\".\nNell'estate del 2011 \u00e8 stato ingaggiato a titolo definitivo dal club greco del Volos, con cui non ha giocato nessuna gara ufficiale. All'inizio del 2012 \u00e8 passato al Londrina, in Brasile, con cui ha disputato il Campionato Paranaense prima di fare ritorno in Grecia, firmando per l'Asteras Tripolis.\nCile, Messico e ritorno in patria.\nIl 1\u00ba febbraio 2013 \u00e8 stato ingaggiato dai cileni del , che lo ha aggregato alla squadra riserve, militante nella seconda divisione cilena. Il 27 maggio seguente ha rescisso il proprio contratto con il club.\nRientrato in patria, dal 2013 al 2016 ha militato nel . In seguito ha vestito la maglia del , in Messico, nel 2016-2017 e di nuovo del Defensor Sporting nel 2017-2018. Nel 2019 passa al e nel 2020 fa ritorno al Defensor Sporting.\nNazionale.\nCon la nazionale uruguaiana Under-20 Cardacio ha disputato, nel 2007, il campionato sudamericano Under-20 (terzo posto) e il campionato mondiale di categoria (eliminazione nella fase a gironi).\nHa esordito in nazionale maggiore il 19 novembre 2008 in amichevole a Saint-Denis contro la Francia (0-0), sostituendo \u00c1lvaro Pereira al 72\u00ba minuto.\nStatistiche.\nPresenze e reti nei club.\n\"Statistiche aggiornate al 31 gennaio 2016.\""}
{"id": "1783810", "revid": "2014155", "url": "https://it.wikipedia.org/wiki?curid=1783810", "title": "Giovanni Bernardo di Lippe-Detmold", "text": "Egli era il figlio secondogenito del Conte Simone VII di Lippe-Detmold e della Contessa Anna Caterina di Nassau-Wiesbaden-Idstein (1590-1622). Alla morte del padre, succedette al nipote Simone Filippo, figlio di suo fratello Simone Luigi divenendo Conte di Lippe-Detmold, dal 1650 al 1652.\nNon contrasse mai matrimonio e mor\u00ec senza eredi, lasciando la successione della contea al fratello minore Ermanno Adolfo."}
{"id": "1783813", "revid": "287204", "url": "https://it.wikipedia.org/wiki?curid=1783813", "title": "Yuezhi", "text": "Gli Yuezhi (cinese: , \"Stirpe della Luna\") o D\u00e0 Yu\u00e8zh\u012b (, \"Grande Stirpe della Luna\") furono un'antica popolazione dell'Asia centrale. L'opinione dominante degli studiosi \u00e8 che fossero Indoeuropei, e potrebbe trattarsi del popolo noto come Tocari (\u03a4\u03bf\u03c7\u03ac\u03c1\u03b9\u03bf\u03b9) nelle fonti classiche, o di un popolo affine. Il loro impero nomade fu il pi\u00f9 vasto del suo tempo, ricoprendo 5,7 milioni di kmq all\u2019apice.\nOriginariamente insediati nelle aride praterie del bacino del Tarim orientale (nelle moderne province cinesi dello Xinjiang e del Gansu), furono attaccati, nel II secolo a.C., da una confederazione di popoli di probabile famiglia linguistica altaica, gli Xiongnu guidati da Maodun da cui, unitamente ad un altro popolo indoeuropeo loro vicino, i Wusun, furono sconfitti e costretti a fuggire. I Wusun si stabilirono nella valle dell'Ili mentre gli Yuezhi si trasferirono prima in Transoxiana, poi nella Battria e infine nella parte settentrionale dell'Asia meridionale, tra l'India e il Pakistan odierni, dove formarono nel I secolo, l'Impero Kusana.\nNel 138 a.C. l'imperatore Wudi della dinastia Han (conosciuto anche come Liu Che, regno 141-87 a.C.), sotto il \"ni\u00e1nh\u00e0o\" di Jian Yuan, invi\u00f2 un funzionario di nome Zhang Qian con cento uomini alla ricerca del popolo degli Yuezhi al fine di stipulare un'alleanza militare contro gli Xiongnu. Dopo un peregrinare alla loro ricerca durato dodici anni, di cui molti trascorsi come prigioniero degli Xiongnu, Zhang Qian raggiunse il popolo indoeuropeo il quale tuttavia si rifiut\u00f2 di tornare nei territori di origine. Tra i re di questa popolazione uno dei pi\u00f9 antichi tra quelli ricordati \u00e8 Agesiles.\nLe origini.\nLa prima testimonianza del popolo Yuezhi risale al 645 a.C. per opera del politico e letterato cinese Guan Zhong che nel suo \"Kuan-tzu\" (lett. \"Scritti del Maestro Guan\"), \nfa menzione di un popolo \"Yuzhi\" (\u79ba\u6c0f) o \"Nihzhi\" (\u725b\u6c0f), un popolo del nord-ovest, esportatore di giada, estratta dalle montagne di Yuzhi nella provincia di Gansu. Il commercio della giada dal Bacino del Tarim \u00e8 documentato sin dall'antichit\u00e0, anche con il supporto di specifici ritrovamenti archeologici.\nSecondo il sinologo sovietico Yury Zuev, intorno al III secolo a.C. una delle regnanti della immensa confederazione Yuezhi conquist\u00f2 le terre dei Tocari presso le sorgenti del Fiume Giallo. Sempre secondo Zuev le cronache cinesi dell'epoca si riferiscono al popolo di questa sovrana come i Yuezhi Maggiori (\"Da Yuezhi\"), in contrapposizione agli Yuezhi Minori (\"Xiao Yuezhi\") con cui indicava il popolo Tocari. Le due popolazioni venivano poi considerate un tutt'uno con il nome appunto di Yuezhi. Il monaco buddhista del V secolo Kum\u0101raj\u012bva, letterato e traduttore, fece uso del termine \"Yuezhi\" per indicare il termine \"Tochar\", che usualmente indicava il popolo Tocari.\nIntorno alla met\u00e0 del II secolo a.C. il popolo Yuezhi conquist\u00f2 la regione della Battria, e ci\u00f2 \u00e8 provato dal fatto che gli storici greci individuano nel popolo degli Asii e dei Tocari i nuovi conquistatori della Battria. Da quel momento nelle cronache cinesi la regione della Battria venne chiamata la terra dei Da xia o Tocaristan.\nIl popolo Yuezhi \u00e8 anche ampiamente documentato nelle cronache cinesi \"Shiji\" (\"Memorie Storiche\") dello storico Sima Qian, risalente al II - I secolo a.C.\nNello \"Shi Ji\" si narra che:\nTuttavia alcuni recenti studi hanno identificato la terra d'origine degli Yuezhi non nei luoghi citati dalle cronache cinesi e situate nella regione di Gansu, bens\u00ec nella catena montuosa di Tian Shan e non molto distante dalla citt\u00e0-oasi di Turfan, circa 1.000 kilometri pi\u00f9 a ovest. Secondo questa ipotesi la citt\u00e0 di Dunhuang viene identificata con la citt\u00e0 di Dunhong citata nel ciclo mitologico di Shan Hai Jing.\nEsiste anche l'ipotesi che gli Yuezhi siano stati un popolo europeoide, in base ai tratti somatici dei loro sovrani cos\u00ec come sono stilizzati nelle loro monete, coniate dopo il loro esodo in Transoxiana intorno al II secolo a.C., e soprattutto in quelle coniate in India durante il periodo dell'Impero Kusana, tra il I e il III secolo della nostra era. Tuttavia, poich\u00e9 non esistono testimonianze dirette (tranne le poche tracce nelle cronache cinesi) sui veri nomi di questi sovrani Yuezhi, esistono molti dubbi sulla attendibilit\u00e0 di queste monete.\nDiverse fonti storiche in lingua cinese, tuttavia, fanno cenno all'esistenza di un \"popolo bianco dai lunghi capelli\" (il popolo \"Bai\" di cui parla il testo mitologico \"Shan Hai Jing\"), che viveva oltre i confini nord-occidentali della Cina. Esiste poi la testimonianza delle Mummie di Tarim, una serie di mummie in ottimo stato di conservazione di individui di indubbie fattezze europee scoperte nella regione del Bacino del Tarim, nei pressi dell'antica oasi di Niya, lungo la celebre Via della seta. Esposte nel museo di \u00dcr\u00fcmqi, esse presentano capigliature bionde o rossicce, e risalgono al III secolo a.C. e sono state rinvenute approssimativamente nella stessa regione di provenienza del popolo Yuezhi.\nLa lingua tocaria di matrice indoeuropea ha inoltre la stessa provenienza geografica, e sebbene la prima prova epigrafica risalga solamente al VI secolo la scarsa differenziazione tra il Tocario A e il Tocario B e la totale assenza di resti di questa lingua al di fuori della sua regione di origine tendono ad indicare l'esistenza di un comune linguaggio tocario nella regione originaria degli Yuezhi intorno alla met\u00e0 del I millennio a.C.\nSecondo una particolare teoria, gli Yuezhi facevano parte di una pi\u00f9 vasta ondata migratoria di popoli di lingua indo-europea originari della parte orientale dell'Asia Centrale; secondo questa teoria anche la cultura Ordos, di natura nomade e situata nella Cina settentrionale a est degli Yuezhi, sarebbe un esempio di questa stessa ondata migratoria.\nOccorre poi tenere presente, nell'ottica di questo discorso sull'origine degli Yuezhi, il ritrovamento delle mummie appartenenti al popolo nomade dei Pazyryk, probabilmente di origine scita, ritrovate in un sito a circa 1.500 kilometri a nord-ovest della regione d'insediamento degli Yuezhi e risalenti al III secolo a.C.\nDocumenti storici cinesi risalenti al periodo di regno di Qin Shi Huang, gli Yuezhi erano un popolo florido ma in continuo conflitto con i loro vicini nomadi Xiongnu.\nL'esodo.\nGli Yuezhi praticavano frequentemente lo scambio di ostaggi con i loro nemici Xiongnu, ed ebbero occasione di detenere il futuro capo Modu Shanyu, figlio del loro capo trib\u00f9. Modu fu costretto a rubare un cavallo e a fuggire avventurosamente dalla sua prigionia quando, a causa di un attacco a sorpresa sferrato da suo padre contro i suoi nemici, questi ultimi decisero di ucciderlo per rappresaglia. Tornato in patria Modu uccise suo padre e divenne \"leader\" del suo popolo.\nIn questa veste, intorno al 177 a.C., Modu guid\u00f2 una poderosa spedizione per invadere il territorio degli Yuezhi nella regione di Gansu, ottenendo importanti successi militari. Fu cos\u00ec che si vant\u00f2 con l'imperatore cinese Han che \"grazie al valore in combattimento dei suoi uomini e alla forza dei suoi cavalli, era riuscito a scacciare gli Yuezhi dalle loro terre, massacrando o costringendo alla sottomissione gran parte delle loro trib\u00f9\". Il figlio di Modu, Jizhu, riusc\u00ec a sua volta ad uccidere il sovrano Yuezhi e, secondo le leggi delle trib\u00f9 nomadi, ricav\u00f2 un boccale dal teschio del suo nemico.\nSecondo fonti della tradizione storica cinese, da allora la maggior parte del popolo Yuezhi fu sottomesso al dominio degli Xiongnu, e potrebbe essere questo popolo sconfitto il precursore di quel popolo di lingua tocaria di cui si ha testimonianza intorno al VI secolo. Tuttavia una piccola parte delle trib\u00f9 Yuezhi sarebbe sfuggita al dominio Xiongnu rifugiandosi in territorio Qiang, diventando cos\u00ec quella popolazione che la storiografia cinese indica con il nome di \"Yuezhi minori\".\nIn realt\u00e0 una vasta porzione del popolo Yuezhi riusc\u00ec a migrare dalla regione di origine verso nord-ovest, insediandosi prima nella valle del fiume Ili subito a nord della catena montuosa dei Tian Shan, dove incapparono con il popolo dei \"Sai\" (ovvero i Saci).\nSecondo il classico della storiografia cinese, \"Han Shu\":\nFu cos\u00ec che a sua volta il popolo Sai fu costretto a migrare fino a raggiungere la regione del Kashmir, dopo avere attraversato probabilmente il passo montano del Khunjerab fra l'attuale provincia di Xinjiang e il Pakistan settentrionale, e diedero vita ad un regno Indo-Scita nell'India settentrionale.\nDopo il 155 a.C. la popolazione nomade dei Wusun, nemica degli Yuezhi, si alle\u00f2 con gli Xiongnu, per scacciare gli antichi nemici ancora pi\u00f9 a sud. Fu cos\u00ec che il popolo Yuezhi fu costretto a un nuovo esodo verso le terre della civilt\u00e0 Dayuan o \"Ta-Yuan\", nella Valle di Fergana, insediandosi lungo la riva settentrionale dell'Osso, nella regione di Transoxiana, fra l'odierno Tagikistan e l'Uzbekistan, poco a nord del regno ellenistico greco-battriano. La tradizione vuole che la citt\u00e0 greca di Alessandria sull'Osso sia stata rasa al suolo dagli Yuezhi durante la loro invasione intorno al 145 a.C.\nGli Yuezhi in Transoxiana.\nDurante la loro permanenza in Transoxiana, gli Yuezhi ricevettero l'ambasciata cinese guidata dell'inviato imperiale Zhang Qian, il quale era in cerca di una alleanza con il popolo Yuezhi contro la minaccia rappresentata dagli Xiongnu lungo i confini settentrionali dell'impero. Sebbene la missione diplomatica si rivelasse un insuccesso e l'alleanza non venisse stretta, tuttavia l'inviato imperiale ebbe tempo per studiare a fondo la cultura del popolo Yuezhi, del quale fece un dettagliato resoconto nel suo scritto \"Shiji\", considerato un documento fondamentale per la conoscenza della situazione dell'Asia Centrale in questa epoca storica.\nZhang Qian trascorse circa un anno ospite degli Yuezhi e fece diverse escursioni in Battria. Nel suo scritto ci rivela che:\nNonostante gli Yuezhi rimanessero lungo il versante settentrionale dell'Osso, tuttavia ottennero il dominio del regno greco-battriano lungo il versante meridionale del fiume.\nOrganizzati in cinque trib\u00f9 principali, ognuna di esse era guidata da un capo trib\u00f9 detto \"yabgu\".\nSempre grazie alla testimonianza scritta di Zhang Qian, abbiamo anche una descrizione del regno greco-battriano dopo la conquista da parte degli Yuezhi. Scrive il diplomatico cinese:\nInvasione della Battria.\nNel 124 a.C. gli Yuezhi furono impegnati in un conflitto con i Parti, nel quale venne ferito e ucciso il sovrano Artabano I di Partia. Subito dopo questo conflitto, forse per le continue incursioni dei loro nemici da nord, o forse per le rinnovate ostilit\u00e0 dei Parti per volere del successore di Artabano, Mitridate II di Partia, i Yuezhi si spostarono a sud verso la Battria. Questa regione era stata conquistata intorno al 330 a.C. dalle truppe di Alessandro Magno, che vi fond\u00f2 un regno ellenico continuato dopo la sua morte dalla dinastia seleucide, all'estinguersi della quale sorse il regno greco-battriano.\nL'evento dell'invasione degli Yuezhi della Battria \u00e8 annoverato anche dalla tradizione storiografica greca, come in Strabone, che li definisce una trib\u00f9 scita, responsabile, insieme agli Asii, ai Pasiani e ai Sacarauli, della distruzione del regno greco-battriano intorno alla met\u00e0 del II secolo a.C.\nGli yuezhi fondarono infine l'Impero Kusana, molto esteso e importante per quanto riguarda la diffusione del buddhismo mahayana dall'India alla Cina. L'impero Kusana durer\u00e0 fino alla met\u00e0 del III secolo d.C., anno in cui sar\u00e0 annientato dai sasanidi."}
{"id": "1783814", "revid": "152625", "url": "https://it.wikipedia.org/wiki?curid=1783814", "title": "Eastgate systems", "text": ""}
{"id": "1783820", "revid": "1543377", "url": "https://it.wikipedia.org/wiki?curid=1783820", "title": "Tocantins (fiume)", "text": "Il Tocantins \u00e8 un fiume e un'importante arteria fluviale del Brasile. \nGeografia.\nScorre in direzione nord per circa 2.640\u00a0km. Sfocia nell'Oceano Atlantico accanto alle acque del Rio delle Amazzoni. Durante il suo percorso attraversa quattro stati brasiliani (Goi\u00e1s, Tocantins, Maranh\u00e3o e Par\u00e1) e a uno di essi d\u00e0 il nome, il Tocantins, formato nel 1988 dalla regione settentrionale del Goi\u00e1s.\nSorge nel distretto montuoso noto come Pireneus, a ovest del Distrito Federal nell'altopiano di Goias. Il suo affluente occidentale, il fiume Araguaia, ha le sue sorgenti in una regione ancora pi\u00f9 meridionale sulle pendici della Serra dos Caiap\u00f3s. L'Araguaia nel punto di confluenza con il Tocantins si equivale in termini di volume.\nAltri due affluenti, il Maranh\u00e3o e il Paranatinga, contribuiscono apportando un enorme volume d'acqua dagli altopiani che li circondano.\nA valle della confluenza con l'Araguaia, nello Stato del Par\u00e1, negli anni \u201880 \u00e8 stato creato un lago artificiale con la diga Tucuru\u00ed, una delle pi\u00f9 grandi al mondo.\nIl fiume Tocantins ha mediamente una portata d'acqua di 13.598\u00a0m\u00b3/s (il 9% del totale nazionale)."}
{"id": "1783825", "revid": "163662", "url": "https://it.wikipedia.org/wiki?curid=1783825", "title": "Elisabetta di Sassonia", "text": "Biografia.\nInfanzia.\nElisabetta era figlia del re di Sassonia Giovanni e di sua moglie, Amalia Augusta di Baviera.\nPrimo matrimonio.\nIl 22 aprile 1850, a Dresda, spos\u00f2 Ferdinando di Savoia, primo duca di Genova, figlio secondogenito del re Carlo Alberto di Sardegna e di Maria Teresa d'Asburgo-Toscana. Il loro matrimonio fu frutto di un accordo dinastico ed \u00e8 stato generalmente ritenuto privo di vero amore.\nSecondo matrimonio.\nNel 1855 Ferdinando mor\u00ec improvvisamente, dopo aver avuto con la moglie due figli, e l'anno successivo, il 4 ottobre 1856, Elisabetta si rispos\u00f2 con Nicol\u00f2 Giuseppe Efisio Rapallo, gi\u00e0 ufficiale d'ordinanza del duca e soprattutto non nobile. Da questo matrimonio non nacquero figli.\nI due amanti si erano sposati in segreto, prima che il periodo di lutto fosse ufficialmente finito. Questo fatto fu disapprovato dal cognato di Elisabetta, il re Vittorio Emanuele II, che la allontan\u00f2 dalla corte con il marito. I due presero residenza a Stresa, sul lago Maggiore, dove si stabilirono nel palazzo Bolongaro, poi noto come Villa Ducale. Successivamente, anche grazie all'intervento personale del re di Sassonia nella faccenda e per evitare una crisi diplomatica, Vittorio Emanuele II perdon\u00f2 la cognata; il Rapallo fu creato marchese e gran maestro della Casa della Duchessa e successivamente fu eletto deputato al Parlamento nel collegio di Stresa. Mor\u00ec il 27 novembre 1882.\nUltimi anni e morte.\nNel 1910 Elisabetta sub\u00ec un attacco di apoplessia, che caus\u00f2 un rapido peggioramento della sua salute. Mor\u00ec il 14 agosto 1912 a Stresa.\nDiscendenza.\nElisabetta e Ferdinando ebbero due figli:"}
{"id": "1783826", "revid": "599013", "url": "https://it.wikipedia.org/wiki?curid=1783826", "title": "Mart\u00edn Lig\u00fcera", "text": ""}
{"id": "1783829", "revid": "1714743", "url": "https://it.wikipedia.org/wiki?curid=1783829", "title": "Simone VII di Lippe-Detmold", "text": "Biografia.\nEgli era figlio del conte Simone VI di Lippe e di sua moglie, la contessa Elisabetta di Schauenburg-Holstein.\nNel 1601 venne avviato assieme al fratello maggiore Bernardo alla scuola di Kassel, sino alla morte del fratello (1602) quando prese residenza stabile al castello di Brake. Venne avviato alle questioni di governo dal padre in modo sistematico e gli successe nel 1613. Nel 1617 termin\u00f2 la dibattuta controversia sulla discendenza dei conti di Lippe con la citt\u00e0 di Lemgo.\nNella Guerra dei Trent'anni (1618-1648) tent\u00f2 di mantenere una stretta neutralit\u00e0, viste anche le ridotte dimensioni del suo stato.\nMatrimonio e figli.\nNel 1607 Simone VII spos\u00f2 la contessa Anna Caterina di Nassau-Wiesbaden-Idstein (1590-1622), dalla quale ebbe i seguenti figli:\nAlla morte della prima moglie, Simone VII si rispos\u00f2 nel 1623 con la contessa Maria Maddalena di Waldeck-Wildungen (1606-1671), dalla quale ebbe i seguenti eredi:"}
{"id": "1783830", "revid": "135224", "url": "https://it.wikipedia.org/wiki?curid=1783830", "title": "Festival Tindari", "text": ""}
{"id": "1783836", "revid": "999533", "url": "https://it.wikipedia.org/wiki?curid=1783836", "title": "Gran Premio di Gran Bretagna 1978", "text": "Il Gran Premio di Gran Bretagna 1978 \u00e8 stata la decima prova della stagione 1978 del Campionato mondiale di Formula 1. Si \u00e8 corsa domenica 16 luglio 1978 sul Circuito di Brands Hatch. La gara \u00e8 stata vinta dall'argentino Carlos Reutemann su Ferrari; per il vincitore si tratt\u00f2 dell'ottavo successo nel mondiale. Ha preceduto sul traguardo l'austriaco Niki Lauda e il britannico John Watson, entrambi su Brabham-Alfa Romeo.\nL'organizzazione venne premiata col \"Race Promoters' Trophy\", per il miglior gran premio della stagione. Fu la seconda volta per il gran premio britannico, anche se nella stagione 1977 il gran premio era stato ospitato sul Circuito di Silverstone.\nVigilia.\nSviluppi futuri.\nRiccardo Patrese afferm\u00f2 di aver rifiutato un'offerta dell'Alfa Romeo per la stagione , nella quale la casa di Arese avrebbe fatto il suo ritorno in prima persona in F1. La Scuderia Ferrari sment\u00ec di aver firmato un accordo con Jody Scheckter, pilota sudafricano della Wolf, sempre per la stagione successiva.\nAspetti tecnici.\nLa Lotus speriment\u00f2 una nuova versione della 79, con la possibilit\u00e0 per il pilota di regolare manualmente la durezza della barre antirollio anteriore, oltre che di quella posteriore. Venne prospettata l'ipotesi che anche la Goodyear potesse sperimentare degli pneumatici radiali, come quelli della Michelin, ma tale ipotesi venne respinta dai tecnici della casa americana. La Goodyear port\u00f2 comunque un nuovo tipo di coperture.\nSull'Arrows FA1 a disposizione di Riccardo Patrese venne montato un microcomputer. Il dispositivo, creato dalla scuderia britannica in collaborazione con la Scicon, montato per la prima volta su una monoposto, sarebbe servito per controllare la vettura e consentire cos\u00ec alla scuderia di apportare le modifiche necessarie all'assetto della vettura stessa. Il computer aveva un costo di 30.000 sterline.\nDopo il difficile gran premio di Francia la Scuderia Ferrari indic\u00f2 che la gara fosse servita come una sorta di test per gli pneumatici, viste le molte soste a cui erano stati costretti i piloti del \"Cavallino\". L'ing. Mauro Forghieri spieg\u00f2:\nLa gara torn\u00f2, nella solita alternanza fra tracciati, a disputarsi sul Circuito di Brands Hatch, pista che ospitava il mondiale per l'ottava volta.\nAspetti sportivi.\nL'esordiente britannico Geoff Lees venne iscritto sulla Ensign della \"Mario Deliotti Racing\", mentre la \"Melchester Racing\" present\u00f2 una McLaren M23 per Tony Trimmer. Trimmer mancava, nel mondiale di F1, dall'edizione 1977 del gran premio britannico, in cui non si era prequalificato con una Surtees, sempre gestita dalla \"Melchester Racing\". La Martini, seppur iscritta, diede \"forfait\".\nQualifiche.\nResoconto.\nLa prima giornata di prove vide il miglior tempo di Ronnie Peterson in 1'17\"16, che precedette Mario Andretti e Niki Lauda. Lauda scontava anche la rottura del telaio della sua Brabham. Finirono ancora indietro le due Ferrari, ancora impegnate nello sviluppo degli pneumatici per la stagione .\nAl sabato lo svedese della Lotus conferm\u00f2 la \"pole\", la tredicesima della carriera nel mondiale, in 1'16\"80 (nuovo record assoluto per il tracciato). Tra l'altro lo svedese colse il tempo con pneumatici da gara e non da qualifica. Molti piloti migliorarono comunque le prestazioni rispetto al giorno precedente, grazie alle buone condizioni meteorologiche. La seconda posizione fu confermata anche da Mario Andretti, l'altro pilota della scuderia di Colin Chapman. In seconda fila ci fu l\"'exploit\" di Jody Scheckter, che precedette Niki Lauda.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nAl via fu Mario Andretti a scattare meglio di tutti, mettendo in fila Ronnie Peterson, Jody Scheckter, Alan Jones (partito sesto), Lauda e Riccardo Patrese (partito quinto).\nLe Lotus sembravano poter condurre agevolmente la gara, staccando di quasi un secondo a giro il terzo, Scheckter. Al sesto giro, per\u00f2, si ritir\u00f2 Peterson, per noie al sistema di alimentazione. Le coperture portate dalla Goodyear subivano un forte degrado, tanto che al giro 24 Mario Andretti fu costretto a una sosta ai \"box\" per sostituire la gomma posteriore destra. L'italoamericano torn\u00f2 in pista solo undicesimo. La Goodyear test\u00f2 nel gran premio anche delle gomme radiali, che vennero utilizzate da Patrick Tambay.\nJody Scheckter si trov\u00f2 al comando davanti a Jones, Lauda, Patrese, Carlos Reutemann, Watson. L'australiano della Williams, Jones, si ritir\u00f2 al giro ventisei per un guasto alla frizione. Poco dopo il motore trad\u00ec Andretti, gi\u00e0 in rimonta. Erano ceduti dei cuscinetti che regolavano la pressione dell'olio.\nSenza le vetture oro-nere la gara risultava molto combattuta: tra il primo, Scheckter, ed il sesto, Patrick Depailler, vi erano solo 2 secondi di \"gap\". Al 34\u00ba giro Niki Lauda pass\u00f2 a condurre, sfruttando un problema al cambio per Scheckter, che fu costretto al ritiro poco dopo. Lauda ora comandava davanti a Riccardo Patrese, Carlos Reutemann, Patrick Depailler e Watson. Depailler per\u00f2 fu fermato anche lui da problemi alle gomme, e retrocesse in settima posizione. Entrarono in zona punti Didier Pironi e Keke Rosberg. Pironi per\u00f2 fu costretto al ritiro per noie al cambio.\nLa gara ad eliminazione prosegu\u00ec quando al 40\u00ba giro Patrese dovette rientrare ai box per una foratura e una sospensione rotta, ritirandosi. Ora era Reutemann secondo che precedeva Watson, Keke Rosberg poi Depailler, Jochen Mass con l'altra ATS; chiudeva la zona punti Patrick Tambay, che precedeva un altro tedesco, Stuck su Shadow. Anche Mass dovette per\u00f2, poco dopo, fermarsi ai box. Al giro 49 Depailler super\u00f2 Rosberg, che poco dopo si ritir\u00f2 per la rottura di una sospensione.\nAl sessantunesimo passaggio, Carlos Reutemann sfrutt\u00f2 il doppiaggio di Bruno Giacomelli da parte di Niki Lauda, alla curva \"Clearways\", e pass\u00f2 a condurre fino al termine. Nel dopo gara Lauda accus\u00f2 Giacomelli di averlo ostacolato.\nCarlos Reutemann vinse per l'ottava volta nel mondiale, davanti a Lauda, Watson, Patrick Depailler, Hans-Joachim Stuck (per la prima volta a punti in stagione). Poi seguivano tre McLaren: sesto Patrick Tambay, Giacomelli settimo, davanti a Brett Lunger.\nRisultati.\nI risultati del gran premio furono i seguenti:"}
{"id": "1783837", "revid": "116643", "url": "https://it.wikipedia.org/wiki?curid=1783837", "title": "Mineralogico", "text": ""}
{"id": "1783838", "revid": "116643", "url": "https://it.wikipedia.org/wiki?curid=1783838", "title": "Petrologico", "text": ""}
{"id": "1783839", "revid": "1272592", "url": "https://it.wikipedia.org/wiki?curid=1783839", "title": "A denti stretti", "text": ""}
{"id": "1783840", "revid": "116643", "url": "https://it.wikipedia.org/wiki?curid=1783840", "title": "Geochimico", "text": ""}
{"id": "1783851", "revid": "1766026", "url": "https://it.wikipedia.org/wiki?curid=1783851", "title": "Francesco Benozzo", "text": "Attivit\u00e0.\nPoesia.\nPoeta legato in particolare alla rappresentazione dei paesaggi, compone abitualmente i propri testi per via orale, per poi trascriverli dalla registrazione della propria voce: un esempio \u00e8 \"Onirico geologico\". \nDal 2015 ha partecipato a festival letterari italiani e internazionali, quali \"Ritratti di poesia\" di Roma, \"Parole spalancate\" di Genova, \"Scriba Festival\" di Bologna, gli incontri dell'Unione Lettori Italiani di Milano presso la Biblioteca Sormani, il \"Festival Literario da Madeira\" e il \"Desembre europeu\" spagnolo. Nel 2018 \u00e8 stato insignito di una \"honorary fellowship\" presso la Poetry Foundation di Chicago.\nFilologia.\n\u00c8 professore associato di filologia e linguistica romanza presso l'Universit\u00e0 di Bologna dal 2019; gi\u00e0 ricercatore nel medesimo Ateneo dal 2005. La sua attivit\u00e0 di ricerca ruota attorno all'epica e alla lirica medievale, a studi di linguistica storica e romanza e, pi\u00f9 di recente, alla teoria da lui stesso formulata secondo la quale il linguaggio umano nacque gi\u00e0 3 milioni di anni fa con l'Australopiteco. In parallelo, ha condotto ricerche nel campo della etnofilologia, disciplina di cui \u00e8 definito fondatore e caposcuola.\nMusica.\nArpista e cantante, \u00e8 stato finalista alle Targhe Tenco del 2009 e ha vinto due volte il \"Premio nazionale Giovanna Daffini\" per la musica (2013 e 2015). Si \u00e8 esibito in festival di World Music italiani e stranieri (come il \"Summartonar\" danese e il \"Tradicionarius\" catalano).\nNel 2003 ha accompagnato all'arpa il premio Nobel Wis\u0142awa Szymborska nella sua prima apparizione italiana dopo aver vinto il premio. Nel 2018-2019 \u00e8 stato protagonista di un tour internazionale in cui ha riproposto per arpa e voce alcuni brani di David Bowie; il tour \u00e8 stato inaugurato al Museo Archeologico di Bologna il 10 gennaio, in occasione del secondo anniversario della morte dell'artista britannico."}
{"id": "1783855", "revid": "124145766", "url": "https://it.wikipedia.org/wiki?curid=1783855", "title": "Robert Muller", "text": "\u00c8 divenuto noto come \u00abil Filosofo\u00bb e il \u00abProfeta di Speranza\u00bb delle Nazioni Unite.\nMuller \u00e8 cresciuto in Francia, nella regione dell'Alsazia-Lorena, durante la Seconda guerra mondiale. Dopo la guerra ha conseguito una laurea in giurisprudenza all'Universit\u00e0 di Strasburgo e nel 1948 vinse un concorso saggistico su come creare un governo mondiale. Il premio era stato da poco istituito dalle Nazioni Unite, cosicch\u00e9 Muller pass\u00f2 i seguenti 40 anni lavorando sul progetto di pace mondiale dalla sua posizione di assistente del Segretario Generale.\nEgli ha fondato un sistema di scuole chiamato \"Robert Muller School\".\nNel Manuale del \"World Core Curriculum\" \u00e8 scritto esplicitamente che \"la filosofia implicita sulla quale si basa la Robert Muller School si pu\u00f2 rinvenire nel complesso di insegnamenti contenuti nei libri di Alice A. Bailey derivati dal maestro tibetano Djwhal Khul.\"\nNel 1996 si era candidato per il posto di Segretario Generale dell'ONU."}
{"id": "1783856", "revid": "287204", "url": "https://it.wikipedia.org/wiki?curid=1783856", "title": "Pietra del bando", "text": "La pietra del bando \u00e8 una colonna di epoca medioevale presente in alcune citt\u00e0 italiane, sopra la quale veniva infissa la testa tagliata ai criminali contumaci condannati a morte o al bando.\nIn questo modo si ottenevano due risultati: da una parte controllare l'identit\u00e0 del criminale per pagare poi la taglia, dall'altra mostrare al popolo l'efficacia della giustizia.\nA Udine la \u201cPietra del Bando\u201d si trovava poco lontano dalla Loggia pubblica, ai piedi della salita al castello ed \u00e8 ricordata gi\u00e0 in un documento del 1582.\nA Venezia si trovava in angolo alla basilica di San Marco verso la piazzetta; fu divelta dal crollo del campanile nel 1902 e fermando le macerie evit\u00f2 danni alla basilica. \u00c8 formata da un tronco di colonna di porfido proveniente da San Giovanni d'Acri e trasportata qui probabilmente nel 1256. Su di essa ai tempi della repubblica il \"Comandador\" proclamava le leggi."}
{"id": "1783857", "revid": "77332", "url": "https://it.wikipedia.org/wiki?curid=1783857", "title": "Alice A. Bailey", "text": ""}
{"id": "1783862", "revid": "287204", "url": "https://it.wikipedia.org/wiki?curid=1783862", "title": "Rocca di Mezzo (Rocca Canterano)", "text": "Rocca di Mezzo \u00e8 una frazione di 61 abitanti, l'unica del comune di Rocca Canterano, nella citt\u00e0 metropolitana di Roma Capitale, situata tra il capoluogo comunale e la localit\u00e0 di Rocca Martino.\nGeografia fisica.\nLa frazione sorge a 845 m.s.l.m. alle pendici del monte Costasole.\nStoria.\nIl borgo \u00e8 di origine medievale, anche se i primi insediamenti risalgono al periodo etrusco. La storia di Rocca di Mezzo \u00e8 strettamente collegata a quella del comune di cui fa parte; pare infatti che il centro abitato fosse in origine una fortezza nata per fronteggiare il tiranno Landone di Cerreto.\nSociet\u00e0.\nTradizioni e folclore.\nAgosto \u00e8 un mese ricco di appuntamenti per il piccolo borgo: il primo del mese viene organizzata La sagra degli \"gnucchitti a coda de soreca\", una degustazione di pasta lunga tipica del posto, accompagnata da vini e sfilate di costumi tradizionali.\nIl 16 di agosto si tiene invece la festa patronale di San Rocco: \nDurante la celebrazione avviene il tradizionale \"ballo delle pupazze\", sagome di ferro e cartapesta che danzano sulle note della banda o delle musiche paesane, per poi venire bruciate a fine serata.\nL'ultima domenica del mese estivo \u00e8 caratterizzata dalla tradizionale braciolata di fine estate, con degustazione di braciole di pecora e pasta con sugo di capra.\nInfrastrutture e trasporti.\nLa frazione \u00e8 attraversata da due strade provinciali: la 28/c \"del Monte\" e la 47/a \"Empolitana II\"; la prima unisce il borgo al comune di appartenenza mentre la seconda garantisce un collegamento con i comuni limitrofi."}
{"id": "1783864", "revid": "383359", "url": "https://it.wikipedia.org/wiki?curid=1783864", "title": "Stadio Urbano Caldeira", "text": "Lo stadio Urbano Caldeira (), soprannominato \"Vila Belmiro\", \u00e8 uno stadio di calcio situato a Santos, in Brasile. Ospita le partite casalinghe del Santos Futebol Clube ed \u00e8 uno dei pi\u00f9 antichi stadi brasiliani.\nL'impianto, che ha una capacit\u00e0 attuale di 21 256 spettatori, \u00e8 stato inaugurato il 22 ottobre 1916 con la partita Santos-Ypiranga, gara valida per il Campionato Paulista, che vide la vittoria dei padroni di casa per 2-1. Nel 1933 fu intitolato a Urbano Caldeira, ex calciatore, allenatore e presidente del Santos. "}
{"id": "1783865", "revid": "104265", "url": "https://it.wikipedia.org/wiki?curid=1783865", "title": "Palaeosaniwa canadensis", "text": "Palaeosaniwa (il cui nome significa \"antico \"Saniwa\"\") \u00e8 un genere estinto di varano vissuto nel Cretaceo superiore, 75-70 milioni di anni fa (Campaniano-Maastrichtiano), in quello che oggi \u00e8 il Nord America. L'unica specie ascritta al genere \u00e8 la specie \"P. canadensis\"..\nDescrizione.\nIl \"Palaeosaniwa\" era un varano di grosse dimensioni con dimensioni paragonabili a quelle delle specie moderne. Un esemplare adulto di \"Palaeosaniwa\" poteva raggiungere i 3-3,5 metri (9.8-11.5 ft) di lunghezza per un peso di 150 kg, rientrando tra le pi\u00f9 grandi lucertole terrestri del Mesozoico (competendo in dimensioni con l'\"Asprosaurus\"). L'aspetto dell'animale invece ricalcava molto quelle delle specie moderne, soprattutto con l'odierno varano di Komodo (\"Varanus komodoensis\"), con cui condivideva, per esempio, i denti lamellari con dentellature minute. Questo tipo di denti indicano che il morso dell'animale era adatto a afferrare e squarciare la carne delle prede, suggerendo che l'animale si nutrisse di altri vertebrati. Infatti, gli esemplari adulti di \"Palaeosaniwa\" erano abbastanza grandi da predare qualsiasi uccello o mammifero del suo tempo, oltre che poter essersi cibato di piccoli o cuccioli di dinosauro.\nClassificazione.\nIl \"Palaeosaniwa\" \u00e8 un membro del gruppo dei \"Platynota\", un gruppo che include i varani moderni (Varanidae) e il mostro di Gila (Helodermatidae). In origine, si pensava che l'animale appartenesse alla famiglia dei Varanidae, ma \u00e8 stato interpretato anche come un parente degli Helodermatidae. Le pi\u00f9 recenti analisi, collocano il \"Palaeosaniwa\" al di fuori di Varanidae e Helodermatidae, in quanto membro dello stelo di Varanoidea. Le sue affinit\u00e0 precise rimangono poco conosciute, ma \u00e8 possibile che l'animale sia correlato con altre grandi lucertole carnivore del Nord America, come \"Parasaniwa\", \"Paraderma\", \"Labrodioctes\" e \"Cemeterius\".\nIl nome \"Palaeosaniwa\" significa \u201cprima di \"Saniwa\"\u201d, con riferimento a un animale simile a un varano vissuto all'inizio del Cenozoico. Gi\u00e0 nel Cretaceo, comunque, esistevano altri animali imparentati con i varani, che evolsero diverse specializzazioni. Tra questi, \"Estesia\" della Mongolia svilupp\u00f2 una dentatura in grado di inoculare veleno all'interno delle sue vittime. Secondo alcuni studiosi (Balsai, 2001) \u00e8 possibile che anche il \"Paleosaniwa\" fosse dotato di un morso velenoso.\nDistribuzione.\nIl primo fossile di \"Palaeosaniwa\" fu originariamente scoperto in Alberta, in una formazione risalente alla fine del Campaniano. Pi\u00f9 recentemente sono stati ritrovati resti anche in una formazione della stessa et\u00e0 in Montana, e in Montana e Wyoming, in formazioni risalenti alla fine del Maastrichtiano. I resti che si trovano principalmente di questo animale sono denti e vertebre isolate, tuttavia sono stati ritrovati anche due scheletri parziali. La specie tipo, \"P. canadensis\" \u00e8 stata scoperta nell'Alberta del Campaniano e alcuni credono che gli esemplari del Maastrichtiano appartengono ad un'altra specie, in quanto sono divisi da circa dieci milioni di anni. Data la distanza temporale tra questi animali, molti credono che si tratti di due specie distinte dello stesso genere, ma i fossili disponibili sono ancora troppo incompleti per certificarlo.\nIl \"Paleosaniwa\" doveva essere un temibile predatore che cacciava tramite agguati. Condivideva il suo habitat con molti dinosauri di cui probabilmente razziava i nidi divorando uova e pulcini. Tuttavia era una facile preda per teropodi predatori come \"Tyrannosaurus\", \"Daspletosaurus\" e i pi\u00f9 piccoli \"Dromaeosaurus\", \"Dakotaraptor\" e \"Acheroraptor\" con i quali era probabilmente in competizione. Poteva inoltre essere ghermito con estrema facilit\u00e0 dai giganti alati come \"Quetzalcoatlus\".\nCollegamenti esterni.\nPagina sul paleosaniwa"}
{"id": "1783867", "revid": "22356", "url": "https://it.wikipedia.org/wiki?curid=1783867", "title": "Estesia", "text": ""}
{"id": "1783869", "revid": "22356", "url": "https://it.wikipedia.org/wiki?curid=1783869", "title": "Palaeosaniwa", "text": ""}
{"id": "1783870", "revid": "339392", "url": "https://it.wikipedia.org/wiki?curid=1783870", "title": "Vila Belmiro", "text": ""}
{"id": "1783878", "revid": "123713235", "url": "https://it.wikipedia.org/wiki?curid=1783878", "title": "Allegani", "text": "Gli Allegani (in inglese \"Allegheny Mountains\", scritti anche come \"Alleghany\" e \"Allegany\", informalmente \"Alleghenies\") sono una catena montuosa statunitense, che fa parte della pi\u00f9 vasta catena dei Monti Appalachi, nella parte orientale degli Stati Uniti e del Canada. Hanno un orientamento nordest-sudovest e si estendono per circa 800\u00a0km dalla Pennsylvania centrorientale, attraverso il Maryland occidentale e la parte orientale della Virginia Occidentale, fino alla Virginia sudorientale.\nNome.\nIl nome deriva dal fiume Allegheny. Il significato della parola, che proviene dagli Indiani Lenape (Delaware), non \u00e8 certo, ma di solito \u00e8 tradotto come \"bel fiume\". Una leggenda Lenape narra di un'antica trib\u00f9 chiamata \"Allegewi\" che viveva sul fiume e che fu sconfitta dai Lenape. Allegheny \u00e8 la grafia francese, come il fiume Allegheny, che un tempo faceva parte della Nuova Francia, e Allegany \u00e8 la grafia inglese, come nella Contea di Allegany (Maryland), un'ex colonia britannica.\nLa parola \"Allegheny\" si usava un tempo comunemente per riferirsi al complesso dei Monti Appalachi. John Norton la utilizz\u00f2 (scritta in vario modo) intorno al 1810 per riferirsi ai monti del Tennessee e della Georgia. John Muir, nel suo libro \"A Thousand Mile Walk to the Gulf\" (\"Mille miglia a piedi verso il Golfo\", scritto nel 1867), us\u00f2 la parola \"Alleghanies\" per indicare gli Appalachi meridionali. Altre persone usavano invece la parola \"Appalachians\". Non vi fu un accordo generale fino alla fine del XIX secolo. Negli anni 1860, Arnold Henry Guyot pubblic\u00f2 il primo studio geologico sistematico dell'intera catena montuosa. La sua cartina identificava la catena come gli \"Alleghanies\", ma il suo libro era intitolato \"On the Appalachian Mountain System\" (\"Sul sistema montuoso appalachiano\"). Il termine \"Appalachian\" divenne di uso comune per designare l'intera catena, prima da parte dei geologi e, infine, da parte di tutti.\nGeografia.\nEstensione.\nDa nordest a sudovest, i Monti Allegani si estendono per circa 800\u00a0km. Da ovest ad est, nel punto di maggiore ampiezza, raggiungono circa 160\u00a0km.\nSebbene non vi siano confini ufficiali per la regione degli Allegani, essa pu\u00f2 essere generalmente delimitata ad est dalla Grande Valle Appalachiana (chiamata semplicemente Grande Valle o anche, localmente, Valle del Cumberland in Pennsylvania e dalla Valle dello Shenandoah in Virginia); a nord dalla valle del fiume Susquehanna; e a sud dalla valle del fiume New River. Ad ovest, gli Allegani digradano nell'accidentato Altopiano degli Allegani (del quale sono a volte considerati una parte). Le creste pi\u00f9 occidentali sono considerate le Laurel e Chestnut Ridges in Pennsylvania e i Monti Laurel and Rich in Virginia Occidentale.\nI monti a sud degli Allegani - gli Appalachi nella parte pi\u00f9 occidentale della Virginia, nel Kentucky orientale e nel Tennessee orientale - sono i Cumberland. Gli Allegani ed i Cumberland costituiscono entrambi parte della cosiddetta \"Provincia delle creste e delle valli\" (\"Ridge and Valley Province\") degli Appalachi.\nIl Fronte degli Allegani e le \"Terre alte degli Allegani\".\nIl bordo orientale degli Allegani \u00e8 segnato dal Fronte degli Allegani (\"Allegheny Front\"), che \u00e8 considerato anche l'estremit\u00e0 orientale dell'Altopiano degli Allegani. Questo rappresenta una porzione della Divisione continentale orientale (\"Eastern Continental Divide\") in quest'area. Le creste pi\u00f9 elevate sono appena ad ovest del Fronte, che presenta un cambiamento di altitudine est/ovest fino a circa 1.000 metri. Le elevazioni assolute dei rilievi, le cosiddette \"Terre Alte degli Allegani\" (\"Allegheny Highlands\") raggiungono circa 1.500 metri, con quelle pi\u00f9 alte nella parte meridionale della catena. Il punto pi\u00f9 elevato dei Monti Allegani \u00e8 Spruce Knob (1.482\u00a0m), su Spruce Mountain nella Virginia Occidentale. Altri notevoli punti elevati degli Allegani comprendono Thorny Flat suCheat Mountain (1.478\u00a0m), Bald Knob su Back Allegheny Mountain (1.476\u00a0m), e Mount Porte Crayon (1.454\u00a0m), tutti nelle Virginia Occidentale; Dans Mountain (883\u00a0m) nel Maryland, Backbone Mountain (1.024\u00a0m), la punta pi\u00f9 alta del Maryland; Mount Davis (979\u00a0m), la punta pi\u00f9 alta della Pennsylvania, e la seconda pi\u00f9 alta, Blue Knob (959\u00a0m).\nGli Allegani sono drenati da una serie di forre, principalmente il Ramo settentrionale del Potomac e del New River.\nSviluppo.\nCi sono pochissime citt\u00e0 di dimensioni notevoli negli Allegani. Le quattro pi\u00f9 grandi (in ordine di popolazione) sono: Altoona, State College, Johnstown (tutte in Pennsylvania) e Cumberland (in Maryland).\nAree protette.\nGran parte delle Foreste nazionali di Monongahela (Virginia Occidentale), George Washington (Virginia Occidentale, Virginia) e Jefferson (Virginia) si trovano all'interno degli Allegani. Queste montagne comprendono anche numerose aree naturali (\"wilderness areas\") protette dal Governo federale, come la Dolly Sods Wilderness, la Laurel Fork Wilderness e la Cranberry Wilderness nella Virginia Occidentale.\nIl Sentiero degli Allegani (\"Allegheny Trail\"), ormai in gran parte completato, \u00e8 un progetto della West Virginia Scenic Trails Association dal 1975, che si estende lungo la catena all'interno della Virginia Occidentale. L'estremit\u00e0 settentrionale si trova presso la Linea Mason-Dixon e quella meridionale presso il confine tra Virginia Occidentale e Virginia sul Peters Mountain.\nGeologia.\nLa roccia in sito degli Allegani \u00e8 per lo pi\u00f9 arenaria e arenaria metaformata, quarzite, che \u00e8 estremamente resistente alle intemperie. Strati sporgenti di conglomerato si pososno trovare in alcune aree come i Dolly Sods. Quando si altera per l'esposizione all'aria, lascia dietro una ghiaia di quarzite bianca pura. Gli strati rocciosi degli Allegani si formarono durante la cosiddetta \"orogenesi appalachiana\" (\"Appalachian orogeny\").\nA causa di intensi cicli di gelo-disgelo tra gli Allegani pi\u00f9 alti, nella maggior parte delle zone vi \u00e8 una porzione ridotta di roccia in sito originaria esposta. La superficie del terreno di solito poggia su un guazzabuglio di rocce arenarie, con interstizi che lasciano passare l'aria, che stanno scivolando lentamente verso il fondo valle. La cresta del Fronte degli Allegani \u00e8 un'eccezione, dove sono spesso esposti alti promontori, rivelando un panorama eccezionale.\nFlora e fauna.\nGli Allegani della Virginia Occidentale sono rinomati per le loro foreste di picea rossa, abete balsamico e frassino di montagna, alberi che tipicamente si trovano molto pi\u00f9 a nord."}
{"id": "1783879", "revid": "113757", "url": "https://it.wikipedia.org/wiki?curid=1783879", "title": "Septimer Pass", "text": ""}
{"id": "1783881", "revid": "1935652", "url": "https://it.wikipedia.org/wiki?curid=1783881", "title": "Commissione teologica internazionale", "text": "La Commissione teologica internazionale \u00e8 un organismo legato alla Santa Sede, con la funzione di \"studiare i problemi dottrinali di grande importanza, specialmente quelli che presentano aspetti nuovi, e in questo modo offrire il suo aiuto al magistero della Chiesa, particolarmente alla sacra Congregazione per la dottrina della fede, presso la quale viene costituita\".\nStoria.\nFu istituita dal papa Paolo VI l'11 aprile 1969, su proposta del Sinodo dei vescovi. Paolo VI ne approv\u00f2 \"ad experimentum\" lo statuto, e quindi ne design\u00f2 i membri.\nAttuale presidente della commissione \u00e8 il cardinale Luis Francisco Ladaria Ferrer, S.I., che \u00e8 altres\u00ec prefetto della Congregazione per la dottrina della fede. La commissione si riunisce in assemblea plenaria almeno una volta all'anno, e lavora anche per mezzo di commissioni. Sottopone le sue conclusioni al papa attraverso la stessa congregazione per la dottrina della fede.\nCompongono la commissione un massimo di trenta teologi di diversa estrazione, scelti con il criterio della dottrina e della fedelt\u00e0 al magistero della Chiesa cattolica. La nomina \u00e8 di pertinenza del papa su proposta del cardinale prefetto della Congregazione per la dottrina della fede. \u00c8 richiesta la consultazione delle conferenze episcopali. I membri rimangono in carica per un quinquennio.\nIl \"motu proprio\" \"Tredecim anni iam\" di Giovanni Paolo II, del 6 agosto 1982, ha promulgato gli statuti definitivi della commissione.\nLa commissione ha sede nel Palazzo del Sant'Uffizio della Citt\u00e0 del Vaticano."}
{"id": "1783889", "revid": "123488775", "url": "https://it.wikipedia.org/wiki?curid=1783889", "title": "Love Generation", "text": "Love Generation \u00e8 un singolo di Bob Sinclar con la parte vocale eseguita da Gary Pine, membro della band giamaicana The Wailers (formata da Bob Marley). Il singolo \u00e8 stato pubblicato nel 2005 dall'etichetta Defected Records.\nLa canzone \u00e8 il quarto singolo ad essere estratto dall'album di Sinclair, \"Western Dream\". Il brano ottiene un notevole successo in tutta Europa e in Australia, ed \u00e8 stato uno dei dischi pi\u00f9 longevi nella top 10 tedesca. Ha avuto un successo pi\u00f9 modesto nel Regno Unito, dove tuttavia \u00e8 arrivato alla posizione 12.\nDel brano esiste una versione in lingua ungherese.\nIl video.\nIl video di \"Love Generation\" \u00e8 ispirato a quello di \"Sweet Lullaby\" dei Deep Forest. Entrambi i video figurano dei bambini a bordo di una bicicletta, attraverso varie location, che salutano i passanti.\nIl video, girato in vari luoghi negli Stati Uniti, comincia con un ragazzino (interpretato da David Beaudoin, protagonista di vari video di Bob Sinclar) che si sveglia in una mattina apparentemente normale. Dopo essersi preparato, prende la bicicletta e si reca a scuola, ma arrivato a destinazione, anzich\u00e9 fermarsi va avanti. Man mano che il bambino continua a guidare la bicicletta, vengono mostrati intorno a lui diversi scenari, che vanno da New York a San Francisco. Nel video compare anche Bob Sinclar.\nDato che la canzone \u00e8 stata utilizzata come colonna sonora dei Mondiali di calcio 2006, in una versione del video compaiono le mascotte FIFA Goleo VI e Pille."}
{"id": "1783890", "revid": "638792", "url": "https://it.wikipedia.org/wiki?curid=1783890", "title": "Sango Yokomizo", "text": ""}
{"id": "1783891", "revid": "2014155", "url": "https://it.wikipedia.org/wiki?curid=1783891", "title": "Simone Luigi di Lippe-Detmold", "text": "Biografia.\nEra il maggiore tra i figli sopravvissuti del Conte Simone VII di Lippe-Detmold e di sua moglie, Anna Caterina di Nassau-Wiesbaden.\nAlla morte del padre nel 1627, Simone Filippo non aveva ancora raggiunto l'et\u00e0 necessaria per succedere al trono paterno e venne posto sotto la tutela del conte Cristiano di Waldeck (1585-1637), suo prozio. I suoi zii, il Conte Ottone di Lippe-Brake e Giovanni Luigi di Nassau-Hadamar, di religione cattolica, tentarono di garantirsi senza successo la tutela del nipote, con l'intento di restaurare il cattolicesimo a Lippe.\nNel 1627 inizi\u00f2 il proprio Gran Tour in Europa, toccando citt\u00e0 di rilievo per l'epoca come Praga, Parigi, Londra e Amsterdam. Dopo il suo ritorno in madrepatria nel 1631 la sua prematura dichiarazione di idoneit\u00e0 al trono venne chiesta dallo stesso Imperatore Ferdinando II.\nSotto l'influenza del Cancelliere Christoph Deichmann, Simone Luigi mantenne una cauta politica di neutralit\u00e0 e si ravvicin\u00f2 gradualmente alla Svezia, cadendo per\u00f2 in disgrazia presso l'imperatore.\nMor\u00ec a Detmold di vaiolo all'et\u00e0 di 26 anni, l'8 agosto 1636.\nMatrimonio e figli.\nIl 19 giugno 1631 Simone Luigi spos\u00f2 la contessa Caterina di Waldeck (1612-1649), figlia del Conte Cristiano di Waldeck e sorella minore della sua matrigna, Maria Maddalena (1606-1671). Da questo matrimonio nacquero i seguenti eredi:"}
{"id": "1783893", "revid": "125663135", "url": "https://it.wikipedia.org/wiki?curid=1783893", "title": "Narnese Calcio", "text": "LAssociazione Sportiva Dilettantistica Narnese Calcio, meglio conosciuta come Narnese, \u00e8 una societ\u00e0 calcistica italiana con sede nella citt\u00e0 di Narni, in provincia di Terni. Fondata nel 1926, la squadra sfoggia come colori sociali il rosso e il blu e disputa le gare interne allo stadio Moreno Gubbiotti.\nFra le societ\u00e0 dilettantistiche umbre, \u00e8 l'unica ad aver sempre partecipato, dal secondo dopoguerra a oggi, al principale campionato dilettantistico nazionale o al massimo livello dilettantistico regionale; la squadra milita in Eccellenza Umbria.\nStoria.\nDalle origini agli anni 1940.\nFondata nel 1926 con il nome di Unione Polisportiva Narnese, svolge attivit\u00e0 episodica fino al 1930, quando si iscrive al campionato U.L.I.C., laureandosi campione regionale nella stagione 1933-1934. Dopo aver assunto la denominazione di Associazione Sportiva Fascista Narni, nel 1936-1937 si iscrive alla Seconda Divisione Umbra. \nPromossa in Serie C con la vittoria nella Prima Divisione Umbra 1939-1940, \u00e8 costretta a rinunciare al salto di categoria a causa di problemi economici. L'attivit\u00e0 della societ\u00e0 prosegue fino alla met\u00e0 della stagione 1941-1942, quando il Narni \u00e8 costretto a ritirarsi dal campionato. Nel periodo interbellico le gare casalinghe sono state disputate al Campo del Littorio, ubicato nella zona del tiro a segno.\nDal secondo dopoguerra agli anni 1970.\nNel secondo dopoguerra viene ripristinata l'originaria denominazione di Unione Polisportiva Narnese e inaugurato il nuovo campo di gioco: lo stadio San Girolamo. \nNella stagione 1945-1946 la troviamo ancora in Prima Divisione Umbra, dove nella stagione successiva riesce a qualificarsi per il girone finale valido per la promozione. Milita in Prima Divisione fino alla stagione 1951-1952, quando viene introdotto al vertice del dilettantismo regionale il nuovo campionato di Promozione a cui la Narnese partecipa fino alla sua sostituzione con il Campionato Dilettanti Umbria nella stagione 1957-1958 e con la Prima Categoria due anni dopo. \nI risultati pi\u00f9 rilevanti di questo periodo sono due quarti posti nel 1958-1959 e nel 1959-1960.\nNel 1961-1962 ottiene la sua prima promozione in Serie D. Subito retrocessa, vi fa ritorno vincendo imbattuta il campionato 1963-1964. La stagione successiva consegue il terzo posto in Serie D, rimanendo in corsa per la vittoria finale fino all'ultima giornata. \nAncora due stagioni in Serie D, prima di una nuova discesa fra i dilettanti. Tornata in Prima Categoria, tenta inutilmente la scalata nella serie superiore, classificandosi tre volte al secondo e tre volte al terzo posto tra il 1970 e il 1975. Con il sesto posto del 1975-1976 si assicura la partecipazione al ricostituito campionato di Promozione, che in Umbria viene reintrodotto a partire dalla stagione successiva. La seconda parte del decennio sar\u00e0 poi caratterizzata da tranquilli campionati di centro-classifica.\nGli anni 1980 e 1990.\nLa prima met\u00e0 degli anni 1980 vede la Narnese partecipare ancora al campionato di Promozione, dove per\u00f2 non ottiene risultati di rilievo. Nel luglio del 1983 si fonde con l'U.D.A. Sport Narni e assume la denominazione di Associazione Sportiva Narnese Calcio, mentre dal 1984 al 1986 disputa le gare interne allo stadio Sant'Anna, causa lavori di rifacimento dello stadio San Girolamo. \nNel 1985-1986 arriva la promozione in Interregionale, dove resta fino al 1991-1992, ottenendo due terzi posti consecutivi nel 1988-1989 e nel 1989-1990.\nRimane in Eccellenza una sola stagione, al termine della quale viene ripescata nel Campionato Nazionale Dilettanti. Al suo ritorno nella serie superiore (1993-1994) la Narnese sfiora la promozione in Serie C2, classificandosi seconda dietro al Teramo, in un girone che comprendeva anche la pi\u00f9 blasonata giunta terza. Due anni dopo, nel 1995-1996, arriva un altro secondo posto, in questa circostanza a precedere i rossobl\u00f9 di un solo punto sar\u00e0 la Maceratese. Dopo la terza piazza del 1997-1998, arriva nella stagione successiva un'altra retrocessione.\nGli anni 2000 e 2010.\nRelegata nuovamente in Eccellenza, consegue nel 2000-2001 il secondo posto, che gli vale l'accesso ai play-off nazionali, dove esce nel primo turno. Dopo aver raggiunto per due volte le semifinali dei play-off regionali, nel 2001-2002 e nel 2003-2004, si aggiudica nel 2004-2005 il campionato di Eccellenza (insieme con la Coppa Italia Dilettanti Umbria), riuscendo cos\u00ec a salire nuovamente in Serie D, dove resta per tre stagioni. \nTornata nella massima serie regionale, ottiene due qualificazioni ai play-off regionali tra il 2009 e il 2012 (sempre fuori in semifinale), prima di una nuova promozione in Serie D nel 2012-2013. Dopo un solo anno retrocede in Eccellenza, dove nelle successive cinque stagioni non \u00e8 mai andata al di sopra del quinto posto. Nel giugno del 2018 la societ\u00e0 \u00e8 sconvolta da un grave lutto: la scomparsa del co-presidente Moreno Gubbiotti (a cui dopo qualche mese sar\u00e0 intitolato lo stadio), che da 20 anni era alla guida del club.\nColori e simboli.\nColori.\nI colori sociali della Narnese sono il rosso e il blu. La divisa da gioco tradizionale \u00e8 formata da maglia a strisce verticali rosso-blu, calzoncini blu e calzettoni blu con bordi rossi. La seconda divisa \u00e8 invece interamente bianca, mentre per la terza vengono utilizzati dei completi di colore verde o blu. Per tre anni dal 1933 al 1936 sono state utilizzate maglie a strisce verticali nero-azzurre, avute in contributo dall'Ambrosiana-Inter di Milano.\nSimboli ufficiali.\nStemma.\nIl simbolo della compagine umbra \u00e8 lo stesso della citt\u00e0, il grifo.\nStrutture.\nStadio.\nOriginariamente noto come San Girolamo, dopo la morte del presidente Moreno Gubbiotti, il Comune di Narni ha deliberato di intitolare a questi lo stadio, ufficializzando la cosa durante una cerimonia tenutasi il 7 ottobre 2018, prima della gara di campionato Narnese-Lama.\nSorto sulle ceneri del vecchio campo rimasto in uso per quasi quarant'anni dal 1945 al 1984, ha avuto la luce dopo due anni di lavori nel 1986.\nL'impianto che ha una capienza di 2 649 posti a sedere, \u00e8 strutturato in quattro settori, uno per ogni lato del campo: tribuna coperta (224 posti), gradinata (832 posti), curva nord (al cui interno sono ospitati spogliatoi, infermeria, sala stampa e magazzino, 840 posti) e curva sud (destinata ai tifosi ospiti, 753 posti).\nIl 25 novembre 1987 \u00e8 stato teatro dell'amichevole internazionale fra le rappresentative dilettanti di Italia e Olanda, gara terminata con il risultato di 0-0.\nSociet\u00e0.\nOrganigramma societario.\nDal sito web ufficiale della societ\u00e0. \nStatistiche e record.\nPartecipazione ai campionati.\nA partire dall'esordio nel 1936-1937, in 84 stagioni sportive, la Narnese ha partecipato a 82 campionati (21 dei quali nazionali e tutti equivalenti all'attuale Serie D), rimanendo inattiva nel 1942-1943, a causa della seconda guerra mondiale e nel 2020-2021, in seguito all'emergenza sanitaria provocata dalla pandemia di Covid-19, mentre nel 1941-1942 si \u00e8 ritirata alla fine del girone di andata della Prima Divisione Umbria. Nel 1945 ha disputato il Campionato Regionale Umbro.\nPartecipazione alle coppe.\nLa Narnese ha partecipato a 30 competizioni nazionali fra Coppa Italia Dilettanti (migliore risultato raggiunto: quarti di finale nel 1984-85 e 1996-1997), Coppa Italia Serie D (massimo risultato il 3\u00ba turno ottenuto nel 2007-08) e Coppa dell'Italia Centrale (sempre eliminata al 1\u00ba turno). \nTifoseria.\nStoria.\nIl gruppo di riferimento del tifo organizzato rossobl\u00f9 \u00e8 la Vecchia Fossa. Lo striscione \u00e8 apparso per la prima volta nel 1992, ma il fenomeno ultr\u00e0 a Narni ha cominciato a svilupparsi gi\u00e0 a meta degli anni 1980, ai tempi cui la squadra giocava allo stadio \"S. Anna\".\nGemellaggi e rivalit\u00e0.\nIl gruppo, che occupa abitualmente la curva nord dello stadio Moreno Gubbiotti, non ha alcun orientamento politico.\nLe rivalit\u00e0 pi\u00f9 sentite sono quelle con le altre tifoserie umbre, in modo particolare: Angelana; Foligno; Bastia.\nL'unico gemellaggio stipulato \u00e8 quello con l'Aglianese."}
{"id": "1783901", "revid": "290948", "url": "https://it.wikipedia.org/wiki?curid=1783901", "title": "Giacimento petrolifero", "text": ""}
{"id": "1783904", "revid": "66387", "url": "https://it.wikipedia.org/wiki?curid=1783904", "title": "Stemma dell'Unione Sovietica", "text": ""}
{"id": "1783909", "revid": "337866", "url": "https://it.wikipedia.org/wiki?curid=1783909", "title": "Rinoceronti Milano", "text": ""}
{"id": "1783911", "revid": "1543377", "url": "https://it.wikipedia.org/wiki?curid=1783911", "title": "Rauisuchidae", "text": "I rauisuchidi (Rauisuchidae) sono una famiglia di arcosauri estinti, vissuti nel Triassico (tra 235 e 210 milioni di anni fa) e compresi in un gruppo pi\u00f9 vasto noto come rauisuchi (Rauisuchia).\nDescrizione.\nDi grandi dimensioni (\"Fasolasuchus\" superava i dieci metri di lunghezza), questi animali costituivano i massimi predatori del Triassico, insieme ai consimili poposauridi (Poposauridae) e prestosuchidi (Prestosuchidae). La testa era massiccia e fornita di lunghi denti aguzzi e ricurvi, mentre il corpo lungo e basso era tenuto sollevato dal suolo tramite arti potenti.\nClassificazione.\nVi \u00e8 disaccordo tra i paleontologi riguardo a quali siano gli effettivi rappresentanti della famiglia, e alcuni studiosi ritengono addirittura che i rauisuchidi e i prestosuchidi possano rappresentare una singola famiglia.\nUn'analisi cladistica condotta da J. Michael Parrish nel 1993 riguardante gli arcosauri crurotarsi stabil\u00ec che all'interno dei rauisuchidi fossero inclusi \"Rauisuchus\" (Carnico \u2013 Ladinico del Brasile), il gigantesco \"Fasolasuchus\" (tardo Norico dell'Argentina), il bizzarro \"Lotosaurus\" e il cosiddetto \u201crauisuchide di Kupferzell\u201d (successivamente noto come \"Batrachotomus\"), ma secondo David Gower (2002) questo animale era un prestosuchide. Sembra quindi che, con l'eccezione di \"Lotosaurus\", proveniente dalla Cina, questi animali fossero diffusi nel Gondwana. Altri resti ascritti a questa famiglia sembrano confermare questa ipotesi: \"Heptasuchus\" del Sudamerica e \"Tikisuchus\" dell'India. Secondo alcuni scienziati, tuttavia, \"Teratosaurus\" della Germania non sarebbe un poposauride ma un rauisuchide, cos\u00ec come \"Postosuchus\" del Nordamerica."}
{"id": "1783915", "revid": "287204", "url": "https://it.wikipedia.org/wiki?curid=1783915", "title": "Orest Adamovi\u010d Kiprenskij", "text": ""}
{"id": "1783916", "revid": "1543377", "url": "https://it.wikipedia.org/wiki?curid=1783916", "title": "Central Receiver System", "text": "I Central Receiver System sono impianti solari di grandi dimensioni. Possiamo definirli \"concentratori solari\". \nStruttura.\nL'impianto \u00e8 costituito da un parco di specchi riflettenti, detti eliostati. Gli eliostati hanno lo scopo di riflettere i raggi del sole e concentrarli in un punto comune, il ricevitore solare che \u00e8 situato su una torre al centro dell'impianto. All'interno del ricevitore solare viene fatto scorrere il fluido primario (generalmente acqua) che assorbe il calore generato dalla concentrazione dei raggi solari. Attraverso un turbina l'energia termica viene trasformata in energia elettrica. \nIl progetto PS10 e PS20.\nLa centrale Planta Solar 20, inaugurata nel 2009 in Spagna sul modello della precedente Planta Solar 10, \u00e8 la pi\u00f9 grande centrale di questo tipo al mondo. La centrale ha una potenza di 20 MW."}
{"id": "1783917", "revid": "28592", "url": "https://it.wikipedia.org/wiki?curid=1783917", "title": "Orest Adamovi\u010d Kiprienskij", "text": ""}
{"id": "1783919", "revid": "647919", "url": "https://it.wikipedia.org/wiki?curid=1783919", "title": "Ispettore Megure", "text": ""}
{"id": "1783922", "revid": "124402494", "url": "https://it.wikipedia.org/wiki?curid=1783922", "title": "World, Hold On (Children of the Sky)", "text": "World, Hold On (Children of the Sky) \u00e8 una canzone di Bob Sinclar, che vede la partecipazione nella parte vocale di Steve Edwards. \u00c8 stato il secondo singolo principale ad essere estratto dall'album \"Western Dream\", il 6 giugno 2006. A fine 2006 il singolo \u00e8 risultato la quindicesima canzone pi\u00f9 suonata in Messico. \u00c8 divenuto uno dei tormentoni estivi del 2006.\nIl video.\nIl video di \"World, Hold On (Children of the Sky)\" vede protagonista David Beaudoin, lo stesso bambino del video \"Love Generation\". Nel video, il ragazzino si sveglia e apprende la notizia che la Terra sta per essere distrutta da un meteorite. Il bambino decide quindi di costruire una nave spaziale, con la quale parte nello spazio insieme al proprio cane. La nave colpisce il meteorite con dei palloni da basket, distruggendolo. Tornato sulla Terra, il bambino \u00e8 accolto come un eroe, fino al momento che sua madre non lo sveglia, e l'avventura si rivela solo un sogno.\nTracce.\nA-side\nB-side\nA-side\nB-side\nA-side\nB-side\nA-side\nB-side\nA-side\nB-side\nA-side\nB-side"}
{"id": "1783924", "revid": "834", "url": "https://it.wikipedia.org/wiki?curid=1783924", "title": "Uds", "text": ""}
{"id": "1783925", "revid": "400694", "url": "https://it.wikipedia.org/wiki?curid=1783925", "title": "Departure", "text": "Departure (\"partenza\", \"dipartita\" in lingua inglese) pu\u00f2 riferirsi a:"}
{"id": "1783928", "revid": "28592", "url": "https://it.wikipedia.org/wiki?curid=1783928", "title": "Alexander Pushkin", "text": ""}
{"id": "1783931", "revid": "118477820", "url": "https://it.wikipedia.org/wiki?curid=1783931", "title": "Pu\u0161kinskaja", "text": ""}
{"id": "1783937", "revid": "1305772", "url": "https://it.wikipedia.org/wiki?curid=1783937", "title": "Battriano", "text": ""}
{"id": "1783940", "revid": "2008491", "url": "https://it.wikipedia.org/wiki?curid=1783940", "title": "I Puffi (serie animata 1981)", "text": "I Puffi (\"The Smurfs\") \u00e8 una serie televisiva animata tratta dalle storie a fumetti di Peyo e Yvan Delporte e prodotta negli Stati Uniti d'America dalla Hanna-Barbera. La serie esord\u00ec nel Nord America il 12 settembre 1981 e venne trasmessa fino al 7 dicembre 1989 per 421 episodi divisi in nove stagioni. In Italia la serie animata \u00e8 diventata molto popolare ed \u00e8 stata trasmessa inizialmente sulle reti locali dai primi anni ottanta, insieme all'uscita dei 45 giri della prima sigla e i 33 giri \"Arrivano i Puffi\", e poi successivamente sulle reti Mediaset con sigle diverse.\nProgrammazione.\nI primi episodi sono stati trasmessi in Italia prima sulle reti locali dal 1981, e poi successivamente per la prima volta su Canale 5 dal 1982. Dal 1983 la serie passa su Italia 1, che trasmette tutte le stagioni pi\u00f9 volte. Le repliche vengono trasmesse negli anni '90 su Canale 5 e Rete 4 e, a partire dal 12 settembre 2005, su Boing (del digitale terrestre) che trasmette le prime 3 stagioni. A partire dal 7 gennaio 2009 Boomerang (canale 609 di Sky) trasmette le prime 2 stagioni (esclusi gli episodi di John e Solfam\u00ec, ed alcuni episodi speciali), che vengono replicate spesso ancora tutt'oggi senza per\u00f2 aver dato spazio alle stagioni successive che l\u00ec finora si sono viste raramente, come la sesta, la settima, l'ottava, e la nona. Finalmente a gennaio del 2011 sono stati ritrasmessi da Hiro tutti gli episodi di John e Solfam\u00ec, mentre Italia 1 ha riproposto dal settembre 2011 parte dell'ottava stagione ed a seguire la nona ed ultima, per poi nel 2012 ritrasmettere anche gli episodi della settima, e a concludere i 4 episodi mancanti dell'ottava. Dal 2013 tutti gli episodi vengono ritrasmessi pi\u00f9 volte dal primo all'ultimo su Cartoonito; su questa rete le sigle sono state usate in ordine diverso rispetto agli altri canali, e a volte alcuni episodi sono stati montati per errore con doppia sigla, per esempio prima \"Puffi qua e l\u00e0\" e poi subito dopo \"Puffa un po' di arcobaleno\". Nelle prime dieci storie della prima serie, alcune delle quali suddivise in due parti, i personaggi vennero chiamati con i nomi statunitensi ma vennero attribuiti dei nomi in italiano. Man mano che la serie avanza i personaggi acquisiscono voci diverse, che per\u00f2 rispetteranno la cadenza e la personalit\u00e0 creata dal primo doppiatore.\nNella prima messa in onda le puntate avevano la durata di 22 minuti ed ospitavano due episodi brevi o un solo episodio pi\u00f9 lungo, mentre nelle repliche pi\u00f9 recenti le puntate da 22 minuti sono state suddivise in due episodi, ad esempio le parti vengono chiamate rispettivamente \"Parte 1\" e \"Parte 2\". I titoli degli episodi sono stati pi\u00f9 volte modificati a seconda della trasmissione o della riproposizione su VHS, DVD o repliche.\nNel 2009 inizia a circolare su internet l'indiscrezione secondo cui la puntata finale della serie mostrerebbe che i puffi altro non sarebbero che frutto di un sogno di Gargamella: tale notizia, mai suffragata da nessun episodio trasmesso, verr\u00e0 poi bollata come bufala.\nFra il 2018 e il 2020, vengono replicati su Italia 1 con il formato di 16:9 widescreen e con la sigla completa della durata di circa 3 minuti sempre cantata da Cristina D'Avena. A partire dal 2021, viene ripristinata la storica sigla con la durata di circa 2 minuti e anche il formato originale 4:3.\nQuarant'anni dopo la prima messa in onda sulle reti Mediaset, nel 2022 per la prima volta la serie viene acquisita dalla RAI, proponendola integralmente sul portale streaming di RaiPlay.\nDoppiaggio.\nL'edizione italiana \u00e8 a cura della Gruppo Trenta, oggi nota come Pumaisdue. I dialoghi italiani sono a cura di Simona Izzo, Arturo Dominici, Giuppy Izzo, Ruggero Busetti con la collaborazione di Fiamma Izzo, Marco Guadagno, Lorena Bertini, Antonella Rinaldi. La direzione del doppiaggio affidato a Simona Izzo, Arturo Dominici, Giuppy Izzo, Marco Guadagno con la collaborazione di Teo Bellia, Mauro Gravina e Germana Dominici.\nColonna sonora.\nNella serie \u00e8 frequente l'uso di composizioni di musica classica come sottofondo musicale:\nSigle italiane.\nTutti i brani sono interpretati da Cristina D'Avena, ad eccezione di \"Due giovani eroi, John e Solfami\" eseguita da Orchestra e Coro di Augusto Martelli e di \"Il Paese dei Puffi\", interpretata da Victorio Pezzolla con testo di Paola Blandi, mentre I testi delle canzoni interpretate da Cristina D'Avena sono scritti da Alessandra Valeri Manera. Per un approfondimento si rimanda alla Discografia italiana dei Puffi."}
{"id": "1783949", "revid": "1318658", "url": "https://it.wikipedia.org/wiki?curid=1783949", "title": "Ferrovia del Bernina", "text": "La ferrovia del Bernina (ted. \"Berninabahn\") \u00e8 una linea ferroviaria di montagna, a scartamento metrico, che congiunge la citt\u00e0 di Tirano, in Italia, con la svizzera Sankt Moritz.\nStoria.\nCostruita fra il 1906 e il 1910, non solo a scopo turistico, ma anche per trasportare passeggeri che si muovono per lavoro o altre necessit\u00e0 e merci, la linea raggiunge con ardite opere di ingegneria ferroviaria un'altitudine massima di 2.253\u00a0m, ed \u00e8 pertanto la pi\u00f9 alta ferrovia ad aderenza naturale delle Alpi, oltre che una delle pi\u00f9 ripide al mondo (raggiunge una pendenza massima del 7%). Inizialmente aperta solo nei mesi estivi, dall'inverno 1913-1914 la linea \u00e8 aperta tutto l'anno. La costruzione fu particolarmente impegnativa, anche per le maestranze, confluite in prevalenza da diverse regioni italiane, con un elevato numero di incidenti sul lavoro.\n\u00c8 stata una delle prime linee ferroviarie pensate e progettate per la trazione elettrica. La prima domanda di \"concessione\" del dicembre 1899 fu presentata dalla societ\u00e0 inglese \"General Water Power Limited\". Le centrali idroelettriche ottenute utilizzando le acque del \"Lago Bianco\" permettevano la disponibilit\u00e0 in loco della necessaria potenza, in epoche in cui il trasporto dell'energia su lunghe distanze incontrava, ancora, difficolt\u00e0 quasi insormontabili. Nell'atto di concessione fu espressamente prevista la clausola che l'energia elettrica per la trazione ferroviaria sarebbe stata ceduta a prezzo di favore.\nLa prima centrale resa produttiva fu quella di Brusio, seguirono le altre in val Poschiavo. Nel frattempo, nel 1902, Tirano fu raggiunta dalla ferrovia e si prospett\u00f2 la possibilit\u00e0 di creare un collegamento tra Italia e Svizzera. Nel 1905 ci fu un referendum a Brusio, Poschiavo, Pontresina e St. Moritz, che ebbe un esito largamente favorevole alla proposta. Il governo federale svizzero approv\u00f2 il progetto il 2 marzo 1906 e il successivo 1\u00ba maggio iniziarono effettivamente i lavori. Alcuni tratti vennero aperti man mano che proseguivano i lavori: nel luglio 1908 la Pontresina-Morteratsch e la Poschiavo-Tirano, e in agosto la Celerina-Pontresina e la Morteratsch-Bernina Suot. Nel luglio 1909 da St. Moritz si poteva arrivare fino ad Ospizio Bernina. La linea venne inaugurata nella sua completezza il 5 luglio 1910.\nFu gestita inizialmente dalla societ\u00e0 \"Bernina-Bahngesellschaft\" (BB), per passare nel 1943 alla ferrovia Retica (RhB). Fino al 1950 per aggirare le complicazioni date dalla legge italiana, il breve tratto da Tirano fino al confine, originariamente concesso nel 1902 alla ditta Frot\u00e8 e Westermann di Zurigo, figurava di propriet\u00e0 di una societ\u00e0 di diritto italiano, la \"Societ\u00e0 Anonima Tramvia Tirano-Campocologno\" (TTC), posseduta interamente dalla societ\u00e0 svizzera. Inoltre formalmente era classificata come \"tramvia\".. Con decreto federale del 22 marzo 1945 la ferrovia del Bernina fu inserita nella rete delle RhB; la TTC fu in seguito sciolta, e con decreto ministeriale del 9 marzo 1950 il governo italiano trasfer\u00ec la concessione del tronco tra Tirano e il confine alla RhB.\nLe difficolt\u00e0 finanziarie dell'impresa costruttrice furono superate con l'intervento della Banca Sarasin di Basilea, che aveva investito anche nelle imprese elettriche. Nei primi anni era previsto un esercizio solo nella stagione estiva, ma su pressione degli albergatori, che volevano sfruttare anche la stagione turistica invernale (allora assoluta novit\u00e0), nel 1912 furono acquistati mezzi spartineve, con diversi problemi a fare cambiare direzione.\nLa ferrovia del Bernina, insieme alla vicina linea dell'Albula, \u00e8 stata inserita il 7 luglio 2008 nella lista dei patrimoni dell'umanit\u00e0 dell'UNESCO, come esempi tecnicamente avanzati di gestione del paesaggio di alta montagna e come ferrovie a scartamento ridotto pi\u00f9 spettacolari del mondo. Dal 1979 la linea \u00e8 gemellata con la nipponica Ferrovia Hakone Tozan, costruita secondo lo stesso principio della ferrovia del Bernina: come simbolo del gemellaggio i nomi delle stazioni di St. Moritz, Alp Gr\u00fcm e Tirano sono scritti anche in giapponese.\nTratte in sede promiscua.\nLa ferrovia del Bernina ha la caratteristica, assai rara, di avere tratti in sede promiscua con il traffico veicolare, tipico delle tramvie. Partendo da Tirano si incontra questa peculiarit\u00e0 gi\u00e0 davanti al Santuario: la linea attraversa diagonalmente la piazza e prosegue al lato della strada, privo di una vera \"sede propria\", caratteristica essenziale di una linea ferroviaria. Questa particolarit\u00e0 si ripete negli attraversamenti delle localit\u00e0 di Le Prese e Li Curt,\ndove si fa uso delle rotaie scanalate.\nTraffico.\nLa linea \u00e8 percorsa da treni regionali a cadenza oraria, che effettuano servizio da Tirano a Sankt Moritz, e dal \"Bernina Express\", un treno espresso turistico in servizio da Tirano a Coira."}
{"id": "1783951", "revid": "2014155", "url": "https://it.wikipedia.org/wiki?curid=1783951", "title": "Simone Filippo di Lippe-Detmold", "text": "Biografia.\nEgli era il figlio maggiore del Conte Simone Luigi di Lippe-Detmold e di sua moglie, Caterina di Waldeck.\nAlla morte del padre, nel 1636, Simone Filippo era come i suoi fratelli ancora molto piccolo ed inadatto a succedere al trono paterno. La Contessa Caterina svolse perci\u00f2 il ruolo di tutrice dei suoi figli, ma quando Simone Filippo raggiunse i 24 anni ella decise di consultarsi col padre, il Conte Cristiano di Waldeck per una sua tutela, ma Giovanni Bernardo, fratello del defunto conte, si oppose e prese la reggenza per conto del nipote. \nPer il terrore che il cognato volesse addirittura uccidere il nipote per impossessarsi del suo legittimo trono, la Contessa Caterina diede ordine alle truppe di rapire il piccolo Conte (avvalendosi dell'aiuto della vicina Assia), che venne portato a Lemgo. Successivamente, madre e figlio si spostarono a Marburgo sotto la tutela del Langravio Giorgio II d'Assia-Darmstadt, dal momento che anch'egli era imparentato con il defunto Simone VI. \nNel 1646 il vaiolo uccise anche i fratelli minori di Simone Filippo e la madre si era risposata con il Principe Filippo Luigi di Schleswig-Holstein-Sonderburg-Wiesenburg, divenendo Duchessa di Holstein - tent\u00f2 un secondo rapimento del figlio nel 1647 ma questa volta Simone Filippo torn\u00f2 a Detmold per prendere definitivamente le redini della reggenza. Qui si spos\u00f2 con la Contessa Elisabetta Carlotta di Holzappel. Viaggi\u00f2 successivamente, dal 1649, a Parigi, a Grenoble, a Roma, a Milano ed infine a Firenze, dove mor\u00ec anch'egli di vaiolo nel 1650.\nDal momento che Simone Filippo era morto senza aver potuto dare alla luce degli eredi, la reggenza venne ottenuta da suo zio Giovanni Bernardo, che divenne Conte di Lippe-Detmold per i due anni successivi."}
{"id": "1783953", "revid": "1543377", "url": "https://it.wikipedia.org/wiki?curid=1783953", "title": "Lister Storm", "text": "La Lister Storm \u00e8 una automobile da competizione (omologata) per uso stradale, costruita dall'inglese Lister Cars nel 1993 in soli quattro esemplari prima di deciderne la sospensione della fabbricazione.\nIl contesto.\nLa Storm possiede un possente motore V12 di produzione Jaguar\nIl motore in questione \u00e8 un 7.0 L (6996cm\u00b3) erogante 546 CV e 790 Nm di coppia motrice, basato su quello usato dalla Jaguar XJR-12 da competizione che militava nella 24 Ore di Le Mans.\nLa vettura non \u00e8 dotata di freni antibloccaggio, ma incorpora freni anteriori Brembo da 14 pollici e posteriori da 12,5 che assolvono alla stessa funzione.\nIl controllo della trazione \u00e8 prodotto dalla Racelogic.\nL'aderenza viene garantita dal telaio modello ' ground effect' per incanalare il flusso d'aria sotto la vettura, creando cos\u00ec una forza verso il basso.\nLe sospensioni sono a doppi bracci trasversali con barre stabilizzatrici all'avantreno e al retrotreno.\nLa carrozzeria \u00e8 monoscocca a nido d'ape in alluminio sulla quale si inseriscono il tettuccio e i pannelli esterni in carbonio.\nLa Storm \u00e8 dotata di motore anteriore/trazione posteriore (FR) pesa 1664\u00a0kg, capace di uno 0-100 in 4,1 secondi. Ad oggi la Lister produce solo prototipi da gara.\nStorm GTS.\nLa Lister Storm GTS inizialmente debutt\u00f2 alla 24 Ore di Le Mans del 1995 nella classe GT1 fronteggiando autovetture del calibro di McLaren F1, Ferrari F40, Jaguar XJ220 e Porsche 911 GT2. La vettura aveva i colori del Newcastle United, squadra di calcio che sponsorizzava il team automobilistico. L'auto guidata da Geoff Lees e Rupert Keegan sfortunatamente non and\u00f2 bene in gara, a causa di un guasto alla scatola del cambio dopo appena 40 giri.\nNel 1996, il team decise di fare un pre-test nell'ottica della partecipazione alla gara sul Circuit de la Sarthe partecipando alla 24 Ore di Daytona. Sfortunatamente la Storm fall\u00ec anche qui. Anche dopo questa sconfitta il team decise di gareggiare a Le Mans con la Storm GTS, che riusc\u00ec a finire la gara, ma in diciannovesima posizione ed a 59 giri dalla vincitrice. \nIn seguito a questa serie di eventi tutt'altro che positivi i vertici della Lister decisero di iscrivere la Lister GTS al \"BPR Global GT Series\" debuttando alla quinta gara al N\u00fcrburgring. La vettura non riusc\u00ec per\u00f2 a concludere una gara."}
{"id": "1783954", "revid": "181699", "url": "https://it.wikipedia.org/wiki?curid=1783954", "title": "Registro delle notizie di reato", "text": ""}
{"id": "1783957", "revid": "181699", "url": "https://it.wikipedia.org/wiki?curid=1783957", "title": "Registro degli indagati", "text": ""}
{"id": "1783959", "revid": "1745361", "url": "https://it.wikipedia.org/wiki?curid=1783959", "title": "Lingua battriana", "text": "La lingua battriana o battriano \u00e8 stata una lingua iranica nord-orientale, parlata nella regione della Battria in Asia centrale. La sua forma scritta utilizz\u00f2 prima l'alfabeto aramaico e poi l'alfabeto greco con l'aggiunta della lettera \u03f8. La fonetica del battriano sembra condividere delle caratteristiche con il moderno pasthu e con lingua iraniche centrali come il parto e il sogdiano.\nIl battriano fu decodificato nel 1957 da W.B. Henning, dopo la scoperta di un'iscrizione a Surkh Kotal, nei pressi di Baghlan: si trattava della dedica per la fondazione di un santuario da parte dell'imperatore Kanishka, del suo abbandono a causa dell'interruzione dell'acquedotto e del suo restauro da parte di un funzionario dell'imperatore Huvishka, successore di Kanishka.\nStoria.\nIl battriano era probabilmente parlato dalle popolazioni della Battria prima dell'invasione di Alessandro Magno nel 323 a.C. circa: questo evento segn\u00f2 l'inizio di due secoli di dominio ellenistico, prima con l'Impero seleucide e poi col Regno greco-battriano, terminato nel 123 a.C. circa con l'invasione degli Yuezhi; questi adottarono l'alfabeto greco per scrivere il battriano, evento unico tra le lingue iraniche.\nIl battriano sembra abbia affiancato il greco come lingua ufficiale dei Kushan, discendenti degli Yuezhi, e fu utilizzato nelle loro monete e nelle loro iscrizioni. Nel 1993 \u00e8 stata ritrovata l'iscrizione di Rabatak, secondo la quale sotto il sovrano Kushan Kanishka (attorno al 120) l'uso della lingua greca fu ufficialmente abolito. L'espansione territoriale dei Kushan permise al battriano di propagarsi in India settentrionale e in parti dell'Asia centrale, fino al Turfan, nella Cina occidentale, dove alcuni manoscritti buddiste e manichee furono prodotti in battriano ancora nel IX secolo, facendone la pi\u00f9 recente testimonianza dell'uso del battriano insieme ad alcune iscrizioni ritrovate nella valle del Tochi in Pakistan."}
{"id": "1783960", "revid": "2099108", "url": "https://it.wikipedia.org/wiki?curid=1783960", "title": "Alfio Cascioli", "text": "Biografia.\nLaureatosi prima in economia all'Universit\u00e0 di Bologna e poi in sociologia con indirizzo psicologico presso l'Universit\u00e0 di Trento, ha insegnato all'universit\u00e0 Sapienza di Roma. Attualmente prosegue l'attivit\u00e0 di insegnamento alla Luiss Business School di Roma. \u00c8 presidente della Scuola Romana di Psicologia del lavoro e dell'Organizzazione e ne dirige il Corso di specializzazione post laurea in \"Esperto di sviluppo delle risorse umane\", presso la Pontificia Universit\u00e0 Gregoriana in Roma.\nOltre che svolgere attivit\u00e0 professionale di psicologo e psicoterapeuta, si dedica soprattutto alla consulenza aziendale. Ha approfondito il campo della motivazione personale.\nOpere pubblicate.\nOltre a numerosi articoli apparsi su riviste di settore come \"Psicologia e lavoro\", \"Sociologia del lavoro\" o \"Studi organizzativi\", ha pubblicato vari saggi, soprattutto con l'editrice FrancoAngeli, fra cui:"}
{"id": "1783962", "revid": "767487", "url": "https://it.wikipedia.org/wiki?curid=1783962", "title": "Nate Jaqua", "text": ""}
{"id": "1783965", "revid": "66387", "url": "https://it.wikipedia.org/wiki?curid=1783965", "title": "Stemma del Paraguay", "text": ""}
{"id": "1783968", "revid": "75938", "url": "https://it.wikipedia.org/wiki?curid=1783968", "title": "Signifero", "text": ""}
{"id": "1783977", "revid": "124402488", "url": "https://it.wikipedia.org/wiki?curid=1783977", "title": "Rock This Party (Everybody Dance Now)", "text": "Rock This Party (Everybody Dance Now) \u00e8 una canzone di Bob Sinclar, coprodotta da Cutee B e che figura alla parte vocale Dollarman, Big Ali e Makedah. La canzone campiona quasi interamente il brano del 1990 \"Gonna Make You Sweat (Everybody Dance Now)\", dei C+C Music Factory featuring Freedom Williams, ed \u00e8 stato estratto come terzo singolo estratto dall\"'Western Dream\", il 22 agosto 2006. In Italia fu utilizzata come sottofondo per gli spot della Wind con Aldo, Giovanni e Giacomo.\nIl video.\nIl video per la regia del noto appunto regista e produttore che ha per protagonista David Beaudoin, lo stesso ragazzino dei video \"Love Generation\" e \"World, Hold On\". Nel video, il ragazzo \"esegue\" il brano (accompagnato da due ragazzine), inizia imitando la scena interpretata da Tom Cruise in Risky Business e successivamente in ordine \"Smells Like Teen Spirit\" (Nirvana), il celebre chitarrista degli AC/DC Angus Young, Bob Marley, Eminem, Anthony Kiedis (frontman dei Red Hot Chili Peppers), Sean Paul, i Beatles al \"\"The Ed Sullivan Show\", Cry Me a River\" (Justin Timberlake), John Travolta nella La febbre del sabato sera e \"Thriller\" (Michael Jackson); compare inoltre lo stesso Bob Sinclar interpretando un vicino che si lamenta del volume troppo alto della musica.\nIl video ha acquisito popolarit\u00e0 soprattutto grazie a YouTube dove ha ricevuto otto milioni di visite.\nTracce.\n12\" maxi single (Yellow Productions)\n5\" maxi single (541)"}
{"id": "1783980", "revid": "1543377", "url": "https://it.wikipedia.org/wiki?curid=1783980", "title": "Ciliegia del monte", "text": "La ciliegia del monte \u00e8 una variet\u00e0 di ciliegia prodotta nell'area vesuviana.\nHa la buccia di colore giallo-rosato da un lato mentre \u00e8 di colore rosso scuro dall'altro. La polpa \u00e8 di colore giallastro, e di consistenza croccante.\n\u00c8 riconosciuta come prodotto agroalimentare tradizionale della regione Campania."}
{"id": "1783985", "revid": "3115", "url": "https://it.wikipedia.org/wiki?curid=1783985", "title": "Andrea Charvaz", "text": "Biografia.\nNato nella Tarantasia allora sabauda, fu ordinato sacerdote il 24 giugno 1818 a Chamb\u00e9ry. Dopo aver ricoperto l'incarico di vicario generale dell'arcidiocesi di Chamb\u00e9ry, fu scelto da Carlo Alberto di Savoia come precettore dei figli Vittorio Emanuele, futuro re d'Italia e Ferdinando, incaric\u00f2 che condusse fino al 1833, coadiuvato da Lorenzo Isnardi, che ne prese successivamente il posto.\nIl 20 gennaio 1834 fu nominato vescovo di Pinerolo; consacrato vescovo il successivo 9 marzo, prese possesso della diocesi il 31 marzo. Un terzo della popolazione della sua diocesi era allora valdese e monsignor Charvaz si confront\u00f2 con questa realt\u00e0 (che otterr\u00e0 libert\u00e0 religiosa solo pochi anni dopo, nel 1848) riprendendo e sostenendo in due pubblicazioni le tesi di Bossuet secondo cui i valdesi avrebbero aderito alla riforma solo dopo essersi ribellati all'autorit\u00e0 della Chiesa cattolica. Allo stesso tempo contrast\u00f2 le teorie del protestante Alexis Muston che sosteneva la tesi secondo cui i valdesi avrebbero avuto un'origine pi\u00f9 antica, in et\u00e0 apostolica. Muston, che fu ospite del vescovo ed ebbe quindi modo di confrontarsi direttamente con lui, sostenne che le opere di Charvaz fossero tra le migliori scritte contro i valdesi.\nCharvaz, che nelle sue lettere pastorali continuava a contrastare il protestantesimo e la diffusione da parte dei valdesi di Bibbie a suo dire distribuite ai cattolici per confonderli, predic\u00f2 la conversione dei valdesi al cattolicesimo fondando, tra l'altro, a Torre Pellice il Priorato dell'Ordine dei Santi Maurizio e Lazzaro, al quale apparteneva con il grado di cavaliere di gran croce. Nel 1844 nella cattedrale di San Donato accolse solennemente la conversione di ventiquattro valdesi.\nIl mancato accoglimento di una sua proposta di modifica alla legge del 30 ottobre 1847 che introdusse la censura statale sui testi liturgici, teologici e catechistici, da lui ritenuta una limitazione all'insegnamento dei vescovi imposta da chi dai vescovi avrebbe dovuto apprendere, lo port\u00f2 a rassegnare le sue dimissioni il 9 maggio 1848. Gli fu assegnata la sede titolare di Sebaste di Armenia.\nIl 27 settembre 1852, a dimostrazione del fatto che non era ancora caduto in disgrazia alla corte sabauda nonostante mantenesse posizioni contrarie alla politica liberale dello stato, fu nominato arcivescovo di Genova. Fu proprio Charvaz a benedire la prima pietra del nuovo santuario di Nostra Signora della Guardia sul Monte Figogna.\nNel 1869 si ritir\u00f2 per motivi di salute e mor\u00ec l'anno successivo a Mo\u00fbtiers, nella natia Savoia, dove \u00e8 sepolto.\nGenealogia episcopale.\nLa genealogia episcopale \u00e8:"}
{"id": "1783990", "revid": "124123", "url": "https://it.wikipedia.org/wiki?curid=1783990", "title": "Tsubaki Nekoi", "text": " All'interno del gruppo disegna le versioni super deformed dei vari personaggi, aiuta nel processo del character design e cura le illustrazioni del manga, applicando i retini o correggendo varie imperferzioni.\nDurante gli ultimi anni ha lavorato ad alcuni manga come disegnatrice principale, sostituendo cos\u00ec Mokona: nascono dal suo disegno \"Lawful Drugstore\", \"L'uomo per me\", \"Wish\", \"Mi piaci perch\u00e9 mi piaci\" e \"xxxHOLiC\". In quest'ultimo manga si occupa dei personaggi maschili, mentre Mokona cura il disegno dei personaggi femminili.\nFino al 2004 era conosciuta anche con il nome di o Mikku Nekoi. In un'intervista rilasciata in seguito, Nanase \u014ckawa dichiar\u00f2 che Nekoi cambi\u00f2 il suo nome perch\u00e9 era stanca che tutti le facessero notare che portava lo stesso nome di Mick Jagger."}
{"id": "1783995", "revid": "21880", "url": "https://it.wikipedia.org/wiki?curid=1783995", "title": "Beelzebufo", "text": ""}
{"id": "1783996", "revid": "72811", "url": "https://it.wikipedia.org/wiki?curid=1783996", "title": "Mick Nekoi", "text": ""}
{"id": "1783997", "revid": "125877616", "url": "https://it.wikipedia.org/wiki?curid=1783997", "title": "Gragnano Calcio 1939", "text": "L'Associazione Sportiva Dilettantistica Gragnano Calcio 1939, pi\u00f9 comunemente conosciuta come Gragnano, \u00e8 la principale societ\u00e0 calcistica di Gragnano, nella Citt\u00e0 metropolitana di Napoli, in Campania. I colori sociali del club sono il blu ed il giallo ed il simbolo \u00e8 un leone ruggente.\nStoria.\nNel 1939 un gruppo di pastai fonda l\u2019Intergragnano Calcio, nasce cos\u00ec la prima societ\u00e0 di calcio della citt\u00e0 della pasta. Il presidente \u00e8 Sebastiano Vicinanza, i colori sociali della squadra sono il giallo ed il blu.\nL\u2019Intergragnano milita in Serie C per quattro anni, ovvero dal 1944 al 1948 e riesce ad imporsi su scala regionale ed Interregionale. Nel 1947 il Gragnano conquista la Coppa L.I.S. ( Lega Interregionale Sud).\nNel 1960 poi la prima svolta per il calcio gragnanese : cancellato l\u2019Intergragnano dai campionati di calcio nel 1957, prende forma il nuovo sodalizio sportivo Enal Gragnano, grazie all\u2019intensa attivit\u00e0 di un grande appassionato di calcio, Vittorio Sorvillo che riesce a costituire la squadra Pulcini \u2013 Nagc , Lega Ragazzi- Lega Giovanile e Prima Squadra coinvolgendo pi\u00f9 di duecento giovani . I colori sociali in omaggio alla citt\u00e0 di Gragnano sono il giallo e il rosso . Alcuni giovani calciatori dell\u2019Enal Gragnano, selezionati dal Tecnico Federale Nazionale, mister Vultaggio, , vengono avviati al Centro di Addestramento di Coverciano, sede degli allenamenti della Nazionale.\nDopo circa 5 anni nasce la Leonida (squadra formata da appassionati di Piazza San Leone) e nasce la Leonida Gragnano su iniziativa di Antonio Di Massa. \nLa nuova societ\u00e0 resta in vita fino al 1972, anno in cui nasce il Real Gragnano.\nNegli anni '90 nasce la Societ\u00e0 Sportiva Calcio Gragnano.\nIl primo presidente della S.S.C. Gragnano \u00e8 l'ingegnere Antonio Ruocco che riesce a portare la compagine della citt\u00e0 della pasta in Interregionale. L'avventura nei Dilettanti dura per\u00f2 una sola stagione.\nIl Gragnano resta nel limbo dell'Eccellenza e ai giallobl\u00f9 non riesce per anni il salto in Serie D, fino a quando la squadra passa nelle mani della nuova societ\u00e0 presieduta da Enzo Cannavacciulo (mancato prematuramente nel 2010), il quale grazie a numerosi sforzi economici riesce a riportare la squadra nella stagione 2006/07 in Serie D, battendo i siciliani del Carini, dopo che per anni aveva visto svanire il sogno promozione nelle varie finali regionali perse con Villafranca e . Da ricordare anche le due finali perse di Coppa Eccellenza Campania, con e .\nLa stagione 2007/08 segna il ritorno del Gragnano in Serie D, con un ottimo piazzamento finale che vale la salvezza sul campo, malgrado sia stato costretto a giocare nel vicino Stadio Romeo Menti di Castellammare di Stabia per l'inagibilit\u00e0 dell'impianto gragnanese. Nel 2008 la societ\u00e0 si \u00e8 vista costretta a cedere il titolo di serie D ad una nuova societ\u00e0 della citt\u00e0 di Pozzuoli denominata Atletico Puteolana 2008 la quale, dopo essere retrocessa in Eccellenza nella stagione successiva, lo ha riconsegnato alla citt\u00e0 di Gragnano che lo ha poi rivenduto alla Real Boschese.\nDopo alcuni anni in cui il calcio \u00e8 scomparso dalla citt\u00e0, nell'estate del 2013 rinasce nuovamente la S.S.C. Gragnano grazie al nuovo presidente Franco Minopoli il quale acquista il titolo sportivo di Prima Categoria del Ristor Lettere. Finisce il campionato al secondo posto e vince ai play-off contro il Teora venendo promosso in Promozione. A fine stagione la societ\u00e0 si \u00e8 fusa con la Libertas Stabia creando il Gragnano Calcio F.C., iscritto in Eccellenza, mentre il vecchio titolo sportivo di Promozione \u00e8 stato ceduto alla Boys Pianurese, che militava in Prima Categoria. Nella stagione 2014/15 il Gragnano riesce a raggiungere, dopo 8 anni di assenza, la promozione in Serie D. Le partite casalinghe vengono disputate nella prima parte della stagione nello Stadio Romeo Menti Castellammare di Stabia, successivamente si gioca al San Michele di Pimonte.\nNell'estate 2015 il Gragnano Calcio F.C. cambia denominazione sociale per la nuova stagione in serie D, nasce cos\u00ec: A.S.D. Citt\u00e0 di Gragnano. Lo sponsor ufficiale diventa il Pastificio Lucio Garofalo, gi\u00e0 impegnato nella sponsorizzazione col , mentre lo sponsor tecnico \u00e8 la Givova. Il presidente onorario \u00e8 Vincenzo Martone.\nLe prime partite casalinghe vengono giocate allo stadio Massaquano di Vico Equense fino al 9 novembre 2015 quando, terminati i lavori di ristrutturazione, riapre il nuovo stadio Comunale San Michele di Gragnano.\nIl Gragnano si salva agevolmente raggiungendo il decimo posto ed evitando i play-out.\nNell'estate 2016 entra in societ\u00e0 come socio di maggioranza Carmine Franco.\nDopo un avvio incerto che vede l'esonero del tecnico Masecchia e l'azzeramento delle precedenti cariche dirigenziali, la rivoluzione porta sulla panchina Giovanni Ferraro, con Casapulla direttore sportivo e Bruno Giordano direttore tecnico. \nNel 2019 retrocede in eccellenza dopo aver perso i play out contro il Nard\u00f2."}
{"id": "1784006", "revid": "1305772", "url": "https://it.wikipedia.org/wiki?curid=1784006", "title": "Lo specchio delle spie", "text": ""}
{"id": "1784011", "revid": "486946", "url": "https://it.wikipedia.org/wiki?curid=1784011", "title": "Madame Tussaud's (Hong Kong)", "text": ""}
{"id": "1784015", "revid": "383359", "url": "https://it.wikipedia.org/wiki?curid=1784015", "title": "Stadio Morumbi", "text": "L'est\u00e1dio C\u00edcero Pompeu de Toledo, conosciuto come st\u00e1dio Morumbi, \u00e8 uno stadio di San Paolo che si trova nel quartiere omonimo, in Brasile. Ospita le partite casalinghe del San Paolo. \nStoria.\nNei primi anni della sua esistenza, il San Paolo ha utilizzato come quartier generale e campo Finchley Forest, situato accanto al ponte delle Bandiere, accanto a Tiete, fiume nel centro di San Paolo. Quindi \u00e8 usato il nome di St. Paul quando si parla della Foresta il primo periodo di esistenza dell'associazione di gennaio 1930 fino a maggio 1935. Quando il club \u00e8 stato rifondato nel dicembre del 1935, non aveva un proprio campo, una situazione che dur\u00f2 fino al 1938, quando l'unione con lo studente ha guadagnato il possesso del campo di Mooca per gli appartenenti all'Antartico. Nel 1940 ha iniziato a utilizzare il Pacaembu. Nel 1944, il San Paolo ha acquistato Canind\u00e9, che divenne loro campo. Ma Canind\u00e9 \u00e8 stato usato solo come sede sociale e luogo di formazione, la zona era piccola per la costruzione di un grande stadio e quindi le idee emerse e progetti per la fattibilit\u00e0 di una piazza nello sport da qualche altra parte in citt\u00e0.\nPassarono diversi anni prima che i lavori potessero avanzare, e solo nel 1960 lo stadio fu aperto, anche se non definitivamente concluso. La partita inaugurale ebbe luogo il 2 ottobre del 1960, con l'incontro tra i padroni di casa del San Paolo e lo Sporting Lisbona (1-0), davanti a 56.448 spettatori. Tuttavia mancavano ancora parti di tribune ancora da costruire, e per mancanza di fondi i lavori per il completamento dello stadio rimasero fermi dal 1962 al 1968, quando ripresero grazie al presidente del San Paolo, Laudo Natel, divenuto intanto governatore dello Stato. Grazie anche a fondi raccolti con il carnevale Paulista, i lavori ripresero nel 1968; si prov\u00f2 a nominarlo \"est\u00e1dio C\u00edcero Pompeu de Toledo\", in onore al dirigente paulista omonimo, tuttavia la popolazione di San Paolo lo chiam\u00f2 sempre come il quartiere nel quale si trovava, e il nome datogli non prese mai piede.\nFinalmente nel 1970 avvenne l'inaugurazione totale dello stadio, che a quel tempo avrebbe potuto contenere quasi 150.000 spettatori, con una partita tra San Paolo e il Porto, di fronte a circa 108.000 spettatori e che termin\u00f2 1-1.\nInizialmente lo stadio avrebbe dovuto ospitare la partita inaugurale dei mondiali 2014, tuttavia gi\u00e0 nel 2010 venne escluso dai mondiali brasiliani perch\u00e9 il comitato locale organizzatore della Coppa del mondo non ottenne le garanzie finanziarie necessarie dal comitato della citt\u00e0 di San Paolo."}
{"id": "1784017", "revid": "486946", "url": "https://it.wikipedia.org/wiki?curid=1784017", "title": "Morumbi (stadio)", "text": ""}
{"id": "1784019", "revid": "486946", "url": "https://it.wikipedia.org/wiki?curid=1784019", "title": "Est\u00e1dio C\u00edcero Pompeu de Toledo", "text": ""}
{"id": "1784026", "revid": "765341", "url": "https://it.wikipedia.org/wiki?curid=1784026", "title": "Giovanni Mane Giornovichi", "text": "Biografia.\nIl suo luogo e la sua data di nascita sono stati per diversi anni molto discussi: Bertini afferm\u00f2 che nacque a Palermo nel 1745, A. Adalbert Gyrowetz nella sua autobiografia, pubblicata a Vienna nel 1848, indic\u00f2 come suo luogo di nascita Ragusa. \u00c8 tuttavia sicuro che egli discendeva da una famiglia croata originaria probabilmente della Repubblica di Ragusa (suo padre fu probabilmente un certo Giovan-Maria Gernovick, attivo durante il carnevale del 1751 a Pistoia come direttore di una compagnia di giro). Tradizionalmente viene considerato un allievo di Antonio Lolli, con il quale studi\u00f2 tra il 1760 e il 1770 a Stoccarda, ma ci\u00f2 non \u00e8 generalmente accertato, fatto sta che la sua carriera musicale ebbe sicuramente inizio con il suo arrivo a Parigi nel 1770. Il 25 marzo 1773 avvenne il suo debutt\u00f2 di musicista ai Concert Spirituel conseguendo un gran successo, tant'\u00e8 che divenne in poco tempo il violinista pi\u00f9 favorito nella capitale francese; segu\u00ec poco dopo, nello stesso anno la pubblicazione dei suoi primi concerti per violino. Negli anni successivi fu coinvolto in vari scandali e in storie di comportamenti rissosi. Tenne esecuzioni pubbliche sino al 1777, quando divenne direttore d'orchestra del principe Rohan-Gu\u00e9m\u00e9nee, posizione che conserv\u00f2 fino al 1779, quando improvvisamente lasci\u00f2 Parigi in circostanze discutibili.\nDopo una breve apparizione a Francoforte sul Meno, fu a Berlino dove fu nominato direttore d'orchestra del principe erede al trono di Prussia, carica che neanche tre anni dopo dovette lasciare a causa di una disputa avuta con il primo violoncellista Jean-Pierre Duport. Nel settembre 1782 lo troviamo a Varsavia e agli inizi dell'anno successivo a San Pietroburgo, al servizio di Caterina la Grande. Dopo quattro anni, nel 1786, lasci\u00f2 per\u00f2 la Russia per la volta di Vienna, dove fu ammirato da personalit\u00e0 musicali di spicco, come Carl Ditters von Dittersdorf, Leopold Mozart e Adalbert Gyrowetz. Nell'aprile del 1789 fu a Mosca, ma due anni dopo lasci\u00f2 nuovamente l'Impero Russo per recarsi a Londra, dove si esib\u00ec come violinista; fu dunque a Edimburgo, poi in Irlanda e infine a Bath. Nel 1793 Giovanni Battista Viotti tent\u00f2 di ingaggiarlo come violinista nella sua orchestra di Hanover Square, ma Giornovichi continu\u00f2 a suonare per nelle orchestre concorrenti. Anche in Inghilterra emerse la sua personalit\u00e0 assai discutibile, il quale gli cre\u00f2 non poche difficolt\u00e0, soprattutto per quanto riguarda il comportamento arrogante che tenne nei confronti dei reali inglesi. Lasci\u00f2 la capitale inglese verso la fine del 1796 e stabil\u00ec per sei anni ad Amburgo, dove fu attivo pi\u00f9 come un giocatore di biliardo che come violinista. La sua vena musicale ormai era in declino, tuttavia nel marzo del 1802 tenne con successo un concerto a Berlino. Nell'autunno dello stesso anno torn\u00f2 definitivamente a San Pietroburgo, dove riprese la carica di direttore dell'orchestra di corte, tenendo tale posizione fino alla morte. Mor\u00ec nel 1804 a causa di un ictus subito durante una partita a biliardo.\nConsiderazioni sull'artista.\nGiornovichi fu, prima dell'arrivo di Giovanni Battista Viotti, il pi\u00f9 importante violinista attivo a Parigi degli anni settanta del Settecento. Dittersdorf descriveva cos\u00ec le sue esecuzioni:\nGiornovichi era particolarmente lodato nella sua epoca per il \"suo piacevole modo di suonare\" e la \"potenza del suono che emetteva con il suo strumento\". Fu attivo anche come insegnante di violino, ma per questo non suscit\u00f2 l'ammirazione dei contemporanei.\nLe composizioni pi\u00f9 importanti di Giornovichi sono i suoi concerti per violino. Essi sono semplici e chiari nella struttura e nell'armonia e attraenti ma limitati nell'espressione; questi suoi lavori personificano l'ultima fase dello stile galante."}
{"id": "1784027", "revid": "726373", "url": "https://it.wikipedia.org/wiki?curid=1784027", "title": "Tasso atteso di crescita dei dividendi", "text": "Il tasso di crescita dei dividendi \u00e8 il tasso con cui un'azienda trattiene gli utili per reinvestirli\nCalcolo contabile.\nDefinito EPS l'utile per azione; \ndefinito poi CES com l'equity contabile per azione ossia il valore di capitalizzazione di tutta l'azienda risultante dai calcoli contabili diviso il numero delle azioni dell'azienda presenti sul mercato\nsi ha che la formula che misura la redditivit\u00e0 generale degli investimenti dell'azienda \u00e8 il\nROE=EPS/CES\nOssia la redditivit\u00e0 \u00e8 data dagli utili prodotti da un'azienda in un anno diviso la sua capitalizzazione complessiva ad inizio anno.\nSe un'azienda ha un return on equity (ROE) del 10% e ha un tasso di ritenzione degli utili (TRU) del 60%, si avr\u00e0 che l'anno venturo - posto che il ROE resti stabile - gli utili saranno cresciuti, rispetto all'anno attuale, di 0.1 X 0.6= 6%\nSi pu\u00f2 quindi generalizzare la formula affermando che il tasso atteso di crescita dei dividendi g \u00e8 dato da:\ng = ROE x TRU\nDimostrazione.\nDefiniamo come g il tasso di crescita dei dividendi:\nformula_1\nFacciamo l'ipotesi che il tasso di ritenzione degli utili non cambi nel tempo.\nPossiamo inoltre scrivere che tutta la quantit\u00e0 reinvestita il prossimo anno aumenter\u00e0 gli utili nel seguente modo:\nformula_2\npossiamo quindi, da quest'ultima espressione scrivere:\nformula_3\ndove Pr \u00e8 ikl pay-out-ratio ovvero 1 - TRU ovvero\nformula_4\ndove Rr \u00e8 il retention rate o tasso di ritenzione degli utili infine otteniamo:\nformula_5\nricordando che il tasso di ritenzione degli utili \u00e8 costante allora possiamo scrivere:\nformula_6\nquindi:\nformula_7\nda cui facilmente segue che:\nformula_8\nuguagliando le formule precedenti otteniamo:\nformula_9"}
{"id": "1784031", "revid": "28057", "url": "https://it.wikipedia.org/wiki?curid=1784031", "title": "Tasso di ritenzione degli utili", "text": "Il tasso di ritenzione degli utili \u00e8 la parte degli utili reinvestiti da un'azienda.\nNormalmente le aziende quotate in borsa non distribuiscono tutti gli utili prodotti dalle attivit\u00e0 aziendali in un anno ai propri azionisti. Talvolta infatti si impongono scelte che per far crescere l'azienda necessitano di ulteriori investimenti.\nDagli utili quindi prodotti dall'azienda in un anno, l'amministrazione potr\u00e0 decidere di trattenerne una percentuale per reinvestirla e distribuire solo il restante agli azionisti. Ovviamente questo investimento si ripercuote sul prezzo dell'azione che, se il mercato ritiene essere un buon investimento, salir\u00e0.\nLa percentuale degli utili che viene trattenuta dall'azienda per nuovi investimenti si chiama appunto \"tasso di ritenzione degli utili\".\nLa formula con cui viene espresso \u00e8: TRU=(EPS-DIV)/EPS ; dove DIV sono i dividendi per azione ed EPS gli utili per azione."}
{"id": "1784034", "revid": "889336", "url": "https://it.wikipedia.org/wiki?curid=1784034", "title": "Salustiano Vidal", "text": ""}
{"id": "1784040", "revid": "599013", "url": "https://it.wikipedia.org/wiki?curid=1784040", "title": "Joaquin Cort\u00e9s", "text": ""}
{"id": "1784048", "revid": "125090315", "url": "https://it.wikipedia.org/wiki?curid=1784048", "title": "Complesso della Santissima Trinit\u00e0", "text": "Il complesso della Santissima Trinit\u00e0 di Venosa \u00e8 un'incompiuta opera religiosa costituita da una \"\"chiesa antica\" (o \"chiesa vecchia\"), a cui d\u00e0 accesso l'entrata principale, e da una \"chiesa incompiuta\"\" (o \"chiesa nuova\"), la cui costruzione non fu mai portata a termine. Labbazia contiene la stratificazione di tracce ereditate principalmente da Romani, Longobardi e Normanni. Venne riconosciuto come monumento nazionale con regio decreto dal 20 novembre 1897.\nStoria.\nVi \u00e8 controversia sulla data di fondazione, ma gli studi pi\u00f9 recenti riprendono le teorie di Daniel Bertaux secondo il quale l'abbazia (che inizialmente comprendeva solo la \"Chiesa antica\") venne innalzata dai Benedettini prima della venuta dei Normanni. Il nucleo originario \u00e8 costituito da una basilica paleocristiana sorta tra il V e il VI secolo, ove in precedenza vi era un tempio pagano dedicato a Imene. Nel 1059 venne consacrata da papa Niccol\u00f2 II. Nello stesso anno Roberto il Guiscardo volle rendere la chiesa il sacrario degli Altavilla e fece portare all'interno le salme dei suoi fratelli Guglielmo \"Braccio di Ferro\", Umfredo e Drogone (verr\u00e0 poi anche lui sepolto qui).\nDescrizione.\nChiesa antica.\nLa chiesa preserva un impianto in stile paleocristiano, strutturato da una pianta basilicale romana con un'ampia navata centrale e l'abside posta sul fondo, ma nel corso del tempo ha subito varie mutazioni a partire dal VII secolo, fino agli apporti di ricostruzione e restauro ad opera di Longobardi (nel X secolo) e Normanni (tra il XI ed il XIII secolo).\nL'ingresso della chiesa, in stile romanico, esibisce sul lato sinistro due sculture di leoni in pietra e quattro sporgenze, che corrispondono ad altrettante facciate sovrapposte l'una all'altra nel corso dei secoli. Da destra verso sinistra: la prima sporgenza \u00e8 di epoca normanna tra il XI e XII secolo; la seconda \u00e8 longobarda, datata il X secolo; la terza \u00e8 del VIII-IX secolo e la quarta \u00e8 l'entrata laterale della Basilica Paleocristiana, al momento chiusa.\nVarcando la soglia dell'edificio, si possono rimirare varie sculture di civilt\u00e0 eterogenee, perlopi\u00f9 romane, e la cosiddetta \"Colonna dell'Amicizia\", opera romana sormontata da un capitello bizantino. La Colonna venne chiamata cos\u00ec perch\u00e9 dice la tradizione che girarvi intorno tenendosi per mano sia un presagio di eterna amicizia e per le giovani spose che si comprimano tra colonna e parete, un augurio di fecondit\u00e0.\nPoco prima dell'ingresso della chiesa, vi sono due facciate. La prima \u00e8 costituita da un portale realizzato dal Maestro Palmieri nel 1287 e, alla sua sinistra, \u00e8 osservabile un grande affresco del XV secolo che raffigura San Cristoforo. La seconda facciata \u00e8 composta dal massiccio arco del porticato, seguito da altri due archi, sovrastati da una galleria di piccoli archi ciechi. Vicino alla facciata si trova la scalinata che conduce al Monastero.\nInterno.\nLa parte interna della chiesa occupa una superficie di circa 1000 metri quadrati mentre l'altezza del soffitto, al centro dell'edificio, misura poco pi\u00f9 di 10 metri. L'impostazione architettonica \u00e8 di tipo paleocristiano. La navata centrale \u00e8 divisa in altre quattro costituite da grandi archi (otto a destra e sei a sinistra) larghi 10,15 metri, escluso lo spessore dei pilastri. L'abside \u00e8 posta sul fondo e ha una forma semicircolare con raggio di 3,95 metri. Di fronte ai due pilastri d'angolo della navata si ergono due colonne di circa 5,40 metri, adornate da capitelli romani in stile corinzio.\nNella navata destra si trova \"La Tomba degli Altavilla\", luogo funerario di Roberto il Guiscardo, Guglielmo Braccio di Ferro, Guglielmo del Principato, Umfredo, Drogone, esponenti illustri della famiglia \"de Hauteville\", che provenienti dalla Normandia come guerrieri mercenari agli inizi dell'anno mille, diedero l'avvio al primo regno unitario nell'Italia meridionale. I corpi un tempo riposavano in sarcofagi singoli, e le loro ossa vennero riunite nell'arca alla met\u00e0 del Quattrocento. Della tomba del Guiscardo, attraverso i documenti, ci \u00e8 noto l'epitaffio in cui egli era soprannominato \"Terror Mundi\".\nNella navata sinistra si trova invece la tomba di Alberada di Buonalbergo (chiamata anche \"Aberada\"), moglie di Roberto il Guiscardo. La donna spos\u00f2 Roberto nel 1053 ma venne da lui ripudiata per la principessa longobarda Sichelgaita di Salerno. Aberada ebbe anche un figlio dal Guiscardo, Boemondo I d'Antiochia, eroe della Prima Crociata, che mor\u00ec a Canosa nel 1111 ed ivi \u00e8 sepolto. Sull'architrave del monumento campeggia un'iscrizione in latino che attesta la sua sepoltura:\nAccanto alla tomba di Aberada vi \u00e8 il sepolcro di Raffaele ed Emilio Acciaiuoli (XV secolo), originari di Firenze e signori Melfi. Sempre nella navata sinistra troviamo una pavimentazione di mattoncini appartenente alla Basilica Paleocristiana e, in successione ad un piano inferiore, un mosaico sul pavimento di \"domus romana\" del periodo imperiale (II-III secolo d.C.).\nChiesa incompiuta.\nL'edificio venne iniziato con l'impiego di materiali provenienti da monumenti di svariate civilt\u00e0, tra cui romana, longobarda ed ebraica. Il suo progetto risale al XII secolo, quando la Chiesa antica venne giudicata un luogo inadatto a contenere un certo numero di fedeli, quindi si opt\u00f2 di architettare un vasto ampliamento dietro l'abside, con il fine di creare un'unica grande basilica.\nSi ipotizza che i lavori, sovvenzionati dai Benedettini, iniziarono verso la met\u00e0 del 1100 ma il ritmo and\u00f2 scemando a causa dell'altalenante patrimonio dei Benedettini e anche perch\u00e9 questi furono costretti ad abbandonare Venosa, causa la soppressione del loro monastero da papa Bonifacio VIII nel 1297. Costui assegn\u00f2, nello stesso anno, il complesso ai \"Cavalieri dell'Ordine dell'Ospedale di San Giovanni di Gerusalemme\" (in seguito noti come Cavalieri di Malta), i quali avevano perso i propri possedimenti in Palestina durante l'Ultima Crociata.\nL'Ordine non prest\u00f2 attenzione all'impianto monastico della nuova chiesa e stanzi\u00f2 il proprio quartier generale all'interno di Venosa, nel \"Palazzo del Bal\u00ec\". Da quel momento la struttura non venne pi\u00f9 completata ma vennero attuati altri interventi come il portale nel XIV secolo e il campanile a vela nel XVI secolo, ma a livello architettonico la Chiesa incompiuta rimase tale. Oggi il monumento \u00e8 affidato all'antico ordine dei Padri Trinitari.\nInterno.\nL'ingresso, travalicato da un arco semicircolare, evidenzia una lunetta decorata da un'iscrizione propiziatoria che chiede la protezione di Dio sul Tempio e sui monaci, nonch\u00e9 la pace dello spirito e del corpo. Sopra la lunetta si trova l'agnello con la croce, ovvero il simbolo dell'Ordine dei Cavalieri di Malta. All'interno dell'Incompiuta, si possono trovare varie opere e ornamenti che appartenevano all'Anfiteatro Romano, come l'epigrafe della scuola gladiatoria di Salvio Capitone, che presenta un elenco di gladiatori che combattevano nell'Anfiteatro. Inoltre si possono ammirare vari bassorilievi come la \"Stele Funeraria dei Cinna\", famiglia del console romano Lucio Cornelio Cinna e il \"Gruppo di tre Vipere\", iconografia longobarda."}
{"id": "1784055", "revid": "92723", "url": "https://it.wikipedia.org/wiki?curid=1784055", "title": "Viridiana (personaggio)", "text": "Viridiana \u00e8 un personaggio del libro \"Il druido di Shannara\" che fa parte del \"Ciclo degli Eredi di Shannara\", una tetralogia scritta da Terry Brooks.\nStoria.\nViridiana \u00e8 uno Spirito Elementale ed \u00e8 la Figlia del Re del Fiume Argento che ha il compito di aiutare Walker Boh della ricerca della Pietra Magica Nera. Lei \u00e8 nata cos\u00ec:\nIl Re del Fiume Argento lev\u00f2 lentamente le mani per evocare la magia. Al richiamo della vecchia creatura di Faerie rispose un albero, scheletro di quel che stava per creare. Come in risposta alle volont\u00e0 del vecchio re l'albero mut\u00f2 nella forma, le foglie si staccarono e volarono portate via dal vento. Poi venne il turno della terra, essa, trasportata da forze invisibili si depose piano sull'albero tracciandone i contorni con assoluta precisione. Il vecchio re raccolse la seta sulla criniera di un unicorno per i capelli lunghi e argentei, poi due perle nere per gli occhi. La ragazza era perfetta, in ogni suo particolare, ma peccava ancora di una cosa, la pi\u00f9 importante, la vita. Il Re del Fiume Argento si guard\u00f2 attorno, scelse una colomba e la introdusse nel petto di sua figlia. Questo sarebbe stato il suo cuore. Poi con fare paterno abbracci\u00f2 la ragazza ancora inanimata e le trasmise la propria vita. Ella era Viridiana, la bellissima e perfetta Figlia del Re del Fiume Argento. Sua madre era la natura stessa.\nViridiana parte verso Culhaven per cercare Pe Ell e Morgan Leah, ferrea nella sua volont\u00e0 di compiere il compito assegnatole. Ogni sua tappa \u00e8 un miracolo, infatti, quando giunge a Culhaven, si ferma ai Giardini di Meade e li fa rinascere. Dopo, sfinita, guarda quello che sa essere Pe Ell. L'assassino capisce che deve portarla a riposare. Quando si sveglia, gli dice che deve accompagnarla nel suo viaggio con due altre persone. Lo manda a cercare Morgan Leah tenuto prigioniero dalla federazione. Pe Ell acconsente, nonostante il compito affidatogli dall'Ombrato Rimmer Dall, sia quello di ucciderla. Trovato Morgan Leah, i tre partono alla volta di Pietra del Focolare per cercare Walker Boh. Giunti a destinazione, passando per le Pianure di Rabb e per il Passo di Giada, trovano Walker Boh sotto le macerie di una casa distrutta dalla lotta tra Cogline e gli Ombrati. Viridiana lo salva, amputandogli il braccio morso dall'Asphinx, un serpente col potere di pietrificare chi ha la sventura di farsi mordere, l'unico ancora presente nelle Quattro Terre. Viridiana rivela a Walker la storia di Uhl Belk, che un tempo era il fratello del Re del Fiume Argento.\nI quattro partono da Pietra del Focolare per andare a Rampling Steep, nella parte nord delle Montagne Charnal, dove trovano Horner Dees, l'unica persona mai tornata dopo aver compiuto un viaggio ad Eldwist, dimora di Uhl Belk. Viridiana gli chiede di accompagnarli l\u00e0 e lui malgrado la pericolosit\u00e0 del viaggio acconsente e li accompagna. Durante il viaggio Viridiana cambia, muta il suo essere, prova emozioni, che non avendo mai provato la preoccupano, la spaventano e la confondono, come l'amore che pian piano comincia a provare per Morgan Leah. Lui, dal canto suo, ricambia, le dice che \u00e8 normale e le rid\u00e0 fiducia in se stessa, dicendole che \u00e8 pi\u00f9 umana di molta altra gente, che non si tratta che di accumulare ricordi, cosa che sta gi\u00e0 facendo.\nDopo la sconfitta di Uhl Belk, Pe Ell la cattura:- Guardala Walker Bho e dimmi che non la desideri! Non puoi vero? I tuoi sentimenti, i miei, quelli del Cavaliere - sono gli stessi! Ci siamo gettati in quest'avventura per lei! Per il modo in cui ci guardava e ci faceva sentire, per la rete di magia in cui ci ha avvolto sempre pi\u00f9!-\nNonostante gli avvertimenti di Horner Dess, Pel Ell non lascia andare Viridiana, che tuttavia riesce a sottrarsi alla sua stretta. Mentre il Maw Grint, essere mostruoso che riesiede ad Eldwist fa la sua comparsa, la ragazza degli elementi attira a s\u00e9 l'assassino che non potendo staccare i suoi occhi da quelli di Viridiana rimane inerme e immobilizzato, mentre la fanciulla gli andava ancora pi\u00f9 vicino. Non ricordava di averla colpita, non lo aveva fatto, tuttavia il suo pugnale ora era calato in profondit\u00e0 nell'addome della Figlia del Re del Fiume Argento. L'azione di Viridiana innesc\u00f2 una magia potentissima, antica che trascendeva ogni cosa, l'antica magia di Faerie. La terra e la citt\u00e0 di Eldwist ritornarono al loro stato originario. Cos\u00ec mor\u00ec Viridiana, portando a termine il compito per cui era stata creata, salvare il mondo dalla corruzione.\nIl suo ultimo pensiero fu per Morgan Leah, che sconvolto si accovacci\u00f2 su di lei piangendo.\n- Ascoltami - Disse con voce calma e suadente. - Ti amo. Ti amer\u00f2 per sempre e rester\u00f2 per sempre con te, ricordalo, ricordati che cambierei le cose se potessi - Queste furono le sue ultime parole per il Cavaliere, dopo di che, si lasci\u00f2 spingere da Walker Boh dalla cupola di Uhl Belk, cos\u00ec come nella visione che lo Zio Oscuro aveva avuto all'inizio del viaggio. Tuttavia, l'anima della ragazza, una piccola parte, and\u00f2 a rifugiarsi nella Spada di Leah, riparandola."}
{"id": "1784061", "revid": "767487", "url": "https://it.wikipedia.org/wiki?curid=1784061", "title": "Anselmo Pisa", "text": "\u00c8 il fratello minore di Silvestro Pisa, ed era pertanto noto come Pisa II.\nCarriera.\nNel biennio 1939-1940 ha giocato con gli argentini del Banfield.\nNel 1940 arriva in Italia su segnalazione di Alfredo Di Franco, direttore sportivo della , squadra con la quale gioca una partita in Serie A; resta in rosa anche nella stagione successiva. Nel 1942-1943 \u00e8 all'Ambrosiana-Inter.\nL'anno successivo si trasferisce in Portogallo, tra le file dell'Estoril Praia.\nUna volta terminata la carriera di calciatore, Pisa II intraprende quella di allenatore, iniziando tra le giovanili dello Sporting Clube de Portugal per poi arrivare, seppur per un breve periodo, a guidare la prima squadra. Successivamente si siede sulle panchine di Beira-Mar, Belenenses e CUF Barreiro."}
{"id": "1784064", "revid": "729019", "url": "https://it.wikipedia.org/wiki?curid=1784064", "title": "Sean Hardman", "text": "Biografia.\nLegato a livello di club ai Brothers Old Boys di Brisbane, sua citt\u00e0 natale, Hardman rappresent\u00f2 i Queensland Reds a livello di campionato australiano dal 1999 e a livello di Super Rugby dal 2000 (esordio contro gli Highlanders).\nIn 12 stagioni professionistiche ha assommato 148 incontri disputati (123 delle quali nel Super Rugby), che lo rendono a tutta la stagione 2010 il giocatore del Queensland con pi\u00f9 presenze in campo.\nIn carriera \u00e8 stato anche 4 volte internazionale per l', con la quale esord\u00ec nel 2002 in un \"test match\" contro la a Sydney.\nImpiegato saltuariamente, fu riconvocato nel 2006 per un incontro del Tri Nations contro il e disput\u00f2 il suo ultimo incontro internazionale contro il durante la in Francia.\nAl termine della stagione 2010 ha deciso il ritiro per intraprendere la carriera di rappresentante commerciale (\u00e8 laureato in Economia)."}
{"id": "1784075", "revid": "33277", "url": "https://it.wikipedia.org/wiki?curid=1784075", "title": "Beata Lucia da Caltagirone", "text": ""}
{"id": "1784079", "revid": "729019", "url": "https://it.wikipedia.org/wiki?curid=1784079", "title": "Fran\u00e7ois Augustin Reynier de Jarjayes", "text": "Biografia.\nFran\u00e7ois-Augustin Reynier, cavaliere e futuro conte de Jarjayes, nacque da Jean-Antoine Reynier, signore di Jarjayes, di professione notaio reale, e da Marguerite Nicollet. Intrapresa la carriera militare come sottotenente di fanteria, nel 1769 fu assegnato come ufficiale di Stato maggiore all'armata del luogotenente generale delle armate del re Pierre Joseph de Bourcet, di cui divenne Aiutante di campo dal 1769 al 1779. L'11 settembre 1770 spos\u00f2 la nipote del generale, la quindicenne Marie-Anne Louise Bourcet de la Saigne, che gli diede due figli.\nNel 1779 fu nominato capitano, scalando poi i gradi militari fino a quello di tenente colonnello, ottenuto il 13 giugno 1784. Rimasto vedovo nel 1786, si rispos\u00f2 nel novembre dell'anno successivo con una delle dodici damigelle d'onore della regina Maria Antonietta, Louise Marguerite \u00c9milie Henriette Quetp\u00e9e de Laborde. Nel 1788 fu assegnato a prestare servizio sulla frontiera delle Alpi. Conquistata la fiducia dei reali, che lo nominarono Cavaliere dell'Ordine di San Luigi nel 1789, venne destinato a compiere alcune missioni segrete in Francia e all'estero.\nFervente e intraprendente realista proprio come il conte Hans Axel von Fersen nei confronti della regina, eroico e fedelissimo difensore della famiglia reale, fu devoto alla causa del trono e dell'altare fino alla fine. Nell'aprile 1790, divent\u00f2 uno dei principali capi del \"Salon Fran\u00e7ais\", che riuniva la maggior parte dei realisti zelanti che non erano emigrati. Secondo le memorie di Madame Campan, i sovrani avevano piena fiducia in lui, anche se molto spesso la saggezza dei suoi timori riguardo progetti sconsiderati lo fece bollare da imprudenti e nemici quale seguace dei principi della Costituzione. Inoltre, la sua persistenza nel rimanere in Francia era stata erroneamente interpretata dagli emigrati, che lo accusavano di aver offerto i suoi servizi al governo rivoluzionario.\nDopo lo scoppio della rivoluzione, su incarico del re Luigi XVI, tenuto praticamente prigioniero nel palazzo delle Tuileries, nel dicembre 1790 si rec\u00f2 in missione segreta a Torino, presso il conte d'Artois, al fine di scongiurare il tentativo del principe di Cond\u00e9 di invadere il territorio francese con un'armata di realisti, e per organizzare la fuga della famiglia reale.\nIl 1\u00ba aprile 1791 fu nominato dal re colonnello aiutante generale e vicedirettore del deposito di guerra di Parigi. Il 21 giugno dello stesso anno la famiglia reale tent\u00f2 la fuga da Parigi, raggiungendo Varennes, dove fu poi fermata e arrestata, venendo quindi ricondotta al palazzo delle Tuileries. Su incarico della regina, in quello stesso anno si incontr\u00f2 segretamente con Antoine Barnave, fungendo da intermediario tra la famiglia reale e Barnave, Adrien Duport e Alexandre de Lameth al fine di preservare il sistema costituzionale dalle mire dei repubblicani in attesa dell'arrivo delle truppe alleate per restaurare l\"'ancien r\u00e9gime\".\nPromosso maresciallo di campo il 22 maggio 1792, con l'aumentare della tensione tra le frange pi\u00f9 estremiste della rivoluzione, il 9 agosto Luigi XVI lo interpell\u00f2 per organizzare la difesa del palazzo, ma egli lo dissuase in quanto ritenne ogni difesa praticamente impossibile. Il giorno dopo assistette all'attacco dei rivoltosi al palazzo delle Tuilleries, e alla successiva incarcerazione della famiglia reale presso la prigione del Tempio.\nL'anno successivo, dopo la morte sulla ghigliottina di Luigi XVI, organizz\u00f2, insieme a Fran\u00e7ois Adrien Toulan, un ex rivoluzionario, e Jacques Fran\u00e7ois Lepitre, un insegnante di materie classiche divenuto capo dell'ufficio passaporti del comune, un tentativo per far evadere la regina Maria Antonietta e i membri della famiglia reale dalla prigione del Tempio. Il tentativo di evasione fu pianificato per il 7 marzo 1793, e prevedeva di imbarcare la famiglia reale su una nave a Le Havre per raggiungere l'Inghilterra. Entrato di nascosto nella torre del Tempio indossando gli abiti dell'operaio che vi andava ogni giorno per badare all'illuminazione, ebbe un brevissimo colloquio con Maria Antonietta nel quale la inform\u00f2 del piano organizzato insieme a Toulan e a Lepitre. Il tentativo fall\u00ec a causa di Lepitre, che ne ritard\u00f2 l'attuazione pi\u00f9 volte perdendo l'occasione di procurarsi i passaporti falsi, rimandandola infine al 13 marzo. A causa delle cattive notizie sull'andamento della guerra e per le rivolte scoppiate a causa di mancanza di cibo a Parigi, i posti di blocco a protezione della citt\u00e0 furono chiusi, e vennero attuate rigide perquisizioni a ogni carrozza. Inoltre, il comitato per i passaporti non emise pi\u00f9 questo tipo di documenti.\nNel maggio successivo, su pressione della regina Maria Antonietta, raggiunse la corte dei Savoia, a Torino, recando con s\u00e9 diversi oggetti e lettere appartenute a Luigi XVI, che la regina gli aveva incaricato di trasmettere al conte di Provenza e al resto della famiglia, che allora si trovavano ad Hamm. Il 6 dello stesso mese il re di Sardegna, Vittorio Amedeo III, cognato di Luigi XVI, lo nomin\u00f2 aiutante di campo dell'Armata sarda. In seguito a questa nomina prese parte alla campagna militare contro le forze rivoluzionarie francesi combattuta nel corso dello stesso anno. Era anche un suddito papalino, nativo del Contado Venassino, e portava le armi contro gli invasori dei domini del papa Pio VI.\nFu anche marginalmente coinvolto nella cosiddetta \"cospirazione del garofano\", che doveva far evadere la regina dalla Conciergerie nella notte tra il 2 e il 3 settembre 1793 facendole raggiungere Madame de Jarjayes presso il Grand Berceau, di propriet\u00e0 di H\u00e9rault de S\u00e9chelles nel territorio di Livry-Gargan, per poi proseguire per la Germania. Anche questo piano, come il precedente, fall\u00ec.\nDecorato con il titolo di cavaliere di gran croce ordine dei Santi Maurizio e Lazzaro, rientr\u00f2 in Francia nel 1796, dopo l'invasione del Piemonte. A causa delle precarie condizioni economiche in cui si trovava inizi\u00f2 a lavorare per mantenere la propria famiglia, assumendo, su incarico del ministro delle finanze, la carica di vicepresidente della compagnia delle Salines de l'Est. Sotto la Restaurazione l'ultimo vero servitore dei sovrani ghigliottinati ricevette da Luigi XVIII il grado di tenente generale con ordinanza del 4 febbraio 1815, e si spense successivamente di un tumore del retto nella sua casa di campagna a Fontenay-aux-Roses, nei pressi di Parigi, l'11 settembre 1822."}
{"id": "1784084", "revid": "767487", "url": "https://it.wikipedia.org/wiki?curid=1784084", "title": "Il pirata e la principessa", "text": "Il pirata e la principessa (\"The Princess and the Pirate\") \u00e8 un film del 1944 diretto da David Butler.\nTrama.\nLa principessa Margaret \u00e8 in possesso di una mappa. Inseguita dai pirati fugge con un attore, Silvester il Grande, su un'isola governata dal terribile dittatore La Roche. I due dovranno trovare il tesoro prima che i pirati riescano a scovarli sull'isola.\nProduzione.\nIl film fu prodotto (con il nome Regent Pictures Inc.) dalla Samuel Goldwyn Company.\nDistribuzione.\nDistribuito dalla RKO Radio Pictures, il film usc\u00ec nelle sale cinematografiche USA il 17 novembre 1944 con il titolo originale \"The Princess and the Pirate\". Distribuito in tutta Europa, in Italia il film usc\u00ec con il titolo \"Il pirata e la principessa\" il 5 agosto 1950."}
{"id": "1784086", "revid": "2205737", "url": "https://it.wikipedia.org/wiki?curid=1784086", "title": "P.Y.T. (Pretty Young Thing)", "text": "P.Y.T. (Pretty Young Thing) \u00e8 una canzone del cantante statunitense Michael Jackson pubblicata il 19 settembre 1983 come sesto e penultimo singolo dell'album \"Thriller\" (1982).\nRaggiunse la decima posizione della classifica generale di \"Billboard\" e fu uno dei sette singoli consecutivi estratti da \"Thriller\" ad arrivare tra i primi dieci posti della classifica statunitense. Nel 2018 la RIAA lo certific\u00f2 due volte Disco di platino per vendite superiori a due milioni di esemplari negli Stati Uniti.\nDescrizione.\nGenesi e composizione.\nOriginariamente la canzone fu scritta da Jackson e Greg Phillinganes e concepita come una ballata. Quincy Jones voleva per\u00f2 pi\u00f9 ritmo e assieme a James Ingram la riscrisse (nei crediti sull'album risultano infatti solo Jones e Ingram). Nei cori sono presenti le voci delle sorelle di Michael La Toya e Janet Jackson e dei campionamenti da Alvin and the Chipmunks.\nLa prima versione demo di \"Pretty Young Thing\" venne infine inserita nel 2004 nella raccolta \"\". La demo \u00e8 presente anche nell'album del 2008 per celebrare i 25 anni di \"Thriller\", \"Thriller 25\", in versione remixata da will.i.am e in duetto con lui, inserita con il titolo \"P.Y.T (Pretty Young Thing) 2008\".\nIl brano non ha mai avuto un video ufficiale e non \u00e8 mai stato interpretato dal cantante dal vivo in nessuno dei suoi tour e concerti.\nAccoglienza.\nLe critiche furono miste. Molti critici dell'epoca si riferirono al pezzo come solo un riempitivo del disco: Stephen Thomas Erlewine di \"AllMusic\" defin\u00ec la canzone come un immancabile pezzo funk all'interno dell'album; Christopher Connelly di \"Rolling Stone\" sostenne invece che \u00abnon \u00e8 all'altezza del carattere audace delle altre tracce del disco\u00bb, definendolo \u00abl'unico punto debole dell'album\u00bb. Nel 2008 il critico Rob Sheffield di \"Rolling Stone\" disse che, tra tutte le tracce di \"Thriller\" in \"Pretty Young Thing\" Jackson era \u00abal massimo dell'ansimo e della salacit\u00e0\u00bb.\nSuccesso commerciale.\nIl singolo raggiunse la decima posizione della classifica generale di \"Billboard\" e il 46\u00ba posto nella classifica rhythm and blues/hip hop, all'epoca conosciuta come \"Hot Black Singles\", divenendo il sesto singolo consecutivo dell'album ad essersi piazzato direttamente tra i primi dieci posti negli Stati Uniti; riscosse un ottimo successo soprattutto in Irlanda e in Belgio, dove conquist\u00f2 rispettivamente la 4\u00aa e la 6\u00aa posizione; si piazz\u00f2 inoltre all'11\u00aa posizione nel Regno Unito, alla 14\u00aa nei Paesi Bassi, alla 17\u00aa in Canada e alla 51\u00aa in Germania.\nP.Y.T. (Pretty Young Thing) 2008.\nNel 2008 il brano, incluso nell'album \"Thriller 25\", fu pubblicato in una versione remixata in duetto con il frontman dei Black Eyed Peas, will.i.am. Il remix venne realizzato utilizzando una demo della canzone originale, aggiugendo una nuova melodia e una parte cantata di will.i.am."}
{"id": "1784090", "revid": "104458", "url": "https://it.wikipedia.org/wiki?curid=1784090", "title": "Alarico", "text": ""}
{"id": "1784098", "revid": "767487", "url": "https://it.wikipedia.org/wiki?curid=1784098", "title": "Arturo Vianello", "text": "Carriera.\nHa giocato come difensore in varie squadre professionistiche italiane, su tutte il e la con le quali ha disputato tre stagioni in Serie A."}
{"id": "1784100", "revid": "709565", "url": "https://it.wikipedia.org/wiki?curid=1784100", "title": "L'uomo con la barba ma senza i capelli", "text": ""}
{"id": "1784103", "revid": "117915273", "url": "https://it.wikipedia.org/wiki?curid=1784103", "title": "Casa familiare", "text": "La casa familiare, in ambito giuridico, \u00e8 il luogo in cui i coniugi hanno stabilito la loro vita, prima coniugale, e poi familiare (intesa nel significato di famiglia come nucleo formato anche da figli), fino alla separazione.\nSi fa riferimento alla \"casa familiare\" all'art. 337 sexies soprattutto con riguardo all'assegnazione della stessa.\nSi stabilisce che la casa verr\u00e0 attribuita tenendo conto dell'interesse dei figli, in quanto \u00e8 l\u00ec che questi sono cresciuti e continueranno a crescere dopo la separazione.\nNella prassi, essendo l'affido dato alla madre in pi\u00f9 del 90% dei casi, la casa familiare verr\u00e0 occupata dalla stessa in quanto tutrice dei figli, e dai figli stessi."}
{"id": "1784107", "revid": "287204", "url": "https://it.wikipedia.org/wiki?curid=1784107", "title": "Ebbe Schwartz", "text": "Dal 1950 fino all'anno della sua morte fu presidente della DBU, la federazione calcistica della Danimarca.&lt;br&gt;\nIl 15 giugno del 1954, durante il Campionato mondiale di calcio 1954, venne decisa la formazione di un'associazione calcistica continentale europea. Il comitato esecutivo oltre che da Schwartz era formato da Jos\u00e9 Crahay, Henri Delaunay, Josef Ger\u00f6, George Graham e Guszt\u00e1v Sebes. Il 2 marzo 1955 le 29 federazioni europee aderenti all'UEFA approvarono lo statuto di quest'ultima e confermarono il danese Schwarz alla presidenza. Fu quindi il primo Presidente dell'UEFA dal 1954 al 1962.\nLasci\u00f2 la carica alla presidenza dell'associazione per un ruolo nella FIFA, infatti dal 1962 al 1964 fu membro del comitato esecutivo e vicepresidente della F\u00e9d\u00e9ration Internationale de Football Association."}
{"id": "1784110", "revid": "287204", "url": "https://it.wikipedia.org/wiki?curid=1784110", "title": "Gustav Wiederkehr", "text": "La sua ascesa inizi\u00f2 con il .\nFu il secondo presidente della UEFA dal 1962 al 1972, anno in cui gli succedette S\u00e1ndor Barcs come presidente ad interim, per poi lasciare il posto ad Artemio Franchi."}
{"id": "1784111", "revid": "6923", "url": "https://it.wikipedia.org/wiki?curid=1784111", "title": "Crollo di Wall Street del 1929", "text": ""}
{"id": "1784112", "revid": "1305772", "url": "https://it.wikipedia.org/wiki?curid=1784112", "title": "Romanzo scientifico", "text": "Il romanzo scientifico \u00e8 un filone di narrativa associato alla fantascienza dei primordi, utilizzato in particolare per indicare la prima fantascienza inglese, ma anche opere di scrittori francesi come Jules Verne e Camille Flammarion. Il primo uso riconosciuto del termine \"scientific romance\" si ritiene dovuto a Charles Howard Hinton nella sua antologia del 1886.\nStoria e uso del termine.\nBrian Stableford, in \"The Science Romance in Britain: 1890-1950\", ha dimostrato che i primi scrittori britannici di fantascienza che usavano questo termine differivano per vari aspetti dagli autori americani del tempo. Gli scrittori britannici, prima di tutto, tendevano a minimizzare il ruolo degli \"eroi\" individuali, assumendo una \"prospettiva evoluzionistica\" e una visione tetra del futuro, mostrando scarso interesse nello spazio visto come nuova frontiera. A proposito degli \"eroi\", molti romanzi di H. G. Wells hanno un protagonista anonimo e, spesso, impotente di fronte alle forze della natura. La prospettiva evoluzionistica pu\u00f2 essere intravista nelle storie che coinvolgono lunghi periodi di tempo; due esempi sono \"La macchina del tempo\" di Wells e \"Il costruttore di stelle\" (\"Star Maker\", 1937) di Olaf Stapledon. Anche nei romanzi scientifici che non coinvolgono ampi archi temporali, la domanda che ci si pone \u00e8 se l'umanit\u00e0 sia soltanto un'altra specie schiava di pressioni evolutive che si sono spesso manifestate, come si pu\u00f2 vedere in alcune parti di \"The Hampdenshire Wonder\" di J. D. Beresford e diverse opere di S. Fowler Wright. A proposito dello spazio, nella \"Trilogia dello spazio\" C. S. Lewis sostiene che \"fintanto che l'umanit\u00e0 rester\u00e0 imperfetta e peccaminosa, la nostra esplorazione di altri pianeti far\u00e0 pi\u00f9 danni che bene\". La maggior parte degli autori del romanzo scientifico non dimostrano comunque sufficiente interesse per l'argomento.\nSi pu\u00f2 notare come in molte delle opere di tutti gli autori gi\u00e0 citati l'umanit\u00e0 risulta condannata, o a causa del peccato originale o, assai pi\u00f9 spesso, a causa di fattori biologici che ci riguardano fin dai pi\u00f9 antichi progenitori scimmieschi.\nNon tutti gli scrittori britannici di fantascienza del periodo rientrano comunque nella tesi di Stableford.\nAlcuni, per esempio, scrivono di avventure spaziali e mantengono una visione ottimistica del futuro. Dagli anni trenta del ventesimo secolo, ci furono autori britannici (come Eric Frank Russell) che incominciarono a pubblicare \"science fiction\" a livello internazionale su riviste americane. A quel punto, gli scrittori britannici che usavano il termine \"scientific romance\" incominciarano a utilizzare il nuovo termine perch\u00e9 erano inconsapevoli della fantascienza o perch\u00e9 scelsero di non associarsi a quello vecchio.\nDopo la seconda guerra mondiale l'influenza della fantascienza americana caus\u00f2 la decadenza del termine \"scientific romance\", un processo accelerato dal fatto che pochi autori di romanzi scientifici consideravano se stessi come scrittori di quel genere, vedendosi pi\u00f9 che altro come \"semplici scrittori\" - o, a seconda dei casi, scienziati - che occasionalmente scrivevano un romanzo scientifico. In ogni caso, l'influenza dell'era degli autori dei romanzi scientifici perdur\u00f2 nella fantascienza britannica ed ebbe anche un certo impatto sulla variante americana.\nRipresa del termine.\nA partire dai tardi anni settanta del Novecento il termine cominci\u00f2 a essere usato nuovamente, in questo caso per motivi eccentrici, generalmente (ma non sempre) dalla fantascienza britannica che si richiamava ad un'ambientazione vittoriana o edoardiana. Christopher Priest (un membro della H.G. Wells Society) ha, per esempio, usato o alluso al termine \"scientific romance\" in alcuni suoi romanzi.\nL'uso contemporaneo del termine comprende anche autori che, come gli originali scrittori del romanzo scientifico, non si considerano scrittori di fantascienza. \nL'uso moderno del termine \u00e8 superficialmente legato alla nascita del filone steampunk, ma ci sono notevoli differenze tra i due: i moderni romanzi scientifici assumono tipicamente una visione nostalgica e romanticizzata dell'epoca rispetto allo steampunk, coinvolgendo inoltre il futuro pi\u00f9 che il passato, sebbene si tratti di un futuro basato sulla sensibilit\u00e0 vittoriana. I moderni \"scientific romance\" non contengono alcuna forma di \"punk\" o cyberpunk.\nBibliografia.\nOpere di narrativa.\n\"(In ordine cronologico di pubblicazione)\""}
{"id": "1784126", "revid": "1924342", "url": "https://it.wikipedia.org/wiki?curid=1784126", "title": "I Just Can't Stop Loving You", "text": "I Just Can't Stop Loving You \u00e8 il primo singolo del cantante statunitense Michael Jackson estratto dall'album \"Bad\", cantato dallo stesso Jackson in duetto con Siedah Garrett.\nDescrizione.\nScritta e composta da Jackson, la canzone doveva essere originariamente interpretata da lui e una cantante donna a scelta tra Barbra Streisand, Whitney Houston, Aretha Franklin e Agnetha F\u00e4ltskog, ma tutte rifiutarono. Quincy Jones ingaggi\u00f2 allora Siedah Garrett, che aveva gi\u00e0 scritto \"Man in the Mirror\" insieme a Ballard (in una sola notte).\nLa versione contenuta nella prima stampa dell'album \"Bad\" \u00e8 l'unica introdotta da un parlato del cantante della durata di 13 secondi circa. In tutte le riedizioni dell'album cos\u00ec come in tutte le raccolte in cui la canzone \u00e8 inclusa, la versione album \u00e8 stata sostituita con la versione 7\", pi\u00f9 corta di tredici secondi, senza le frasi recitate.\nPromozione.\n\"I Just Can't Stop Loving You\" venne eseguita dal vivo nel \"Bad World Tour\" (1987-1989) in duetto con l'allora corista (e in seguito cantante solista) Sheryl Crow, nel \"Dangerous World Tour\" (1992-1993) in duetto con Siedah Garrett e solo nel primo concerto dell\"'HIStory World Tour\" (il \"Royal Concert\" nel sultanato del Brunei) in duetto con Marva Hicks. L'ultima interpretazione risale alle prove per il \"This Is It Tour\", mai realizzato, in duetto con la corista Judith Hill.\nClassifiche.\n\"I Just Can't Stop Loving You\" fu pubblicato prima dell'album di appartenenza. Il singolo raggiunse la prima posizione in molti paesi tra cui Stati Uniti e Regno Unito e divenne il singolo di maggior successo del 1987."}
{"id": "1784129", "revid": "3082", "url": "https://it.wikipedia.org/wiki?curid=1784129", "title": "Ai-Khanoum", "text": ""}
{"id": "1784137", "revid": "709565", "url": "https://it.wikipedia.org/wiki?curid=1784137", "title": "La donna senza la barba ma con i capelli", "text": ""}
{"id": "1784153", "revid": "767487", "url": "https://it.wikipedia.org/wiki?curid=1784153", "title": "Fredrik Larsson", "text": "Dopo aver lasciato gli Hammerfall nel 1997, \u00e8 rientrato nel gruppo nel 2007 per sostituire il dimissionario Magnus Ros\u00e9n.\nIn precedenza aveva militato in band quali Crystal Age e Evergrey."}
{"id": "1784156", "revid": "767487", "url": "https://it.wikipedia.org/wiki?curid=1784156", "title": "Ana Torroja", "text": "Era la vocalista del gruppo Mecano, assieme ai fratelli Jos\u00e9 Mar\u00eda e Nacho Cano, con i quali ha ottenuto un grande successo in Spagna e in paesi latinoamericani."}
{"id": "1784160", "revid": "767487", "url": "https://it.wikipedia.org/wiki?curid=1784160", "title": "The Garden (Guns N' Roses)", "text": "The Garden \u00e8 una canzone dei Guns N' Roses, pubblicata nell'album Use Your Illusion I nel 1991 e pubblicata come singolo nel 1992. Questa canzone venne scritta prima che la band pubblicasse Appetite for Destruction, ma non fu inserita in quell'album. Fu scritta da Axl Rose, Del James e West Arkeen.\nIl videoclip.\nIl video musicale di questa canzone riprende vari membri della band zone diverse di New York, in particolare Times Square e Washington Square Park. Il video fu pubblicato per promuovere lo Use Your Illusion Tour. A causa di varie scene che vennero registrate in alcuni strip club, il video non fu molto mostrato su MTV. Il video appare nella videografia \"Welcome to the Videos\"."}
{"id": "1784163", "revid": "1818606", "url": "https://it.wikipedia.org/wiki?curid=1784163", "title": "Nathan Jones", "text": ""}
{"id": "1784164", "revid": "767487", "url": "https://it.wikipedia.org/wiki?curid=1784164", "title": "Enrico Todesco", "text": "Carriera.\n\u00c8 stato un attaccante che ha militato per diverse stagioni in Serie A nella , nel , nel e soprattutto nel , di cui divenne una \"bandiera\" nella seconda met\u00e0 degli anni 1980.\nNel giugno 1990, Todesco firm\u00f2 un contratto per una stagione per i , squadra di Toronto supportata dalla folta comunit\u00e0 italo-canadese; insieme a Todesco giocarono anche Marco Nicoletti e Massimo Briaschi. Allenati dall'ex attaccante polacco Grzegorz Lato e sotto la guida del presidente Joe D'Urso e del general manager Fausto Di Berardino, i North York Rockets giunsero ai quarti di finale dei play-off, persi contro i futuri vincitori dei ."}
{"id": "1784165", "revid": "729019", "url": "https://it.wikipedia.org/wiki?curid=1784165", "title": "Tour della Nazionale di rugby a 15 del Sudafrica 2004", "text": "Tra le due edizioni della Coppa del Mondo 2003 e 2007 la nazionale sudafricana di \"rugby a 15\", si \u00e8 recata varie volte in tour, anche con le rappresentative minori\n2004: Sud Africa A in Argentina.\nTour degli \"Emerging Springboks\" in terra sudamericana\n2004: in Europa e Sudamerica.\nNel primo match contro il Galles, il Sudafrica soffre nel secondo tempo la rimonta dei Gallesi che, chiuso il primo tempo in svantaggio per 12-23 risalgono la china, favorita dall'espulsione temporanea di Schalk Burger e poi di un altro giocatore. Guidata da Stephen Jones, la squadra Gallese si porta sino al 23-22 dopo una meta di Gavin Henson. Il sudafrica per\u00f2 nel finale riprende in mano la partita realizzando due mete e lasciando rimontare il Galles nel finale.\nEvitata la sconfitta nel primo match, questa arriva nel secondo, quando Ronan O'Gara realizza tutti i 17 punti dell'Irlanda. Ancora una volta gli Springboks pagano l'\u00ecindisciplina dei loro giocatori, a cominciare da Schalk Burger, nuovamente colpito da un cartellino giallo, per ripetuti falli professionali.\nContro l'Inghilterra, priva di Jonny Wilkinson ormai cronicamente infortunato, l'Inghilterra, affidata ad Andy Robinson risorge e conquista il successo con un grande Charlie Hodgson autore di 27 dei 32 punti. La strada che porter\u00e0 il Sudafrica alla vittoria mondiale \u00e8 ancora lunga.\nLa settimana dopo la Scozia viene travolta grazie in particolare ad un grande Bryan Habana.\nIl tour si chiude con una facile vittoria contro l'Argentina che ha lasciato in Europa i migliori giocatori impegnati con i club."}
{"id": "1784167", "revid": "729019", "url": "https://it.wikipedia.org/wiki?curid=1784167", "title": "Tour della Nazionale di rugby a 15 del Giappone 2004", "text": "Tra l'edizione 2003 e quella 2007 della coppa del mondo di Rugby la nazionale giapponese di \"rugby a 15\" intensifica i rapporti con le altre nazionali.\n2004 Tour in Europa.\nLe sconfitte con Scozia e Galles sono particolarmente pesanti e dimostrano quanto sia lontano il livello del rugby asiatico da quello europeo."}
{"id": "1784169", "revid": "264444", "url": "https://it.wikipedia.org/wiki?curid=1784169", "title": "Hinata Hy\u016bga", "text": ""}
{"id": "1784178", "revid": "287204", "url": "https://it.wikipedia.org/wiki?curid=1784178", "title": "Altd\u00f6bern", "text": "Altd\u00f6bern, in lusaziano inferiore \"Stara Darbnja\", \u00e8 un comune di 2.923 abitanti del Brandeburgo, in Germania.\nAppartiene al circondario dell'Oberspreewald-Lusazia (targa OSL) ed \u00e8 capoluogo della comunit\u00e0 amministrativa (\"Amt\") omonima.\nStoria.\nIl 1\u00ba febbraio 2002 vennero aggregati al comune di Altd\u00f6bern i comuni di Ranzow e Reddern.\nSuddivisione amministrativa.\nIl territorio comunale si divide in 3 zone (\"Ortsteil\"), corrispondenti al centro abitato di Altd\u00f6bern e a 2 frazioni:"}
{"id": "1784180", "revid": "149727", "url": "https://it.wikipedia.org/wiki?curid=1784180", "title": "Stara Darbnja", "text": ""}
{"id": "1784183", "revid": "149727", "url": "https://it.wikipedia.org/wiki?curid=1784183", "title": "Ranzow", "text": ""}
{"id": "1784185", "revid": "149727", "url": "https://it.wikipedia.org/wiki?curid=1784185", "title": "Reddern", "text": ""}
{"id": "1784186", "revid": "713714", "url": "https://it.wikipedia.org/wiki?curid=1784186", "title": "Verrecchie", "text": "Verrecchie \u00e8 una frazione del comune italiano di Cappadocia (AQ), in Abruzzo.\nGeografia fisica.\nLa localit\u00e0 della valle di Nerfa \u00e8 situata a alle pendici del versante orientale del monte Padiglione, incluso nella catena montuosa dei Simbruini.\nTra il territorio di Petrella Liri e quello di Verrecchie si trova il complesso speleologico delle grotte di Beatrice Cenci.\nIl paese dista circa 4,6 chilometri dal capoluogo comunale.\nOrigini del nome.\nSull'origine del toponimo Verrecchie non ci sono certezze. Tuttavia sono state avanzate alcune supposizioni:\nStoria.\nAnticamente sulle alture del monte Padiglione posto al confine dei territori comunali di Cappadocia e Pereto, si trovavano i villaggi di Cocume, anticamente noti come Cacumen e Morbano, mentre Verumpano era localizzato nei pressi della fonte Vetrina. Dei villaggi sono ancora visibili i ruderi delle antiche case, le spalliere dei terreni, un tempo coltivati, e la mulattiera che conduceva alla fonte.\nSopra l'abitato sono visibili i resti della rocca di Monte a Corte, risalenti al 1239 e costruita per volere dell'imperatore Federico II. La rocca situata a 1100 doveva essere soprattutto un luogo d'avvistamento. Secondo un censimento del 1595 nel paese vivevano 85 famiglie, mentre il censimento del 31 dicembre del 1871 faceva registrare una popolazione di 357 abitanti. Verrecchie, come molti altri centri della Marsica, fu un feudo degli Orsini dal XIII al XV secolo e successivamente dei Colonna fino al 1806, anno dell'abolizione del feudalesimo.\nIl terremoto della Marsica del 1915 caus\u00f2 notevoli danni al patrimonio architettonico del borgo e un ristretto numero di vittime.\nSociet\u00e0.\nTradizioni e folclore.\nA met\u00e0 agosto si svolge la festa patronale in onore di sant'Egidio con celebrazioni religiose e civili come il rito della Pantasima."}
{"id": "1784187", "revid": "1226", "url": "https://it.wikipedia.org/wiki?curid=1784187", "title": "Novoledo", "text": ""}
{"id": "1784190", "revid": "767487", "url": "https://it.wikipedia.org/wiki?curid=1784190", "title": "Luigi Uneddu", "text": "Carriera.\nEsord\u00ec in Serie A il 2 dicembre 1934, durante la partita -Lazio (1-0)."}
{"id": "1784191", "revid": "12109", "url": "https://it.wikipedia.org/wiki?curid=1784191", "title": "Incursione", "text": ""}
{"id": "1784195", "revid": "240277", "url": "https://it.wikipedia.org/wiki?curid=1784195", "title": "Matt Bianco (album)", "text": "Matt Bianco \u00e8 il secondo e omonimo album del gruppo britannico Matt Bianco, pubblicato nel 1986 dalla WEA Records.\n\u00c8 il primo album realizzato dalla band in qualit\u00e0 di duo composto dal cantante Mark Reilly e dal musicista Mark Fisher (ex session man degli Wham!), dopo la partenza della cantante polacca Basia Trzetrzelewska e del suo compagno, il tastierista Danny White, che avevano lasciato il trio originario."}
{"id": "1784198", "revid": "819238", "url": "https://it.wikipedia.org/wiki?curid=1784198", "title": "Ferrovia Tarvisio-Lubiana", "text": "La ferrovia Tarvisio-Lubiana \u00e8 una linea ferroviaria internazionale parzialmente dismessa, facente parte del complesso della storica ferrovia Rudolfiana. Essa collegava la citt\u00e0 di Tarvisio a Lubiana; dal 1967 la linea ferroviaria in esercizio ricade completamente in territorio sloveno terminando a Jesenice. Infatti, dopo gli eventi delle due guerre mondiali e i conseguenti ripetuti spostamenti di confini, una parte della sezione rimasta in territorio italiano, tra Tarvisio Centrale e Fusine Laghi, e una parte di quella ricadente nell'allora Jugoslavia, tra Fusine Laghi, Kranjska Gora e Jesenice, furono dismesse.\nStoria.\nCostruzione e primi anni d'esercizio.\nNel 1869, la societ\u00e0 \"Kaiserlich-k\u00f6nigliche privilegierte Kronprinz Rudolf-Bahn Gesellschaft\" (KRB, \"Imperial Regia privilegiata della ferrovia del Principe ereditario Rodolfo\"), impegnata in quel periodo nell'esercizio e nella costruzione della lunga ferrovia Rodolfiana, ottenne il privilegio per erigere una linea che collegasse Lubiana a Tarvisio. Il percorso della strada ferrata avrebbe risalito il corso della Sava passando quindi per Krainburg, Assling e Kronau.\nLa linea ferroviaria fu aperta il 14 dicembre 1870.\nLa stazione terminale di Tarvisio era posta in un'area corrispondente all'attuale radice sud-ovest della stazione di Tarvisio Boscoverde a una quota pi\u00f9 bassa rispetto all'impianto sulla nuova Pontebbana. Quando nel 1873 fu aperta all'esercizio la linea verso Villaco, fu inaugurata una nuova stazione per servire Tarvisio, l'attuale Tarvisio Centrale. Quest'impianto fu connesso alla linea per Lubiana da un raccordo che attraversava l'orrido dello Slizza su un ardito ponte metallico per portarsi sulla sponda sinistra della valle. L'originaria stazione di Tarvisio, trovandosi oltre il bivio per Villaco, posto presso la sua radice nord, fu in parte abbandonata in favore del nuovo impianto. Essa fu ridenominata dalla KRB \"Alt Tarvis\" (Tarvisio Vecchia), mentre la nuova stazione assunse il nome della precedente venendo ribattezzata \"Tarvis\". Presso quest'ultima stazione, nel 1879 fu attestata la linea proveniente da Udine attraverso il valico di confine di Pontebba - Pontafel anch'essa esercita dalla KRB.\nA seguito della crisi finanziaria della KRB, anche la Tarvisio-Lubiana fu nazionalizzata nel 1884. La gestione pass\u00f2 quindi alle \"Kaiserlich-k\u00f6nigliche \u00f6sterreichische Staatsbahnen\" (KkStB, Ferrovie imperiali dello Stato austriaco) che procedettero a rimodernare la ferrovia. Nel 1906 presso la stazione di Jesenice si attestarono due tronchi della Transalpina, quello per Trieste e la linea della Caravanche. Quest'ultima fu attivata due mesi dopo la prima, pertanto in quel breve periodo i treni della relazione transalpina furono instradati lungo la Tarvisio - Lubiana, utilizzando il tracciato fino a Jesenice, per proseguire quindi sulla nuova linea verso Trieste Sant'Andrea.\nIl primo dopoguerra.\nA seguito del Trattato di Saint-Germain-en-Laye (1919), la linea ferroviaria fu ripartita tra i territori dell'Italia e del regno dei Serbi, Croati e Sloveni. Il valico di confine fu posto nei pressi della stazione di Fusine Laghi. L'impianto di \"Tarvis\", ribattezzato dalle Ferrovie dello Stato (FS) in \"Tarvisio Sobborghi\" e successivamente in Tarvisio Centrale, divenne stazione internazionale di confine. Il servizio ferroviario passeggeri e merci sul tracciato tra questa stazione e quella italiana di Fusine Laghi fu esercito dalle \"ferrovie dello stato dei regno dei Serbi, dei Croati e degli Sloveni\", poi divenute Ferrovie statali jugoslave (JD\u017d), mentre la gestione dell'infrastruttura rimase di competenza delle FS. Il tracciato in territorio jugoslavo pass\u00f2 alle JD\u017d.\nIl secondo dopoguerra.\nDopo la seconda guerra mondiale e a seguito della successiva chiusura della frontiera verso la Jugoslavia il tronco Tarvisio centrale-Fusine laghi-Confine, in territorio italiano, fu esercito direttamente dalle Ferrovie dello Stato. A seguito di autorizzazione accordata con decreto ministeriale il servizio viaggiatori venne soppresso a partire dal 1\u00ba aprile 1957 e in data 1\u00ba dicembre 1965 anche quello merci, lasciando in esercizio come raccordo di servizio il solo tratto Tarvisio centrale-Tarvisio vecchia. Il tronco fu infine soppresso con il Decreto del presidente della Repubblica 14 agosto 1967, n. 929. La linea fu disarmata negli anni ottanta. Successivamente parte del sedime \u00e8 stato riconvertito per essere riutilizzato come pista ciclabile.\nLa sezione in territorio jugoslavo fu esercita dal dipartimento di Lubiana delle Jugoslovenske \u017deleznice (J\u017d). Nel 1966, fu soppresso il servizio lungo il tronco fra il confine italiano e la stazione di Jesenice. Negli anni successivi il binario fu disarmato. Nel 1991, a seguito dell'indipendenza della Slovenia, il ramo ferroviario Jesenice-Lubiana \u00e8 passato alle ferrovie slovene.\nCaratteristiche.\nLa linea ferroviaria aveva una lunghezza complessiva di , dalla stazione di Tarvisio Centrale fino a quella di Lubiana. L'attuale tracciato in attivit\u00e0, tra lo scalo di Jesenice e quello della capitale slovena, \u00e8 lungo .\nL'intera linea era a binario singolo. Tale caratteristica \u00e8 mantenuta nel tracciato in esercizio, elettrificato a 3000 volt in corrente continua. Il breve tratto fra lo scalo di smistamento di \"Ljubljana \u0160i\u0161ka\" e \"Ljubljana\" \u00e8 a doppio binario.\nPercorso.\nLa prima stazione terminale della linea ferroviaria, \"Tarvisio Boscoverde\" (detta anche Tarvisio Vecchia o, in tedesco, \"Alt Tarvis\"), era ubicata nei pressi della radice sud-ovest della seconda stazione di Tarvisio Boscoverde, costruita nel 2000. La prima Boscoverde era collegata alla stazione di Tarvisio Centrale (\"Tarvis\", in tedesco), quindi alla ferrovia Pontebbana e alla Rodolfiana per Villaco, da una breve linea ferroviaria che scavalcava l'Orrido dello Slizza su di un ponte in ferro che la portava alla sinistra della valle.\nDalla stazione di Tarvisio Vecchia la linea saliva lungo la Val Romana, dove si trovavano le stazioni di Fusine in Val Romana e di Fusine Laghi, quest'ultima posta a ridosso del confine con la Jugoslavia, attuale confine con la Slovenia. In territorio jugoslavo la linea scendeva verso Jesenice lungo la valle della Sava, affiancando l'abitato di Kranjska Gora. Poco prima dell'ingresso presso la stazione di Jesenice, la linea ferroviaria veniva scavalcata dalla ferrovia delle Caravanche che dalla citt\u00e0 slovena porta in Austria.\nPresso Jesenice termina il tracciato dismesso. Oltre alla linea delle Caravanche, la strada ferrata si incrocia con la linea per Trieste, entrambe appartenenti al sistema della ferrovia Transalpina. Dopo la citt\u00e0 slovena, la linea prosegue la sua discesa lungo la valle della Sava, seguendo un percorso che affianca il fiume, tranne nei pressi di Kranj in cui si allontana per servire \u0160kofja Loka.\nLa linea termina presso la stazione di Lubiana, incrociandosi con la ferrovia Meridionale che collega Trieste a Vienna.\nBibliografia.\nUlteriori approfondimenti:"}
{"id": "1784204", "revid": "124808", "url": "https://it.wikipedia.org/wiki?curid=1784204", "title": "Metro-Goldwyn-Mayer Channel", "text": ""}
{"id": "1784205", "revid": "149727", "url": "https://it.wikipedia.org/wiki?curid=1784205", "title": "Ra\u0144", "text": ""}
{"id": "1784208", "revid": "1776051", "url": "https://it.wikipedia.org/wiki?curid=1784208", "title": "Pontus Norgren", "text": "Dopo una breve militanza nei gruppi svedesi Zan Clan e The Poodles, con cui ha realizzato due album, Pontus \u00e8 stato chiamato a far parte degli Hammerfall per sostituire Stefan Elmgren.\nIn passato aveva fatto parte di band quali Great King Rat, Talisman e Humanimal."}
{"id": "1784210", "revid": "838137", "url": "https://it.wikipedia.org/wiki?curid=1784210", "title": "Pierre Pujol", "text": "Carriera.\nPierre Pujol comincia la propria carriera nel 2001, nelle giovanili del JSA Bordeaux, per poi passare l'anno successivo nel CNVB, squadra della federazione francese che allena i giovani pallavolisti.\nNella stagione 2003-04 fa il suo esordio nel massimo campionato francese ingaggiato dallo Stade Poitevin, con il quale resta per tre annate, senza per\u00f2 riuscire a vincere alcuna competizione. Nel 2003 ottiene la prima convocazione nella nazionale francese con la quale vincer\u00e0 la medaglia d'argento alla World League 2006.\nNella stagione 2007-08 si trasferisce in Italia, giocando per il Volley Treviso: con il club di veneto si aggiudica la Supercoppa italiana, dove viene premiato come miglior giocatore. Nella stagione 2008-09 viene ceduto in prestito all'Association Sportive Cannes Volley-Ball, dove resta per due annate; ritornato al club di Treviso nella stagione 2010-11 vince la Coppa CEV 2010-11.\nNella stagione 2011-12 viene ingaggiato dalla squadra polacca del Klub Sportowy Fart Kielce. Ritorna per\u00f2 in patria nella stagione successiva per vestire la maglia dell'Association Sportive Cannes Volley-Ball, dove resta per cinque annate; con la nazionale si aggiudica la medaglia d'oro al campionato europeo 2015 e quella di bronzo alla World League 2016.\nPer il campionato 2017-18 \u00e8 nella Serie A1 italiana con l'Associazione Sportiva Volley Lube, squadra con cui non scender\u00e0 mai in campo per via di un infortunio. Ritorna in campo nelo corso della stessa stagione giocando per lo , nella 1. Bundesliga tedesca, conquistando lo scudetto.\nNella stagione 2018-19 si accasa al , in Ligue A, per poi ritornare, per il campionato 2019-20, allo Charlottenburg, in 1. Bundesliga, con cui vince due Supercoppe, la Coppa di Germania 2019-20 e lo scudetto 2020-21.\nNell'annata 2021-22 firma per la , in Superlega."}
{"id": "1784224", "revid": "1494169", "url": "https://it.wikipedia.org/wiki?curid=1784224", "title": "Espropriazione", "text": ""}
{"id": "1784226", "revid": "633110", "url": "https://it.wikipedia.org/wiki?curid=1784226", "title": "Boys (fucile anticarro)", "text": "Il Rifle, Anti-Tank, .55 in, Boys (pi\u00f9 comunemente noto semplicemente come Boys Anti-tank Rifle) era un fucile anticarro britannico impiegato durante la Seconda guerra mondiale. Si guadagn\u00f2 il nomignolo di \"Elephant Gun\" per le sue eccezionali dimensioni.\nVi furono tre varianti principali del Boys: la prima (Mk. I) aveva un freno di bocca circolare e un monopiede a T, la seconda (Mk. I* o II) prodotta principalmente in Canada aveva un freno di bocca quadrato e un bipiede classico a V, e un terzo modello fu sviluppato appositamente per le forze aviotrasportate e presentava una canna da 762\u00a0mm (contro i 920 dei modelli standard) e nessun freno di bocca. Anche le munizioni cambiarono nel corso del conflitto, offrendo una sempre migliore penetrazione (che rimase comunque molto al di sotto della soglia di adeguatezza) contro corazze sempre migliori.\nNonostante la comprovata efficacia contro carri leggeri e semicorazzati nelle prime fasi del conflitto, il Boys si rivel\u00f2 del tutto inadeguato contro i carri pesanti tedeschi e fu gradualmente accantonato in favore del lanciagranate PIAT.\nProgettazione e sviluppo.\nSi tratta di un fucile a otturatore girevole-scorrevole alimentato tramite caricatore dall'alto, dotato di bipiede e impugnatura verticale per l'uso. Per mitigare il rinculo del grosso proiettile .55 (13,9\u00a0mm) la canna era montata su una rotaia e sul bipiede venne montato un meccanismo di assorbimento dello shock che operava in congiunzione con un freno di bocca. Il fucile era stato progettato senza pensare troppo alla manutenzione e ad eventuali riparazioni e presentava numerose viti per l'assemblaggio che mettevano a dura prova le squadre di riparazione dell'esercito.\nLa munizione era un adattamento del .50 BMG americano con una palla da 47,6 g. Al momento della sua introduzione, l'arma era efficace contro 23,2\u00a0mm di corazzatura leggera a 91 m (100 iarde).\nNonostante gli accorgimenti per mitigare il rinculo, lo sparo si rivelava spesso doloroso, con frequenti strappi ai muscoli della spalla o addirittura contusioni. Per questo motivo non era frequente vedere l'arma azionata senza supporti. Spesso \u00e8 possibile vedere il fucile montato come arma ausiliaria su veicoli per trasporto truppe e semicorazzati.\nUso operativo.\nSebbene utile contro i carri italiani in Francia e Nord Africa e quelli tedeschi in Norvegia (Panzer I, Panzer II e i primi modelli di Panzer III), l'inspessimento delle corazze rese il Boys completamente inutile nel ruolo di arma anticarro. Una versione accorciata fu fornita ai paracadutisti e vide uso in Tunisia, dove si dimostr\u00f2 totalmente inefficace a causa della velocit\u00e0 del proiettile ridotta dall'accorciamento della canna. Altra limitazione erano dimensioni e peso eccessivi che rendevano il Boys scomodo da spostare e posizionare.\nLa reputazione del Boys dopo la Battaglia di Francia era talmente scarsa che il governo canadese commission\u00f2 alla Disney un filmato di addestramento intitolato \"Stop that Tank!\" (1942) per contrastare la pessima reputazione che l'arma si era guadagnata sul campo. Nel filmato \"Letter from Camp Borden\" (1941) un sergente canadese viene mostrato mentre illustra alle reclute dubbiose i \"pregi\" del Boys Mk. I.\nCiononostante, nel teatro europeo l'arma venne rapidamente soppiantata dal PIAT nel 1943, utilizzato per la prima volta durante l'Operazione Husky in Sicilia. Il Boys rimase comunque in servizio per la sua efficacia contro nidi di mitragliatrice e veicoli leggeri, finch\u00e9 la facile reperibilit\u00e0 di mitragliatrici M2 americane non lo rese definitivamente inutile per qualsiasi ruolo. Usando munizioni perforanti (AP) o perforanti incendiarie (API), la M2 aveva la stessa capacit\u00e0 di penetrazione del Boys e poteva essere usata anche in ruoli antiaerei (il Boys \u00e8 troppo lungo per poter mirare verso l'alto in maniera efficace). Una rivista specifica sul .50 BMG del periodo bellico spiega come tutte le varianti (AP, API e APIT) dovevano essere in grado di penetrare completamente (uscendo quindi dall'altro lato) una piastra da 22,23\u00a0mm di acciaio temprato a 100 iarde (91 m) di distanza. .\nIl Boys era un'arma standard nell'armamento delle forze del Commonwealth che tentarono di arrestare l'avanzata giapponese nel Pacifico. A Milne Bay l'arma diede nuovamente prova della sua inefficacia, persino contro i mediocri carri giapponesi. Stesso discorso vale per la Malesia, sebbene ci siano testimonianze di alcuni carri messi fuori uso dal 14\u00ba Reggimento Punjabi. .\nIl corpo dei Marines statunitense acquist\u00f2 alcuni Boys dai canadesi subito prima dell'attacco a Pearl Harbor. Gli americani usarono il fucile unicamente come arma anti-postazione. Durante la Guerra di Corea, sempre il corpo dei Marines prese in prestito alcuni Boys dai canadesi e, dopo averne rinforzato le meccaniche, li equipaggi\u00f2 con dei mirini telescopici. L'idea era quella di usarli come fucili di precisione a lungo raggio, impiegando dei proiettili .50 BMG con il doppio della carica standard. La gittata di queste armi era superiore ai 2.000 m.\nNel settembre 1965, alcuni militanti dell'IRA attaccarono a colpi di Boys il pattugliatore inglese \"HMS Brave Borderer\", danneggiandone una turbina durante una visita a Waterford."}
{"id": "1784229", "revid": "767487", "url": "https://it.wikipedia.org/wiki?curid=1784229", "title": "Sforzinda", "text": "Sforzinda \u00e8 la citt\u00e0 immaginaria su cui si sviluppa il \"Trattato di Architettura\", datato intorno al 1464, di Antonio Averlino detto il Filarete.\nIl nome della citt\u00e0 \u00e8 un omaggio che il Filarete fa alla famiglia Sforza. Il Duca di Milano, Francesco Sforza, l'aveva infatti chiamato nel 1460 alla corte milanese per educare il figlio Galeazzo Maria Sforza, al quale \u00e8 destinata l'opera.\nLa citt\u00e0 non \u00e8 quindi mai esistita, anche se Filarete trov\u00f2 il modo, nella descrizione degli edifici monumentali, di fare riferimento a progetti e opere realmente realizzate. Ad esempio, nel libro XI del trattato, si parla dell'ospedale che sar\u00e0 realizzato nella citt\u00e0; leggendo attentamente si possono notare grandi affinit\u00e0 con l'Ospedale Maggiore di Milano di cui il Filarete diresse i lavori.\nLa citt\u00e0 si sviluppa su una pianta a otto punte, ottenuta sovrapponendo due quadrati ruotati rispettivamente di 45\u00b0, perfettamente inscritta in un cerchio, il quale rappresenta il fossato. La forma stellare corrisponde alla cinta muraria che anticipa la definizione del fronte bastionato che sar\u00e0 sviluppato alcuni decenni dopo per adeguarsi allo sviluppo delle armi militari. Ad ogni punta della stella si colloca una torre, mentre ad ogni conca corrisponde una delle otto porte. Tutti gli accessi alla citt\u00e0 avvengono tramite grandi portali. Da ogni porta e da ogni torre parte una viabilit\u00e0 rettilinea che raggiunge il centro della citt\u00e0, dove si apre una piazza circondata da edifici. Una corona di piazze minori si trova a circa met\u00e0 dei sedici assi viari.\nNel trattato Averlino si occupa anche dei dintorni della citt\u00e0 dove individua due castelli che dominano la valle e la citt\u00e0 sottostante e una citt\u00e0 portuale, Plusiopolis, dove localizza l'episodio mitico ed emblematico del ritrovamento di un prezioso codice con i disegni di antichi edifici che il Duca decide di ricostruire nella sua citt\u00e0, riallacciando i rapporti tra antico e moderno.\nFilarete, oltre che della definizione geometrica a scala urbana di Sforzinda, si occupa anche dei suoi edifici pi\u00f9 importanti, come il Palazzo del Signore, le prigioni, la zecca, l'ospedale, le chiese principali e via dicendo di cui vengono riferite con chiarezza le principali caratteristiche, ma non definite le relazioni spaziali a scala urbana.\nInfatti la scala dimensionale della citt\u00e0 \u00e8 enorme rispetto alle citt\u00e0 dell'epoca e non consente a Filarete una chiara definizione degli spazi urbani. L'autore non riesce a conciliare la scala del disegno geometrico complessivo, che comprende un fossato circolare di circa 5\u00a0km e assi viari rettililei di oltre 2\u00a0km, con la scala degli edifici e con la definizione del tessuto edilizio per il quale non d\u00e0 alcun'indicazione, forse non riuscendo a conciliare la struttura radiale delle principali strade con la maglia ortogonale implicita della rappresentazione del centro della citt\u00e0.\nIl Filarete presta comunque molta attenzione al carattere funzionale della progettazione di Sforzinda, prevedendo canali navigabili (come a Milano), zone differenziate per i vari ceti sociali, piazze destinate ai mercati, arrivando ad indicare aspetti di dettaglio come l'inclinazione che le strade devono avere per poter far scorrere le acque reflue.\nPer i suoi caratteri la citt\u00e0 rimane, per\u00f2, solo un progetto utopistico e per certi aspetti solo un mezzo per raccontare l'arte del progettare e del costruire in un momento di grandi cambiamenti, in maniera originale e quasi romanzesca."}
{"id": "1784235", "revid": "46291", "url": "https://it.wikipedia.org/wiki?curid=1784235", "title": "Zingiber", "text": "Zingiber \u00e8 un genere di piante angiosperme monocotiledoni, appartenente alla famiglia delle Zingiberaceae.\nLe specie appartenenti a questo genere sono di interesse aromatico e medicinale, ivi compresa lo zenzero.\nOgni specie ha un utilizzo culinario differente, ad esempio:\nDescrizione.\nIl genere \"Zingiber\" comprende piante con rizoma modificato e aromatico. Le foglie sono lanceolate o lineari. I fiori sono portati in infiorescenze. Il frutto \u00e8 una capsula deiscente, contenente numerosi semi scuri."}
{"id": "1784240", "revid": "1877829", "url": "https://it.wikipedia.org/wiki?curid=1784240", "title": "Ottone IV di Brunswick-Grubenhagen", "text": "Biografia.\nOttone era il figlio maschio primogenito di Enrico II di Brunswick-Grubenhagen, detto Enrico di Grecia, e della sua prima moglie Jutta, marchesa di Brandeburgo.\nIl padre era il terzo figlio di Enrico I di Brunswick-Grubenhagen, il fondatore del principato di Brunswick-Grubenhagen. A causa delle numerose quote di ripartizione ereditaria della casa di Welf, Ottone non ebbe alcuna quota significativa di eredit\u00e0, che soddisfacesse il suo dinamismo, cosicch\u00e9 egli, come gi\u00e0 aveva fatto suo padre, se ne and\u00f2 all'estero in cerca di fortuna. Viene descritto come un tipo di valoroso e spericolato condottiero, che subito combatt\u00e9 per diversi signori.\nAl servizio del marchese Giovanni II del Monferrato, prese parte nel 1339 alla battaglia di Asti. Nel 1352 usc\u00ec dall'Ordine Teutonico ed entr\u00f2 al servizio del re Giovanni II di Francia. In quel periodo spos\u00f2, con la mediazione del re, Jolanda, figlia di Berengario di Villargut e vedova di Giacomo III di Maiorca. Grazie a questo matrimonio, Ottone ricevette un considerevole patrimonio e divenne il pi\u00f9 ricco membro del rimanente ben povero casato di Grubenhagen. Poco dopo egli ritorn\u00f2 in Italia. Qui divenne tutore dei tre figli di Giovanni di Monferrato. Nel 1354 prese parte in Roma all'incoronazione imperiale di Carlo IV di Lussemburgo.\nDopo la morte della sua prima moglie, Ottone, che nel frattempo si era fatta una solida reputazione come condottiero in varie campagne militari nella penisola, fu suggerito da papa Gregorio XI come marito della regina vedova Maria di Armenia, ma il progetto non and\u00f2 a buon fine. Il 28 marzo 1376 Ottone spos\u00f2 infine Giovanna I di Napoli (1326 \u2013 1382), della quale divenne il quarto marito. Non ricevette attraverso questo matrimonio il titolo di re, ma ottenne il Principato di Taranto, la Contea di Acerra ed alcuni castelli in Provenza.\nIl regno di Napoli, dopo la morte di papa Gregorio XI, fin\u00ec nelle controversie originate dallo Scisma d'Occidente (1378) tra i due successori di Gregorio, Urbano VI e Clemente VII. Ottone e Giovanna divennero partigiani di Clemente VII e lo accolsero per primi a Napoli. Successivamente Clemente, sostenuto prevalentemente dalla Francia, dovette fuggire ad Avignone. A causa del loro sostegno a Clemente, Giovanna ed Ottone furono minacciati di destituzione e di scomunica. \nUrbano VI trasfer\u00ec la sovranit\u00e0 del regno di Napoli a Carlo II di Ungheria, che fu incoronato in Roma nel 1380. Carlo riusc\u00ec nel 1381 ad occupare Napoli e ad imprigionare Giovanna, che fu rinchiusa nella fortezza di Muro Lucano. Ottone cerc\u00f2, con l'aiuto del fratello Baldassarre, di liberarla ma fall\u00ec e sia lui che il fratello furono catturati ed imprigionati. Giovanna, che si rifiut\u00f2 di rinunciare ai suoi diritti, fu strangolata nel 1382, prima che Luigi I d'Angi\u00f2, al quale aveva trasferito la sua eredit\u00e0, potesse intervenire con il suo esercito a salvarla.\nOttone, la cui carcerazione fu mitigata, riusc\u00ec ad ottenere la libert\u00e0 nel 1384; dopo un soggiorno in Sicilia, si rec\u00f2 ad Avignone dove, dopo la morte di Luigi I, assunse il comando dell'esercito del suo successore Luigi II d'Angi\u00f2. Con questo esercito nell'estate del 1387 Ottone riconquist\u00f2 per Luigi II d'Angi\u00f2 il regno di Napoli.\nPoich\u00e9 tuttavia egli, contro le sue aspettative, non fu nominato comandante generale del regno, pass\u00f2 sdegnato nel campo avverso dichiarandosi a favore dell'erede al trono di Napoli, Ladislao di Durazzo, tentando inutilmente di riconquistare Napoli a questo partito. Nel 1392 si ritrov\u00f2 prigioniero e, per riacquistare la libert\u00e0, dovette rinunciare alla sua Contea di Acerra. Trascorse quindi il suo ultimo anno di vita nel Principato di Taranto."}
{"id": "1784248", "revid": "125888332", "url": "https://it.wikipedia.org/wiki?curid=1784248", "title": "Impresa di Alessandria", "text": "Con il termine impresa di Alessandria (operazione G.A. 3) si fa riferimento nella storiografia italiana al raid condotto nella notte tra il 18 ed il 19 dicembre 1941 da sei uomini della X\u00aa Flottiglia MAS della Regia Marina, a bordo di tre mezzi d'assalto subacquei (siluri a lenta corsa - SLC), i quali penetrarono nel porto di Alessandria d'Egitto ed danneggiarono con testate esplosive le due navi da battaglia britanniche HMS \"Queen Elizabeth\" e HMS \"Valiant\" che si adagiarono sul fondale del porto. Nell'azione vennero inoltre danneggiate la nave cisterna \"Sagona\" ed il cacciatorpediniere HMS \"Jervis\".\nLa preparazione.\nLa preparazione dell'attacco, per quanto competeva agli operatori della X\u00aa, venne attuata con la massima meticolosit\u00e0. L'allenamento del personale era pesantissimo, i materiali sempre all'avanguardia. Non altrettanto valido risulter\u00e0 invece il supporto informativo, soprattutto per quanto riguarda le informazioni fornite dal SIM sulla situazione all'esterno del porto e per il piano di fuga.\nL'attacco.\nLa notte del 3 dicembre il sommergibile \"Scir\u00e9\" comandato dal tenente di vascello Junio Valerio Borghese lasci\u00f2 La Spezia per la missione \"G.A.3\". \nDopo uno scalo a Lero, nell'Egeo, per imbarcare gli operatori dei mezzi d'assalto giunti sul posto dopo il trasferimento aereo dall'Italia, il 14 dicembre il sommergibile si diresse verso la costa egiziana per l'attacco previsto nella notte del 17. Una violenta mareggiata per\u00f2 fece ritardare l'azione di un giorno.\nLa notte del 18, con condizioni del mare ottimali, approfittando dell'arrivo di tre cacciatorpediniere che obbligarono i britannici ad aprire un varco nelle difese del porto, i tre SLC (Siluro a Lenta Corsa), pilotati ciascuno da due uomini (un ufficiale capo equipaggio ed il suo sezionario), penetrarono nella base per dirigersi verso i loro obiettivi. Gli incursori dovevano giungere sotto la chiglia del proprio bersaglio, piazzare la carica d'esplosivo e successivamente abbandonare la zona dirigendosi a terra e autonomamente cercare di raggiungere il sommergibile che li avrebbe attesi qualche giorno dopo al largo di Rosetta.\nL'equipaggio Durand de la Penne - Bianchi sull'SLC n\u00ba 221 punt\u00f2 verso la nave da battaglia \"Valiant\". Senza la collaborazione del secondo, colpito da un malore a causa di malfunzionamento al respiratore, de la Penne trascin\u00f2 sul fondo il proprio mezzo, riuscendo a posizionarne la carica esplosiva sotto la carena della nave da battaglia prima di affiorare, essere avvistato, catturato e portato proprio sulla corazzata. Dopo poco, gli inglesi catturarono anche Bianchi, che era risalito alla superficie e si era aggrappato ad una boa di ormeggio della corazzata, e lo rinchiusero nello stesso compartimento sotto la linea di galleggiamento nel quale avevano portato Durand de la Penne, nella speranza di convincerli a rivelare il posizionamento delle cariche. Alle 05:30, a mezz'ora dallo scoppio, de la Penne chiam\u00f2 il personale di sorveglianza per farsi condurre dal comandante della nave Morgan ed informarlo del rischio corso dall'equipaggio; ci\u00f2 nonostante questi fece riportare l'ufficiale italiano dov'era. All'ora prevista l'esplosione squarci\u00f2 la carena della corazzata provocando l'allagamento di diversi compartimenti mentre molti altri venivano invasi dal fumo; anche il compartimento che ospitava gli italiani venne interessato dall'esplosione e una catena smossa dall'esplosione fer\u00ec alla testa Durand De La Penne; ma i due italiani riuscirono ad uscire dal locale e ad andare in coperta da dove vennero evacuati insieme al resto dell'equipaggio.\nMartellotta e Mario Marino, sull'SLC n\u00ba 222, costretti a navigare in superficie a causa di un malore del primo, condussero il loro attacco alla petroliera \"Sagona\". Questa nave era un obiettivo assegnato dal comandante Borghese in subordine, se constatata l'assenza in porto della portaerei in forza alla Mediterranean Fleet. Dopo aver preso terra vennero anch'essi catturati dagli egiziani. Intorno alle sei del mattino successivo ebbero luogo le esplosioni. Quattro navi furono gravemente danneggiate nell'impresa: oltre alle tre citate anche il cacciatorpediniere HMS \"Jervis\", ormeggiato a fianco della \"Sagona\", fu infatti vittima delle cariche posate dagli assaltatori italiani.\nAntonio Marceglia e Spartaco Schergat sull'SLC n\u00ba 223, in una \u00abmissione perfetta\u00bb, \u00abda manuale\u00bb rispetto a quelle degli altri operatori, attaccarono invece la \"Queen Elizabeth\", alla quale agganciarono la testata esplosiva del loro maiale, quindi raggiunsero terra e riuscirono ad allontanarsi da Alessandria, per essere catturati il giorno successivo, a causa dell'approssimazione con la quale il servizio segreto militare italiano, il SIM, aveva preparato la fuga: vennero date ai palombari banconote che non avevano pi\u00f9 corso legale in Egitto e per cercare di cambiare le quali l'equipaggio perse tempo. Nonostante il tentativo degli italiani di spacciarsi per marinai francesi appartenenti all'equipaggio di una delle navi internate in rada, vennero riconosciuti e catturati.\nLe conseguenze.\nSebbene l'azione fosse stata un successo, le navi si adagiarono sul fondo, e non fu immediatamente possibile avere la certezza che non fossero in grado di riprendere il mare. Nonostante tutto, le perdite di vite umane furono molto contenute: solo 8 marinai persero la vita.\nL'azione italiana cost\u00f2 agli inglesi, in termini di naviglio pesante messo fuori uso, come una battaglia navale perduta e fu tenuta per lungo tempo nascosta anche a causa della cattura degli equipaggi italiani che avevano effettuato la missione. La \"Valiant\" sub\u00ec danni alla carena in un'area di 20 x 10\u00a0m a sinistra della torre A, con allagamento del magazzino munizioni A e di vari compartimenti contigui. Anche gli ingranaggi della stessa torre vennero danneggiati e il movimento meccanico impossibilitato, oltre a danni all'impianto elettrico. La nave dovette trasferirsi a Durban per le riparazioni pi\u00f9 importanti che vennero effettuate tra il 15 aprile ed il 7 luglio 1942. Le caldaie e le turbine erano rimaste per\u00f2 intatte. La \"Queen Elizabeth\" invece fu squarciata sotto la sala caldaie B con una falla di 65 x 30\u00a0m che passava da dritta a sinistra, danneggiando l'impianto elettrico ed allagando anche i magazzini munizioni da 4,5\", ma lasciando intatte le torri principali e secondarie. La nave riprese il mare solo per essere trasferita a Norfolk, in Virginia, dove rimase in riparazione per 17 mesi.\nL'impresa riusc\u00ec a risollevare il morale dell'Italia, che dopo la sconfitta di Capo Matapan era stato messo a dura prova.\nPer la prima volta dall'inizio del conflitto, , a cui non era rimasta operativa alcuna corazzata (la HMS \"Barham\" era stata a sua volta affondata da un sommergibile tedesco il 25 novembre 1941). La \"Mediterranean Fleet\" alla fine del 1941 disponeva solo di quattro incrociatori leggeri e alcuni cacciatorpediniere.\nL'ammiraglio Cunningham per ingannare i ricognitori italiani decise di rimanere con tutto l'equipaggio a bordo dell'ammiraglia che, fortunatamente per lui, si era adagiata sul fondale poco profondo rimanendo in assetto orizzontale . Per mantenere credibile l'inganno nei confronti della ricognizione aerea, sulle navi si svolgevano regolarmente le cerimonie quotidiane, come l'alzabandiera. Poich\u00e9 l'affondamento avvenne in acque basse le due navi da battaglia furono recuperate nei mesi successivi. A questo proposito, Churchill scrisse: \nTuttavia contrasti tra gli Stati Maggiori dell'Asse non permisero di sfruttare questa grande occasione di conquistare il predominio aeronavale nel Mediterraneo e occupare Malta.\nDopo l'armistizio.\nDopo l'armistizio dell'8 settembre 1943, tutti e 6 gli operatori ad eccezione di Emilio Bianchi vennero rilasciati dai campi di prigionia alleati e rimpatriati in Italia, dove aderirono al Regno del Sud. Inquadrati in Mariassalto, nel marzo 1945 Luigi Durand de la Penne venne decorato a Taranto con la medaglia d'oro al valor militare appuntata, in segno di particolare onore, dal commodoro Sir Charles Morgan, ex comandante della \"HMS Valiant.\" "}
{"id": "1784252", "revid": "125663754", "url": "https://it.wikipedia.org/wiki?curid=1784252", "title": "Albo d'oro della Coppa Italia", "text": "La Coppa Italia venne assegnata per la prima volta dalla FIGC nel 1922; la sua creazione si intersec\u00f2 strettamente coi contemporanei eventi del campionato, poich\u00e9 la nuova coppa nazionale nacque principalmente per rimpolpare una stagione agonistica rimasta orfana dei grandi club, fuggiti verso la nuova lega CCI e il relativo torneo. L'edizione del debutto, che non riscosse successo, rimase un caso isolato \u2013 per l'immediato risanamento dello \"scisma\" calcistico \u2013 fino alla riorganizzazione del torneo nel 1935-1936 (inframezzata da un altro tentativo di ripresa, finito con la sospensione a tabellone in corso, nel 1926-1927). Gli eventi della seconda guerra mondiale portarono poi a un nuovo stop del torneo al termine dell'edizione 1942-1943. La pausa dur\u00f2 stavolta quindici anni, prima che la competizione venisse riportata in auge nel 1958; da allora, la principale coppa italiana per club viene disputata ininterrottamente.\nLa coccarda tricolore \u2013 il simbolo dell'avvenuta vittoria in Coppa Italia, da apporre sulle maglie del club detentore per tutta la stagione successiva al trionfo (similmente con quanto avviene con lo scudetto) \u2013 venne ideata e utilizzata per la prima volta nel 1958. L'attuale trofeo \u00e8 stato invece realizzato nel 1959-1960, dopo che nel corso dei decenni precedenti vennero messe in palio delle coppe di diverso disegno.\nIl primato di successi nella competizione spetta alla , con 14 trionfi, compreso il record di quattro consecutivi (dal 2015 al 2018). Il , vincitore dell'edizione inaugurale, e il nel 1961-1962, sono invece le uniche due societ\u00e0 ad aver conquistato la Coppa Italia senza militare in massima divisione (in Promozione i liguri e in Serie B i campani).\nAlbo d'oro.\nElenco dei vincitori delle 74 edizioni della Coppa Italia disputate dal 1922 al 2021."}
{"id": "1784254", "revid": "599013", "url": "https://it.wikipedia.org/wiki?curid=1784254", "title": "Quinton Fortune", "text": "Carriera.\nClub.\nFortune ha lasciato il Sud Africa ad undici anni, per trasferirsi in Inghilterra, dove \u00e8 entrato a far parte della formazione giovanile del Tottenham Hotspur, ma non ha mai debuttato in prima squadra. Dopo alcuni problemi relativi al permesso di lavoro, Fortune si \u00e8 trasferito in Spagna, all'Atl\u00e9tico Madrid.\nIl Manchester United lo ha acquistato il 1\u00ba agosto 1999. Ha fatto la sua prima apparizione per il nuovo club il 30 agosto, contro il Newcastle United.\nFortune \u00e8 stato acquistato, inizialmente, come sostituto di Ryan Giggs, ed \u00e8 stato quindi impiegato come esterno sinistro di centrocampo. Fortune, comunque, ha sviluppo l'abilit\u00e0 di saper giocare in diversi ruoli. Proprio per questo, ha giocato sia da terzino che da ala, ma Alex Ferguson l'ha utilizzato anche come centrocampista centrale. Al termine del campionato 2005-2006, \u00e8 stato rilasciato dai \"Red Devils\".\nDopo un provino superato con successo, ha firmato per il Bolton Wanderers per il campionato 2006-2007, club per il quale ha giocato prevalentemente da terzino sinistro. A causa di numerosi infortuni, \u00e8 sceso in campo raramente e senza impressionare. Al termine del contratto, ha sostenuto provini per Blackburn Rovers e , senza riuscire ad essere ingaggiato.\nIl 6 ottobre 2008 viene ufficialmente ingaggiato dal Brescia dopo aver sostenuto un breve periodo di prova. Fortune ha scelto il numero 37, \"perch\u00e9 volevo che in qualche modo ci fosse il 7 sulla maglia, un numero che ha segnato le tappe fondamentali della mia vita e della mia carriera\".\nHa debuttato l'8 novembre, nella sfida persa per uno a zero contro il .\nDopo l'esperienza nel Brescia (1 presenza) viene lasciato libero e si accasa nella squadra belga del Tubize. A luglio 2012, annuncia il ritiro e la volont\u00e0 di diventare allenatore.\nNazionale.\nFortune ha giocato cinquantatr\u00e9 partite per il , partecipando anche al e al ."}
{"id": "1784256", "revid": "1318658", "url": "https://it.wikipedia.org/wiki?curid=1784256", "title": "Dalsnibba", "text": "Il Dalsnibba \u00e8 un rilievo montuoso norvegese situato nella contea di M\u00f8re og Romsdal, nella regione di Vestlandet. Il monte sovrasta la cittadina turistica di Geiranger e dista soli 7 km dal Geirangerfjord, il celebre fiordo nominato Patrimonio dell'Umanit\u00e0 dall'UNESCO.\nIl rilievo rappresenta il traguardo della competizione sportiva chiamata: \"Geiranger - From Fjord to Summit\" ed \u00e8 spesso meta di escursioni turistiche per via dell'ottimo panorama di cui si pu\u00f2 godere dalla sommit\u00e0. Il monte \u00e8 sempre coperto da neve, tranne che in estate.\nLa sommit\u00e0 della montagna \u00e8 raggiungibile anche in auto attraverso una strada a pedaggio."}
{"id": "1784257", "revid": "122297773", "url": "https://it.wikipedia.org/wiki?curid=1784257", "title": "Cammello (disambigua)", "text": ""}
{"id": "1784259", "revid": "1573940", "url": "https://it.wikipedia.org/wiki?curid=1784259", "title": "Termitaphididae", "text": "Termitaphididae , \u00e8 una piccola famiglia di insetti Pentatomomorfi dell'ordine Rhynchota Heteroptera, presenti nelle regioni tropicali.\nDescrizione.\nGli insetti di questa famiglia sono morfologicamente affini agli Aradidi, presentando una semplificazione di alcuni caratteri. Il corpo \u00e8 di piccole dimensioni, lungo 2-3 mm, dal profilo ovale, fortemente appiattito in senso dorso-ventrale. Antenne, rostro e zampe sono nascosti alla vista dall'alto.\nIl capo ha antenne genicolate composte da quattro articoli, \u00e8 privo di occhi e ocelli ed ha apparato boccale con rostro di quattro segmenti e stiletti molto lunghi.\nLe ali sono assenti e le zampe ridotte. L'addome mostra un'espansione laterale appiattita dei tergiti.\nBiologia.\nLa biologia dei Termitaphididae \u00e8 poco conosciuta. \u00c8 accertato che tutte le specie sono associate alle Termiti , in quanto tali insetti sono stati ritrovati nei termitai. Le ipotesi formulate, basate sulla loro presenza nei termitai e sulla lunghezza degli stiletti mascellari e mandibolari, \u00e8 che tali insetti abbiano un regime dietetico micetofago a spese dei funghi che si sviluppano nelle gallerie dei termitai .\nDistribuzione.\nLa famiglia \u00e8 diffusa nelle regioni tropicali di tutti i continenti. \u00c8 presente nelle Antille, in America centrale, nelle regioni settentrionali del Sudamerica, in Africa, in India e nel Queensland (Australia).\nSistematica.\nLa famiglia comprende nove specie, ripartite fra due generi :\nL'inquadramento sistematico della famiglia \u00e8 stato definito con i contributi di (1911 e 1921) e (1924). Inizialmente, (1902) descrisse il genere \"Termitaphis\", con la specie \"Termitaphis circumvallata\", inquadrandolo erroneamente fra gli Homoptera, ritenendo la specie come una forma aberrante di Afide . Fu , nel 1911, che descrisse due nuove specie e revision\u00f2 il genere inserendolo in una nuova famiglia, da lui denominata \"Termithocoridae\" , inquadrata negli Heteroptera. Successivamente la famiglia si ampli\u00f2, con la descrizione di nuove specie da parte di (1914), (1921), (1923), ma per un ventennio le nuove specie descritte furono catalogate dallo \"Zoological Record\" nell'ambito degli Omotteri.\nAlla revisione definitiva si arriv\u00f2 nel 1924: con la descrizione del nuovo genere \"Termitaradus\", propose l'adozione del nome \"Termitaphididae\", sulla base delle linee guida delle convenzioni di nomenclatura, e l'inquadramento nello stesso raggruppamento che comprendeva gli Aradidae e i Dysodiidae (attualmente inquadrata al rango di sottofamiglia degli Aradidi con il nome di Mezirinae), sulla base delle analogie morfologiche con questi Eterotteri."}
{"id": "1784264", "revid": "767487", "url": "https://it.wikipedia.org/wiki?curid=1784264", "title": "The Poodles", "text": "I The Poodles sono un gruppo musicale heavy metal svedese, formato nel 2006.\nStoria.\nNel 2006 hanno partecipato a eventi importanti quali lo Sweden Rock Festival e il Melodifestivalen.\nTra le loro canzoni di maggior successo vi sono \"Metal Will Stand Tall\", \"Night of Passion\" e \"Leaving the past to pass\""}
{"id": "1784268", "revid": "1543377", "url": "https://it.wikipedia.org/wiki?curid=1784268", "title": "Ziou", "text": "Ziou \u00e8 un dipartimento del Burkina Faso classificato come comune, situato nella Provincia di Nahouri, facente parte della Regione del Centro-Sud.\nIl dipartimento si compone del capoluogo e di altri 25 villaggi: Allobiga, Bonga, Bossia, Dindirgou, Don\u00e9, Go\u00fb, Guelwongo I, Guelwongo II, Id\u00e9nia-Tanga, Kanabissi-Sanga, Narguia, Nimbrongo, Pingou, Poussi, Tampelga, Tamissougou, Tamsabliga, Tint\u00e9ka, Tomabissi, Tounkini, Yelbissi, Yorgo, Youka, Zanc\u00e9 e Zanci."}
{"id": "1784269", "revid": "767487", "url": "https://it.wikipedia.org/wiki?curid=1784269", "title": "Trasduttore di spostamento induttivo", "text": "Il trasduttore di spostamento induttivo \u00e8 un dispositivo elettrico che permette la misura di uno spostamento lineare.\nGeneralit\u00e0.\nI trasduttori di spostamento induttivi si basano sulle propriet\u00e0 che possiedono i bipoli induttivi caratterizzati dal parametro induttanza:\nformula_1\nQuindi considerando un circuito composto da: un generatore di tensione, un amperometro e un induttore (bobina avvolta, vedi figura), per il quale sia possibile variare, attraverso uno spostamento, uno dei parametri della relazione precedente, ad esempio formula_2, si pu\u00f2 rilevare con l'amperometro la corrente caratterizzante lo spostamento suddetto.\nPer questo tipo di circuito l'induttanza \u00e8 data anche da: formula_3 dove formula_4 \u00e8 detta riluttanza. Questa, per il circuito in figura, si divide parte in aria e parte nel ferro dando luogo ad un totale:\nformula_5\nEssendo formula_6 anche se formula_7 la riluttanza totale \u00e8 dovuta praticamente tutta all'aria: formula_8 e quindi formula_9\nSe il circuito \u00e8 alimentato con una tensione sinusoidale del tipo formula_10 scrivendo la legge di Ohm si ha:\nformula_11\nSe si riesce a realizzare il circuito con un elevato fattore di merito formula_12 si pu\u00f2 approssimare la legge di Ohm come segue:\nformula_13\nPassando ai valori efficaci di tensione e corrente, risolvendo in funzione della corrente (che rappresenta l'uscita del trasduttore) e ponendo lo spostamento formula_14, si pu\u00f2 scrivere:\nformula_15\nche rappresenta l'uscita del trasduttore letta dall'amperometro.\nLa sensibilit\u00e0 del trasduttore risulta costante:\nformula_16\nQuesti tipi di trasduttivi sono detti non a contatto.\nTrasduttori induttivi non a contatto.\nSe al posto della bobina si usa un magnete permanente intorno al quale \u00e8 avvolto un filo conduttore per formula_17 spire, ai capi di quest'ultimo verr\u00e0 indotta una tensione formula_18 se, nel circuito magnetico cos\u00ec formato, c'\u00e8 una variazione di flusso magnetico formula_19 dovuta ad uno spostamento formula_20. Per la legge di Faraday si pu\u00f2 scrivere:\nformula_21\nEssendo l'uscita del trasduttore proporzionale alla velocit\u00e0, per ottenere lo spostamento occorrer\u00e0 trattare il segnale elettrico con un circuito integratore.\nCon geometrie costruttive opportune \u00e8 possibile realizzare trasduttori a bobina mobile (la quale \u00e8 sospesa elasticamente intorno all'espansione polare di un magnete) e progettare il microfono che come \u00e8 noto trasforma le vibrazioni acustiche (onde elastiche) in segnali elettrici.\nPregio di questi trasduttori \u00e8 quello di essere \"reversibili\". Infatti realizzando forme e avvolgimenti appositi, si pu\u00f2 trasformare segnali elettrici in onde elastiche e quindi vibrazioni acustiche. Si costruisce cos\u00ec l'altoparlante.\nLVDT (Linear Variable Displacement Transducer).\nIl trasduttore di spostamento induttivo, noto anche come LVDT, \u00e8 un dispositivo elettromagnetico usato per la misura di piccoli spostamenti.\nRealizzazione.\nIl trasduttore \u00e8 realizzato mediante un tubo composto da tre avvolgimenti disposti con assi paralleli e con all'interno un nucleo cilindrico ferromagnetico mobile, normalmente caratterizzato da un'alta permeabilit\u00e0 magnetica. L'avvolgimento centrale \u00e8 detto \"primario\" e gli altri due \"secondari\": quello primario \u00e8 collegato ad un generatore di tensione AC, ai capi dei secondari invece si misura la tensione d'uscita.\nQuando \u00e8 applicata la tensione al primario, sugli altri due viene indotta una forza elettromotrice per via delle mutue induzioni tra gli avvolgimenti. Per la disposizione degli avvolgimenti in uscit\u00e0 si avr\u00e0:\nformula_22\nCon formula_23 ed formula_24 si sono indicati i coefficienti di mutua induzione tra l'avvolgimento primario e i due secondari.\nQuando il nucleo \u00e8 al centro, la tensione indotta sugli avvolgimenti secondari, essendo questi avvolti in senso discorde \u00e8 uguale ma opposta, di modo che il segnale di tensione misurato sia praticamente nullo. Allo spostarsi del nucleo, invece, le mutue induttanze cambiano, e a seconda che si sposti a sinistra o a destra risulter\u00e0 maggiore l'accoppiamento induttivo con il secondario rispettivamente di sinistra o destra. Di conseguenza il segnale in uscita varier\u00e0 proporzionalmente allo spostamento del nucleo.\nPer tradurre il segnale di uscita del LVDT si usano i cosiddetti demodulatori discriminatori di fase. Questi sono dei dispositivi elettronici che permettono di estrarre il valore efficace della tensione che rappresenta lo spostamento, e interpretare da quale parte dello zero avviene lo spostamento. Il pi\u00f9 noto di tutti utilizza un doppio ponte di Graetz che raddrizza il segnale alternato proveniente dagli avvolgimenti secondari e ne fa la somma algebrica. A seconda del segno della somma si \u00e8 in grado di capire da quale parte dello zero \u00e8 avvenuto lo spostamento.\nL'LVDT \u00e8 un trasduttore molto sensibile in grado di misurare spostamenti dell'ordine delle frazioni di micr\u00f2metro. A seconda della frequenza di alimentazione del primario e della massa del nucleo si hanno frequenze di taglio di alcune centinaia di hertz e quindi buone risposte dinamiche a spostamenti velocemente variabili nel tempo.\nRVDT (Rotary Variable Differential Transformer).\nUn Trasformatore Differenziale Variabile Rotazionale (RVDT) \u00e8 un tipo di trasformatore elettrico utilizzato per la misura di spostamenti angolari. Pi\u00f9 precisamente \u00e8 un trasduttore elettromeccanico che fornisce un'uscita in corrente linearmente proporzionale allo spostamento angolare rilevato in ingresso.\nGli RVDT sono trasduttori di spostamento angolare, la logica di funzionamento \u00e8 sempre quella dell\u2019LVDT: quello che cambia \u00e8 che l\u2019accoppiamento fra la bobina primaria (alimentazione) e i due secondari viene modificato a seguito di rotazioni di un nucleo ferromagnetico, invece che a seguito di traslazioni dello stesso. La forma geometrica del nucleo ferromagnetico \u00e8 simile, per gli RVDT, a quella di una camma. Questo infatti permette di far variare l'uscita in base alla sua posizione angolare. Se invece della geometria a camma, si usasse una geometria cilindrica, l'uscita sarebbe costante indipendentemente dalla posizione angolare assunta dal nucleo ferromagnetico."}
{"id": "1784270", "revid": "287204", "url": "https://it.wikipedia.org/wiki?curid=1784270", "title": "Sound of Freedom", "text": "Sound of Freedom \u00e8 il quarto singolo di Bob Sinclar, il primo estratto dall'album \"Soundz of Freedom\" del 2007. Il brano vede la partecipazione vocale del rapper francese Cutee B e di Gary Pine.\nLa canzone riprende il campione di un successo della cantante Rozalla del 1992, \"Everybody is free\"\n\"Sound of Freedom\" \u00e8 stata distribuita alle radio il 23 aprile 2007, tre giorni dopo il video che invece era entrato in rotazione sui canali a tema il 20 aprile 2007.\nTracce.\nCD Single"}
{"id": "1784280", "revid": "767487", "url": "https://it.wikipedia.org/wiki?curid=1784280", "title": "Anacleto Gonz\u00e1lez Flores", "text": "Fatto Servo di Dio il 22 giugno 2004 da papa Giovanni Paolo II \u00e8 stato beatificato da papa Benedetto XVI il 20 novembre 2005.\nBiografia.\nSecondo di dodici figli nati dalla famiglia povera di Valent\u00edn Gonz\u00e1lez Sanitiz e Mar\u00eda Flores Navaho, Anacleto Gonz\u00e1lez Flores fu battezzato il giorno dopo la sua nascita. Un amico del sacerdote della famiglia riconobbe in lui una buona intelligenza e gli sugger\u00ec di entrare in seminario, in cui eccelse, tanto da guadagnarsi il soprannome di \"Maestro\". In seguito cap\u00ec per\u00f2 di non avere la vocazione e dopo aver svolto diversi lavori, inizi\u00f2 a studiare legge alla \"Escuela Libre de Derecho\" a Guadalajara, diventando avvocato nel 1922.\nAnacleto era molto religioso, ogni giorno assisteva alla Messa e svolgeva altri atti di carit\u00e0 come visitare i prigionieri ed insegnare il catechismo nelle parrocchie. Nel 1925 ricevette da papa Pio XI la Croce pro Ecclesia et Pontifice \"in riconoscimento alla sua opera di evangelizzazione a favore dei pi\u00f9 bisognosi ed in difesa della religiosit\u00e0 dei fedeli messicani\". Flores fu anche un attivista cattolico: era fondatore e capo dell'\"Associazione cattolica della giovent\u00f9 messicana\" e del giornale \"La Palabra\", dal quale attaccava l'anticlericalismo del governo di Plutarco El\u00edas Calles. Era anche il fondatore ed il presidente dell'\"Unione Popolare\", istituita per organizzare i cattolici nella resistenza alle persecuzioni contro la Chiesa.\nInizialmente Anacleto sostenne la resistenza passiva contro il governo, venendo definito il \"Gandhi messicano\". Nel 1926, tuttavia, avendo appreso dell'omicidio di quattro membri dell'associazione cattolica della giovent\u00f9 messicana, entr\u00f2 a far parte della \"Lega nazionale per la difesa della libert\u00e0 religiosa\", sostenendo cos\u00ec la ribellione dei Cristeros. Anacleto non imbracciava le armi, ma faceva discorsi di incoraggiamento e scriveva opuscoli, nei quali sosteneva la causa dei Cristeros contro il governo anticlericale; dava anche sostegno economico, vitto, alloggio e vestiti a chi lo richiedeva.\nPer cercare di reprimere la ribellione, il governo cattur\u00f2 diversi capi tra cui lo stesso Anacleto, che venne arrestato il 1\u00ba aprile ed accusato di aver commissionato l'assassinio di uno statunitense, Edgar Wilkens, nonostante il governo sapesse che ad ucciderlo era stato un ladro, Guadalupe Zuno. Ma Anacleto venne ugualmente torturato: lo attaccarono per i pollici e con il calcio di un fucile gli vennero spezzate le braccia e gli scuoiarono i piedi. Prima di morire disse al suo carceriere: \u00abLa perdono di cuore, presto ci rivedremo dinanzi al Tribunale Divino, lo stesso giudice che mi giudicher\u00e0, sar\u00e0 il suo giudice, allora lei trover\u00e0, in me, un intercessore presso Dio\u00bb. Subito dopo il carceriere ordin\u00f2 ai suoi uomini di ucciderlo a colpi di baionetta."}
{"id": "1784283", "revid": "287204", "url": "https://it.wikipedia.org/wiki?curid=1784283", "title": "Trofeo Andros", "text": "Il Trofeo Andros (in francese Troph\u00e9e Andros) \u00e8 una competizione automobilistica francese, che si svolge sul ghiaccio con vetture simili a quelle usate nei rally.\nStoria.\nNata come idea nel 1985 tra il pilota Max Mamers e il presidente della societ\u00e0 francese Andros Fr\u00e9d\u00e9ric Gervoson, la prima gara si disput\u00f2 il 27 gennaio del 1990 a Serre Chevalier. La prima edizione consisteva di quattro appuntamenti.\nIl campionato crebbe rapidamente, con una gara a Parigi (Pelouse de Reuilly) nel 1991 che port\u00f2 la serie a cinque gare. Nel 1992 il numero di appuntamenti crebbe fino a sette, per poi passare, in anni recenti, ad otto.\nNel 2003, il trofeo ottenne respiro internazionale, con una gara a Sherbrooke in Canada, che si tenne per altre tre stagioni. Per la stagione 2005-06, il trofeo torn\u00f2 ad essere principalmente nazionale, con l'unica eccezione della gara corsa in Andorra.\nL'attuale campionato.\nIl campionato si disputa oggi con un certo numero di diverse gare e classi.\nLa classe originale, la pi\u00f9 prestigiosa, in cui competono i nomi pi\u00f9 in vista.\nPartita nel 1994, \u00e8 la classe per i team pi\u00f9 piccoli, per incoraggiarli a prendere parte al Troph\u00e9e Andros. Per prendere parte a questa classe, ci sono tre requisiti: i piloti non devono aver terminato nei primi 20 della classifica generale, non devono aver partecipato mai alla Classe Elite, e non devono essere piloti professionisti.\nLe gare per motociclette sono apparse per la prima volta alla finale del campionato 1996, a Superbesse, da un'idea di Mamers e Claude Michy. \u00c8 diventata una serie a pieno titolo nella stagione 1997/98, con una gara ad ogni appuntamento da quel momento in avanti.\nQuesta serie, creata nel 2002, riunisce due categorie. Le vetture sono del tipo buggy, con motori da 600\u00a0cm\u00b3 e cambio a 6 velocit\u00e0, e sono condivise da una pilota e da un pilota di esperienza, che funge anche da istruttore per la pilota. In ogni fine settimana a cui partecipano, competono in due differenti gare. Nella stagione 2005/06 i fine settimana di gara sono stati sette.\nLe auto utilizzate nell'Andros nella Classe Elite e nella Classe Promozione sono automobili del tipo silhouette che nell'estetica e nella carrozzeria ricordano i modelli di serie ( ad esempio, Skoda Fabia, BMW Serie 1, Kia Rio, Fiat Stilo), ma che devono rispettare queste specifiche:\nNell'edizione 2009 del trofeo c'\u00e8 stata una grande novit\u00e0: il team Racing Development/MSA ha equipaggiato, prima volta nella storia del trofeo, una Fiat Stilo della loro scuderia con un motore alimentato da una miscela di benzina e bioetanolo E85. Questa Stilo corre con buoni risultati con i piloti Serge Lubrano e Patrick Gallien.\nNomi famosi.\nFinora il pilota di maggior successo nel campionato \u00e8 stato Yvan Muller, che ha vinto il campionato 10 volte, con 46 vittorie nelle singole gare. Dietro di lui, Danny Snobeck ha vinto due campionati, anche se le sue 8 gare vinte sono molto inferiori alle 16 di Marcel Tarres.\nAl momento, la serie richiama nomi che sono stati famosi in altri campionati prima di dedicarsi alle corse su ghiaccio, compresi i piloti di Formula 1, Alain Prost e Olivier Panis. Prost ha vinto il titolo nelle ultime due edizioni.\nLa \"Superfinale\".\nIl 14 febbraio 1999, la serie ha disputato una \"Superfinale\" allo Stade de France, alla periferia di Parigi. Utilizzando 700 tonnellate di ghiaccio, \u00e8 stata costruita una pista intorno al bordo dello stadio, per una gara che non assegnava punti, seguita da circa 60.000 spettatori.\nLa Superfinale si \u00e8 disputata per tre anni allo Stade de France, prima di spostarsi sulla pista ovale di N\u0153ux-les-Mines nel 2002. Nel 2003 non si disput\u00f2 la Superfinale, per tornare allo Stade de France nel 2004 e poi nel 2006, mentre nel 2005 si \u00e8 tenuta a Saint-Di\u00e9."}
{"id": "1784286", "revid": "767487", "url": "https://it.wikipedia.org/wiki?curid=1784286", "title": "Luca Monari", "text": ""}
{"id": "1784290", "revid": "1543377", "url": "https://it.wikipedia.org/wiki?curid=1784290", "title": "Manga (Burkina Faso)", "text": "Manga \u00e8 un dipartimento del Burkina Faso classificato come citt\u00e0, capoluogo della provincia di Zoundw\u00e9ogo, facente parte della Regione del Centro-Sud.\nIl dipartimento si compone del capoluogo e di altri 13 villaggi: Basgana, Ganwoko, Gasto\u00e8ga, Kira, Larga, L\u00e9ongo, Mokin, Nassamba, Pouswoko, Sakuilga, Toula, Zamc\u00e9 e Zaptenga 1."}
{"id": "1784294", "revid": "106908", "url": "https://it.wikipedia.org/wiki?curid=1784294", "title": "The Flock", "text": ""}
{"id": "1784304", "revid": "110157", "url": "https://it.wikipedia.org/wiki?curid=1784304", "title": "Western Dream", "text": "Western Dream \u00e8 un album di Bob Sinclar, pubblicato nel 2006."}
{"id": "1784305", "revid": "6923", "url": "https://it.wikipedia.org/wiki?curid=1784305", "title": "VOLftp", "text": "VOLftp \u00e8 stato un servizio FTP via Web, nato nel 1995 all'interno di Video On Line che in concorrenza con l'americano Tucows e Simtel permetteva di scaricare migliaia di software gratuiti.\nVOLftp disponeva di una redazione nutrita, guidata da Franco Saiu, ed era il punto di riferimento per il software freeware, shareware e di pubblico dominio in Italia attraverso rubriche, newsletter e l'area di promozione dei programmatori italiani.\nVOLftp, con il servizio Cargo, scaricava software da server stranieri su richiesta degli utenti di VOL per renderli ad essi disponibili dai propri server per consentire il massimo della velocit\u00e0 (al tempo ancora a 14.400, 28.800 e 33.600 kpbs).\nVOLftp non venne ceduto a Telecom ma rest\u00f2 della societ\u00e0 Exol SpA e nel corso del tempo, fino ad oggi, ha vissuto matrimoni e divorzi dapprima con Arnoldo Mondadori Editore e poi con Tiscali.\nLe ultime attivit\u00e0 del sito risalgono al novembre 2014."}
{"id": "1784307", "revid": "1543377", "url": "https://it.wikipedia.org/wiki?curid=1784307", "title": "B\u00e9r\u00e9", "text": "B\u00e9r\u00e9 \u00e8 un dipartimento del Burkina Faso classificato come comune, situato nella provincia di Zoundw\u00e9ogo, facente parte della regione del Centro-Sud.\nIl dipartimento si compone del capoluogo e di altri 20 villaggi: Bougoumbarga, Boular\u00e9, Boulghin, Bounomtor\u00e9, Dour\u00e9, Goghin, Gonse, Kondrin, Koulwoko, Luilli-Nobere, Mandi\u00e9, Mazoara, Nacombogo, Roambanka, Sidtenga, Signonghin, Siguivouss\u00e9, Sondr\u00e9, Yackin, Yorgo."}
{"id": "1784310", "revid": "767487", "url": "https://it.wikipedia.org/wiki?curid=1784310", "title": "Celemantia", "text": "Celemantia (o Kelemantia) sorge nei pressi di Le\u00e1nyv\u00e1r. \u00c8 stato un forte romano del comune di slovacco di I\u017ea, a circa 4\u00a0km ad est di Kom\u00e1rno. Esso faceva parte della zona di frontiera del limes.\nStoria.\nPresso \"Celemantia\" vi sono tracce di un antico centro degli antichi germani, della trib\u00f9 dei Quadi, come ci ricorda lo storico e geografo Claudio Tolomeo nel II secolo, oltre ad un centro civile romano. Il forte romano costitu\u00ec la \"testa di ponte\" della fortezza legionaria a sud del Danubio di \"Brigetio\" e fu certamente al centro delle operazioni militari condotte dalle armate romane in territorio germanico tra il 172 ed il 180. Non a caso lo stesso Marco Aurelio potrebbe aver stazionato in questo importante accampamento nel 179, come ci racconta nel suo primo libro dei \"Colloqui con s\u00e9 stesso\", intitolato \"sulla Granua\", fiume dell'attuale Slovacchia a nord di \"Brigetio\".\nIl forte.\nLa costruzione del forte cominci\u00f2 durante il periodo delle guerre marcomanniche. Misurava 175 x 176 metri (pari a poco pi\u00f9 di 3 ettari) e costituiva da \"testa di ponte\" in territorio barbaro, quasi di fronte alla fortezza legionaria di Brigetio, dove era dislocata la legio I Adiutrix. Fu distrutto pi\u00f9 volte dalle vicine trib\u00f9 germaniche nel corso del III secolo, a causa delle continue invasioni ad opera dei barbari. Fu abbandonato in modo definitivo solo alla fine IV secolo.\nSembra, infine, che le rovine del forte erano molto ben visibili ancora nel XVIII secolo, ma poco pi\u00f9 tardi le sue pietre furono utilizzate per la costruzione di altri edifici nella vicina Kom\u00e1rno."}
{"id": "1784312", "revid": "729019", "url": "https://it.wikipedia.org/wiki?curid=1784312", "title": "AFM Records", "text": "La AFM Records \u00e8 un'etichetta discografica tedesca con sede a Schwalmstadt.\nSi occupa esclusivamente di album heavy metal e di gruppi quali Kotipelto, Krokus e Edguy."}
{"id": "1784313", "revid": "110157", "url": "https://it.wikipedia.org/wiki?curid=1784313", "title": "Soundz of Freedom", "text": "Soundz of Freedom \u00e8 un album di Bob Sinclar pubblicato nel 2007."}
{"id": "1784314", "revid": "709565", "url": "https://it.wikipedia.org/wiki?curid=1784314", "title": "Louis Le Nain", "text": "Collabor\u00f2 spesso insieme ai fratelli Antoine e Mathieu, anch'essi pittori. \u00c8 tra i pi\u00f9 significativi artisti francesi del XVII secolo.\nBiografia.\nTrascorse l'infanzia nella campagna della Francia settentrionale, dove visse a stretto contatto con il mondo contadino: fu avviato alla pittura dal fratello maggiore Antoine, formatosi a Laon sotto influssi olandesi. Complet\u00f2 la sua formazione artistica a Roma e si stabil\u00ec a Parigi coi fratelli nel 1630.\nIn antitesi alla corrente classicista, che aveva il suo massimo esponente in Nicolas Poussin, e allo stile mondano della scuola di Fontainebleau, si specializz\u00f2 nella realizzazione di scene di genere di notevole sobriet\u00e0 e grandezza che avevano come protagonisti esponenti del mondo rurale.\nBibliografia.\nAA.VV., \"La pittura barocca: due secoli di meraviglie alle soglie della pittura moderna\", Electa, Milano 1999, pp. 248-249 ISBN 88-435-6761-6"}
{"id": "1784317", "revid": "16228247", "url": "https://it.wikipedia.org/wiki?curid=1784317", "title": "Orecchie di lepre", "text": ""}
{"id": "1784319", "revid": "767487", "url": "https://it.wikipedia.org/wiki?curid=1784319", "title": "Taras il magnifico", "text": "Taras il magnifico \u00e8 un film del 1962 diretto dal regista J. Lee Thompson.\nTrama.\nA cavallo tra XV secolo e XVI secolo, I polacchi sconfiggono i cosacchi nella zona dell'odierna Ucraina e li scacciano in zone pi\u00f9 remote della steppa. Per sopravvivere, giurando vendetta, il cosacco Taras Bulba brucia la sua casa e su un carro si trasferisce con la moglie incinta in una zona pi\u00f9 tranquilla. Nasce il primo figlio di Taras, un maschio che viene chiamato Andrei. Dopo pochi anni, nasce un altro maschio cui viene dato il nome Ostap. I due figli, orgoglio di Bulba, vengono cresciuti da veri cosacchi, forti, fieri, pronti a combattere e a bere vodka. Finalmente l'universit\u00e0 di Kiev apre le porte anche ai figli cosacchi e Taras manda i suoi due figli ad imparare usi e nozioni dei polacchi per meglio combatterli al momento della nuova rivolta. I due ragazzi vengono subito presi di mira dagli altri studenti e spesso finiscono nei guai per il solo fatto di essere cosacchi. Andrei rimane affascinato dalla figlia del governatore, la bella polacca Natalia. Anche la ragazza non \u00e8 insensibile al giovane e a poco a poco i due si innamorano e iniziano una relazione segreta. Il fratello di Natalia se ne accorge e per salvare l'onore della famiglia rapisce Andrei e Ostap e in un sotterraneo del collegio, in compagnia di altri studenti, affronta l'amante di sua sorella. Andrei, che \u00e8 abituato a combattere, uccide il fratello di Natalia, poi fugge con Ostap dirigendosi verso casa. Natalia viene trasferita dal padre nel convento sito nella citt\u00e0 di Drubno. Intanto nel luogo di ritrovo di tutti gli uomini della trib\u00f9 di Taras Bulba arriva l'ataman (il capo) che comunica l'inizio della guerra a fianco dei polacchi contro i turchi. Andrei si fa avanti dichiarando che mai avrebbe combattuto per i polacchi e viene tacciato di codardia. Deve quindi dimostrare, con una prova di audacia, di non essere un vigliacco. La sfida consiste nel saltare a cavallo ripetute volte un burrone profondissimo e, nell'ultimo salto il suo accusatore cade e l'onore di Andrei \u00e8 salvo. I cosacchi si riuniscono per la guerra e Taras Bulba riesce a convincere gli altri a marciare contro i polacchi. Questi, dopo un primo attacco, si rifugiano nella citt\u00e0 di Drubno e Taras si accampa fuori le mura, aspettando la resa per fame. In citt\u00e0 c'\u00e8 anche Natalia: Andrei, preoccupato, trova il modo di entrare per sincerarsi che la sua amata stia bene. I due vengono sorpresi e catturati; Andrei, per salvare Natalia dal rogo, promette di aiutare i polacchi a recuperare del cibo rubando il bestiame ai cosacchi. Andrei dirige quindi la sortita, mentre i cosacchi, abbandonati da un terzo di loro che erano stufi di aspettare, sembrano avere la peggio sotto i colpi del minuscolo manipolo di uomini. Andrei si dirige al recinto, ma Taras Bulba lo vede e, con il dolore nel cuore, lo uccide. I polacchi in citt\u00e0, vedendo i cosacchi in difficolt\u00e0, decidono di uscire per una massiccia offensiva, per cui Bulba ordina la ritirata. I polacchi inseguono i fuggitivi, i quali arrivano in una spianata ai cui lati si trovano gli altri cosacchi che si erano allontanati. Accerchiati, i polacchi soccombono e i cosacchi si dedicano a seppellire i morti.\nFatti storici.\nSebbene il protagonista del film (Taras Bulba) sia frutto di un romanzo di Gogol, l'ambientazione storica dei fatti \u00e8 abbastanza curata e veritiera. Effettivamente la guerra tra cosacchi e polacchi e la vittoria di questi ultimi nelle zone ucraine avvenne nel quindicesimo secolo. Nel film si fa molto riferimento alla religione cristiano-ortodossa alla quale i cosacchi erano fedeli. Nella scena del film i cosacchi galoppano verso la guerra gridando \"Zaporoschi\", infatti alcuni gruppi cosacchi, residenti in particolari zone erano chiamati \"i cosacchi dello Zaporo\u017e'e\"."}
{"id": "1784320", "revid": "16228268", "url": "https://it.wikipedia.org/wiki?curid=1784320", "title": "Piantaggine", "text": ""}
{"id": "1784321", "revid": "4175", "url": "https://it.wikipedia.org/wiki?curid=1784321", "title": "Statistiche della nazionale di rugby a 15 del Galles", "text": "Sono qui di seguito elencate le statistiche relative ai \"test match\" ufficiali disputati dalla Nazionale gallese di rugby a 15 dal 1881.\nStatistiche di squadra.\nConfronti totali con le altre Nazionali.\nVengono considerati in questa tabella solo gli incontri ufficialmente riconosciuti come \"Full International\". Non vengono conteggiati quindi incontri contro rappresentative locali, squadre di club o selezioni diverse dalla Nazionale maggiore (es. i Barbarians o le selezioni A, B, XV \"et alii\"). \"(Tabella aggiornata al 15-3-2014)\""}
{"id": "1784322", "revid": "1305772", "url": "https://it.wikipedia.org/wiki?curid=1784322", "title": "Lingua di cane", "text": ""}
{"id": "1784337", "revid": "1452073", "url": "https://it.wikipedia.org/wiki?curid=1784337", "title": "Chromatium", "text": "I Chromatium sono dei batteri Gram-negativi che vivono in acqua. Si tratta di un genere che fa parte della famiglia \"Chromatiaceae\". \nUna specie particolare che fa parte del genere Chromatium \u00e8 il \"Chromatium okenii\". Gli organismi appartenenti a questa specie sono conosciuti con il nome di batteri porpora sulfurei. Il \"Chromatium okenii\" ha un diametro di \"5-8 \u00b5m\" e una lunghezza di circa \"20 \u00b5m\". Si tratta di organismi fotoautotrofi che vivono in ambiente anossico.\nHabitat e Fisiologia del \"Chromatium Okenii\".\nil \"C. Okenii\" \u00e8 un organismo che non vive ovunque, un posto in cui troviamo molti di questi organismi \u00e8 il Lago di Cadagno (Ticino, Svizzera), il quale presenta una struttura che difficilmente troviamo in altri laghi. Pu\u00f2 essere suddiviso in due parti: quella superiore, e quella inferiore. Il motivo per cui il lago \u00e8 diviso in due \u00e8 la diversa densit\u00e0 dell'acqua a causa dei sali. Tra il lago superiore e il lago inferiore troviamo una fascia di \"Chromatium okenii\", la quale sale e scende a seconda dell'irraggiamento solare. La parte superiore del lago presenta il solito ambiente tipico di un lago, ma la parte inferiore ha un ambiente molto simile a quello che vi era prima che comparisse la vita. Nella parte inferiore infatti ritroviamo dei batteri anaerobici decompositori zolforiducenti. La fascia di batteri porpora sulfurei \u00e8 situata circa tra i 12-14 metri di profondit\u00e0, il lago arriva ad un punto massimo di profondit\u00e0 di 21 metri. La fascia si trova l\u00e0 dove sono presenti le condizioni ideali per questi batteri: bassa concentrazione di ossigeno, e presenza dell'acido solfidrico (H2S) il quale \u00e8 coinvolto nella loro fotosintesi anaerobica. Essi sono infatti dei batteri facoltativi anaerobi anche se, a dire il vero, sono molto sensibili all'O2. \nFotosintesi anaerobica fatta dai batteri di questa specie \u00e8 riassunta nella seguente equazione chimica: \n6CO2 + 12H2S \u2192 12S + C6H12O6 +6H2O\nQuesti organismi si sono adattati in modo da riuscire a vivere in un habitat con altri organismi fotoautotrofi con i quali si trovano in competizione per la luce. La competizione con alghe unicellulari e altri batteri autotrofi \u00e8 molto alta in superficie. Il \"Chromatium okenii\" si \u00e8 pertanto adattato a sfruttare l'energia elettromagnetica della luce inutilizzata dagli altri attori presenti nell'ecosistema, posizionandosi cos\u00ec a 12-14 metri di profondit\u00e0. Questi batteri porpora sulfurei si situano a quelle profondit\u00e0 anche perch\u00e9 \u00e8 da l\u00ec in poi che si inizia a trovare l'acido solfidrico. Le molecole di zolfo prodotte dalla fotosintesi anaerobica del \"C. Okenii\" vengono in parte immagazzinate in delle sferule intracellulari dagli stessi batteri, in parte invece vengono rilasciate nell'ambiente. Nel contesto del ciclo dello zolfo, questo zolfo rilasciato viene ossidato da altri organismi a SO42- (lo ione solfato viene poi assorbito da altri organismi come piante o batteri, da cui ne ricavano aminoacidi e altri metaboliti secondari).\nCome fanno questi batteri fotoautotrofi anaerobici a catturare l'energia luminosa restante? Essi hanno sviluppato nel corso dell'evoluzione un pigmento rossastro chiamato Okenone (carotenoide) il quale \u00e8 in grado di assorbire le lunghezze d'onda che vanno da 550 a 500 nm (corrispondenti al blu-verde della luce del visibile), usate come fonte di energia per fare la fotosintesi aerobica. \nStruttura del \"Chromatium Okenii\".\nFacendo parte del regno dei Procarioti presenta delle strutture obbligate. Oltre a queste ci sono:\n- I Flagelli (generalmente sono tre, sono un mezzo di locomozione)\n- Il Cromatoforo (ammasso di vescicole) contenente il pigmento Okenone\n- Sferule contenenti zolfo ( \u00e8 lo stesso zolfo liberato della reazione di fotosintesi anaerobica)\n- Granulo polisaccaridico"}
{"id": "1784344", "revid": "28592", "url": "https://it.wikipedia.org/wiki?curid=1784344", "title": "Rivoluzione del 1905", "text": ""}
{"id": "1784346", "revid": "767487", "url": "https://it.wikipedia.org/wiki?curid=1784346", "title": "Stuck (Stacie Orrico)", "text": "Stuck \u00e8 un singolo della cantante statunitense Stacie Orrico, il primo estratto dall'album \"Stacie Orrico\".\nVideo musicale.\nNel video la cantante si trova in un pulmino scolastico e canta al ragazzo pi\u00f9 bello della scuola il suo rifiuto verso di lui, sebbene, come mostrano altre scene, lui e lei fossero fidanzati."}
{"id": "1784348", "revid": "1543377", "url": "https://it.wikipedia.org/wiki?curid=1784348", "title": "Bind\u00e9", "text": "Bind\u00e9 \u00e8 un dipartimento del Burkina Faso classificato come comune, situato nella provincia di Zoundw\u00e9ogo, facente parte della Regione del Centro-Sud.\nIl dipartimento si compone del capoluogo e di altri 30 villaggi: Bana, Bangamsin, Dap\u00e9lgo, Dayasmnor\u00e9, Gu\u00e9nin, Ka\u00efbo-Centre, Ka\u00efbo-Nord V1, Ka\u00efbo-Nord V2, Ka\u00efbo-Nord V3, Ka\u00efbo-Nord V4, Ka\u00efbo-Nord V2, Ka\u00efbo-Sud V1, Ka\u00efbo-Sud V2, Ka\u00efbo-Sud V4, Ka\u00efbo-Sud V5, Ka\u00efbo-Sud V6, Ka\u00efbo-Sud V7, Kazanga, Koankin, Konn\u00e9kongoo, Lilgomd\u00e9, Nonghin, Ouda, Pougoudou, Simbri, Siniki\u00e9r\u00e9, Sondr\u00e9-Est, Tanghin, To\u00e9yoko, Tigr\u00e9."}
{"id": "1784350", "revid": "28592", "url": "https://it.wikipedia.org/wiki?curid=1784350", "title": "Realismo Socialista", "text": ""}
{"id": "1784356", "revid": "46291", "url": "https://it.wikipedia.org/wiki?curid=1784356", "title": "Viburnum plicatum", "text": "Viburnum plicatum \u00e8 una pianta della famiglia delle Caprifoliaceae (o Adoxaceae secondo la classificazione APG).\nFu scoperta in Giappone dal botanico inglese Charles Maries.\nDistribuzione e habitat.\nLa specie \u00e8 spontanea nei boschi d'alta quota del Giappone."}
{"id": "1784361", "revid": "287204", "url": "https://it.wikipedia.org/wiki?curid=1784361", "title": "Sodermalm", "text": ""}
{"id": "1784367", "revid": "1776051", "url": "https://it.wikipedia.org/wiki?curid=1784367", "title": "Metal Will Stand Tall", "text": "Metal Will Stand Tall \u00e8 il primo album del gruppo svedese The Poodles, pubblicato nel 2006. Hanno collaborato diversi artisti tra cui Holly Knight, Mats Lev\u00e9n, Tommy Denader, Jonas Reingold e Marcel Jacob."}
{"id": "1784368", "revid": "1513836", "url": "https://it.wikipedia.org/wiki?curid=1784368", "title": "Mis-Teeq", "text": "Le Mis-Teeq erano una girlband britannica di genere R&amp;B. Nate come quartetto, il gruppo in seguito divenne un trio, formato da Alesha Dixon, Su-Elise Nash e Sabrina Washington. Le tre ragazze hanno inciso tre album insieme e pubblicato nove singoli. Soprattutto grazie al brano \"Scandalous\", le Mis-Teeq ottengono una certa popolarit\u00e0 in Europa ed Australia.\nStoria del gruppo.\nIl gruppo si form\u00f2 per volere della produttrice musicale Louise Porter, che inizi\u00f2 a lavorare con Alesha Dixon e Sabrina Washington su alcune produzioni. Dopo 2 anni di lavoro, in cui le future cantanti non erano comunque parte di una vera e propria casa discografica e continuavano a svolgere altri lavori, entra nel gruppo anche Tina Barrett, che tuttavia vi resta dentro solo pochi mesi. In seguito alla sua dipartita, Zena McNally e Su-Elise Nash vengono coinvolte nel progetto.\nUna volta formato un gruppo composto da 4 componenti, le Mis-Teeq firmano un contratto con la \"Telstar Records\" ed iniziano a pubblicare del materiale, pubblicando il loro primo singolo \"Why\" nel 2001. Il brano diventa una top 10 hit in UK grazie ad un remix garage. Nonostante questo successo, Zena McNailly lascia il gruppo per entrare in un'altra band; il rimanente trio pubblica comunque il singolo \"All I Want\", che raggiunge addirittura la numero 2 in UK. Le ragazze pubblicano l'album \"Licking On Both Side\"s, ottenendo un buon successo in UK.\nNel 2003, il gruppo pubblica il singolo \"Scandalous,\" raggiungendo un notevole successo platenario. Segue l'album \"Eye Candy\", da cui vengono estratti altri due singoli: con questi brani il successo ritorna a livello nazionale, mentre l'album ottiene risultati commercialmente poveri anche in UK. Segue, ciononostante, il primo tour statunitense nel gruppo, in contemporanea al quale la band pubblica nel solo mercato americano una raccolta di brani tratti dai suoi due album. Nel 2005 il gruppo pubblica \"Mis-Teeq: The Greatest Hits\", per poi sciogliersi immediatamente dopo."}
{"id": "1784369", "revid": "765341", "url": "https://it.wikipedia.org/wiki?curid=1784369", "title": "Liga II 2007-2008", "text": "Il campionato di Liga II di calcio 2007-2008 \u00e8 stato il secondo livello del campionato rumeno.\nSi sono qualificate per la Liga I come da regolamento anche le seconde classificate dei gironi, il Gaz Metan Medias per la Serie I e il CS Otopeni per la Serie II.\nSerie I.\nLegenda:\n\u00a0\u00a0\u00a0\u00a0\u00a0 Promossa in Liga I 2008-2009\n\u00a0\u00a0\u00a0\u00a0\u00a0 Retrocesse in Liga III 2008-2009\nSerie II.\nLegenda:\n\u00a0\u00a0\u00a0\u00a0\u00a0 Promossa in Liga I 2008-2009\n\u00a0\u00a0\u00a0\u00a0\u00a0 Retrocesse in Liga III 2008-2009"}
{"id": "1784371", "revid": "1573940", "url": "https://it.wikipedia.org/wiki?curid=1784371", "title": "Pyura", "text": "Pyura \u00e8 un genere di ascidie della famiglia Pyuridae.\nTassonomia.\nComprende le seguenti specie:"}
{"id": "1784374", "revid": "125431779", "url": "https://it.wikipedia.org/wiki?curid=1784374", "title": "Filone-strato", "text": "I filoni-strato (detti anche sillis) sono delle forme di intrusione magmatica, pi\u00f9 nello specifico rientrano nelle intrusioni concordanti, termine con il quale si indica un'intrusione i cui strati sono paralleli alla superficie di stratificazione delle rocce nella quale esse sono intruse., i quali sono inseriti tra uno strato e l'altro nelle rocce sedimentarie, tabulari, il cui spessore \u00e8 variabile da qualche centimetro a qualche decina di metri. Essi solitamente accompagnano l'attivit\u00e0 vulcanica, hanno una composizione basica e quindi vengono alimentati dalla stessa fonte che provoca le eruzioni; per tale motivo, quando affiorano potrebbero essere confusi facilmente con una normale colata lavica. Si distinguono tuttavia da esse per alcuni motivi:"}
{"id": "1784379", "revid": "1543377", "url": "https://it.wikipedia.org/wiki?curid=1784379", "title": "Gogo (Zoundw\u00e9ogo)", "text": "Gogo \u00e8 un dipartimento del Burkina Faso classificato come comune, situato nella provincia di Zoundw\u00e9ogo, facente parte della Regione del Centro-Sud.\nIl dipartimento si compone del capoluogo e di altri 22 villaggi: Basb\u00e9do, Dougou, Ipala, Kondr\u00e9, Kop\u00e8lin, Manga-Est V1, Manga-Est V2, Manga-Est V3, Manga-Est V4, Mouzi, Nagrigr\u00e9, Norghin, Pagomto\u00e9c\u00e9, Parkiri, Pissi, Safoula, Samtinga, Tiougou, Yambass\u00e9, Zaptinga II, Zirbar\u00e9 e Zoungou."}
{"id": "1784380", "revid": "580", "url": "https://it.wikipedia.org/wiki?curid=1784380", "title": "Montella", "text": "Montella \u00e8 un comune italiano di 7 563 abitanti della provincia di Avellino, in Campania.\nNato su una zona gi\u00e0 abitata dal periodo neolitico, il paese diventa sede gastaldale e poi contea sotto i Longobardi. Montella \u00e8 nota per la produzione della castagna, cui \u00e8 riconosciuto il marchio IGP, e per il tartufo nero. Il territorio, compreso nel parco regionale Monti Picentini, \u00e8 prevalentemente montuoso e ricco di sorgenti, quattro delle quali alimentano l'Acquedotto Pugliese. Dalla sorgente del Monte Accellica, nel territorio di Montella, nasce il fiume Calore Irpino.\nGeografia fisica.\nSituata nel settore meridionale dell'Irpinia, Montella fa parte della comunit\u00e0 montana Terminio Cervialto; l'escursione altimetrica nel comune \u00e8 di 1616 metri.\nIl fiume Calore ha la sua sorgente nel comune di Montella. Importanti sono le valenze paesaggistiche, in particolare l'altopiano di Verteglia, vasto e ricoperto da faggi; tra le numerose grotte esistenti, la \"Grotta dei Cantraloni\" e la \"Grotta del Caprone\".\nDei 93,32 km\u00b2 del territorio montellese, 0,96 sono occupati dal centro urbano, 49,30 sono a zona boschiva, 5,78 sono a pascolo o incolte, 13,49 a coltivazioni varie, e 13,79 (oltre il 16%) sono castagneti.\nIdrografia.\nData la sua grande riserva idrica Montella \u00e8 in grado di fornire acqua a molte zone della Campania e della Puglia. Le sorgenti denominate \"Peschiera\", \"Pollentina\", \"Prete\" e \"Bagno della Regina\" alimentano l'Acquedotto pugliese attraverso le opere di captazione ubicate nel comune di Cassano Irpino.\nNel territorio del comune di Montella si trova la sorgente del fiume Calore, la principale per portata e importanza; sempre a Montella si trovano le sorgenti dell\"'Acqua degli Uccelli\" ai piedi del monte Terminio, delle \"Acque Nere\", della \"Tufara\", il torrente \"Jumiciello\" tra il monte Sassetano e il monte Tufara, le sorgenti della \"Scorzella\", torrente che affluisce nel fiume Calore, il \"torrente Santa Maria\" che attraversa il paese, il \"Lacinolo\" e il \"Bagno della Regina\".\nSul territorio sono presenti quattro cascate: la \" cascata della Tufara\", la \"cascata della Madonnella\"; la \"cascata del Fascio\", costruita appunto in epoca fascista per convogliare le acque nell'acquedotto di Montella, e che \u00e8 uno dei luoghi di partenza delle escursioni; la \"cascata della Lavandaia\" (\"la Pelata\"), gi\u00e0 presente al tempo della realizzazione dell'omonimo ponte (I secolo a.C.), sottoposta a lavori di rifacimento nel XV secolo per alimentare il mulino voluto dai cittadini che, attivo fino agli anni cinquanta del XX secolo, \u00e8 oggi allo stato di rudere.\nGrotte.\nIl sottosuolo del territorio presenta varie insenature, passaggi, aperture, condotti e caverne, dati dal fenomeno carsico a cui sono soggette le montagne. La pi\u00f9 grande tra le grotte e quella detta \"del Caprone\".\nLe grotte sono diverse ed in parte esplorate ed esplorabili. I fenomeni di superficie comprendono inghiottitoi e doline, molto presenti nella zona di Verteglia.\nSismologia.\nIl territorio comunale \u00e8 parte integrante del distretto sismico dell'Irpinia. In occasione del terremoto del 1980 vi furono, nel solo comune di Montella, 10 morti, 290 feriti e 1191 senzatetto.\nClima.\nMontella, situata intorno ai 560 metri circa di altitudine, gode di un clima continentale: l'inverno \u00e8 rigido con frequenti piogge, nebbia e molta umidit\u00e0. Tra dicembre e febbraio non mancano le nevicate. In questi periodi capita che le temperature scendano al disotto dello zero. In primavera e agli inizi dell'autunno sono frequenti brina e gelate, mentre in estate la siccit\u00e0 predomina sul territorio con rare piogge e venti di ponente e di scirocco. In questo periodo le temperature raramente superano i 35 gradi.\nStoria.\nDalle origini alla conquista romana.\nIl nome deriva da \"Monticulus\" o \"Montillus\", da cui \"Montilla\", \"Motilla\" e infine Montella. Deriva chiaramente da monte, nel senso di colle fortificato. Non sappiamo molto in merito ai primi abitanti della zona di Montella, ma il ritrovamento di reperti dell'et\u00e0 del bronzo fanno pensare che la zona fosse gi\u00e0 abitata nel III millennio a.C. Quello che \u00e8 certo \u00e8 che attorno al 500 a.C. circa alcune trib\u00fa sannitiche irpine si insediarono nella zona compresa tra il fiume Calore e il fiume Lacinolo. Di ci\u00f2 si pu\u00f2 esser certi poich\u00e9 nella zona bassa dell'odierno abitato di Montella sono stati rinvenuti numerosi reperti databili dal 500 a.C. fino a tutto il periodo della dominazione romana, tra cui monete greche che testimoniano i rapporti commerciali delle trib\u00f9 locali con le colonie della Magna Grecia.\nNel periodo immediatamente antecedente la conquista romana, le trib\u00fa irpine ebbero come loro punto di interesse religioso e militare il luogo che oggi viene denominato \"Montella piccola\", che doveva essere un presidio militare realizzato con le tecniche proprie di quelle popolazioni: una semplice palizzata con al massimo dei contrafforti in terra battuta. Certo \u00e8 da dire che il popolo dei Sanniti, di cui la trib\u00fa Irpina era parte, costruiva in alcuni casi anche strutture notevoli usando massicci blocchi di pietra bianca, ma nel territorio di Montella tali opere non ve ne sono, perci\u00f2 si potrebbe convenire che il punto di interesse di \"Montella piccola\" sia stato munito di una protezione in terra battuta o argilla con palizzata di legno.\nGli Irpini, che insieme ai Pentri e ai Caudini erano parte importante della confederazione militare sannitica, combatterono contro i Romani nelle famose tre guerre sannitiche. Le legioni Romane ebbero il sopravvento e l'egemonia di Roma si estese su tutto il territorio interno della Campania. Montella divenne municipio romano.\nAgli inizi del secolo scorso il rinvenimento di sepolture di epoca romana nella zona di Folloni e dei resti di una villa in localit\u00e0 San Vito (di cui si sono perse poi le tracce), oltre al rinvenimento di numerosi reperti in zona Fontana (1978) e in altre localit\u00e0, quasi tutte portate nel giardino di Palazzo Capone e attualmente presso la sezione archeologica del Museo irpino di Avellino, servirono quali documenti storici circa l'epoca romana nel territorio montellese. Un cippo rinvenuto in localit\u00e0 \"Chianola\" riporta i nomi dei magistrati che intorno al 130 a.C. eseguirono la divisione agraria della zona: Marco Fulvio Flacco, Gaio Papirio Carbone e Gaio Sempronio Gracco. Lo stesso cippo riporta l'indicazione del cardo e del decumano dell'insediamento romano.\nMedioevo.\nIn epoca longobarda Montella fu sede di un importante gastaldato, data la sua collocazione strategica tra il principato di Benevento e il principato di Salerno. Un notevole posto di guardia dell'epoca medievale era il Castello del Monte.\nPrima menzione scritta di Montella \u00e8 un giudicato del duca di Benevento Arechi II del 762 \"in curta nostra que vocatur Montella\".\nSotto la dominazione normanna e sveva Montella, diventata contea, fu feudo dei signori De Tivilla e poi dei d'Aquino (dal 1174 al 1293), sotto il dominio dei quali nacque Rinaldo d'Aquino, rimatore della scuola poetica siciliana. Tommaso II d'Aquino era signore del feudo quando nel 1222 frate Francesco d'Assisi, durante il suo viaggio di ritorno dal Santuario di S. Michele Arcangelo del Gargano, si ferm\u00f2 nei pressi di Montella, nel bosco di Folloni; decise di lasciare in quel luogo alcuni frati affinch\u00e9 edificassero un dormitorio e convertissero con la loro missione i ladri che infestavano il bosco. Sorse cos\u00ec il monastero di San Francesco a Folloni che tutt'oggi partecipa in maniera attiva alla vita della comunit\u00e0. Testimonianza di quel passaggio \u00e8 l'affresco di Giotto nella Basilica superiore di Assisi che raffigura il miracolo de \"la morta di Montemarano\", paese vicino Montella.\nSotto il dominio angioino, il Castello del Monte divenne propriet\u00e0 dei principi di Taranto. Carlo II d'Angi\u00f2 fece del castello un suo luogo di ritiro, abbellendo il parco con fontane e piante.\nLa dominazione aragonese: i Cavaniglia.\nCon l'arrivo degli Aragonesi Montella pass\u00f2 sotto il dominio dei conti Cavaniglia, venuti nel regno di Napoli dalla Spagna al seguito di Alfonso V. Il paese conobbe un periodo di splendore. Nel 1445 il castello del Monte ospit\u00f2 una memorabile battuta di caccia cui prese parte re Alfonso il Magnanimo. Durante la signoria di Troiano I Cavaniglia, il palazzo di corte fu frequentato dagli accademici pontaniani, oltre che da pittori e intellettuali provenienti da diverse parti del regno.\nDelle numerose testimonianze rimaste della signoria dei Cavaniglia la pi\u00f9 importante \u00e8 sicuramente il mausoleo di Don Diego I Cavaniglia, glorioso capitano, ferito a morte durante la battaglia contro i Turchi ad Otranto, opera di Jacopo della Pila.\nDopo i Cavaniglia, famiglia feudataria di Montella sono stati i De Tolfa. Nel 1613 il nobile genovese Antonio Grimaldi acquista il feudo di Montella per ducati. Nel 1680 il feudo diventa propriet\u00e0 del doge di Genova Francesco Maria Sauli, per poi passare definitivamente ai D'Oria. Ultimo feudatario di Montella fu il principe Marcantonio II D'Oria.\nPeriodo borbonico e epoca contemporanea.\nEbbe un ruolo considerevole nel regno delle Due Sicilie nuovamente per la sua posizione di confine, tra il Principato Ultra e il Principato Citra. A Montella soggiorn\u00f2 Giuseppe Bonaparte di ritorno dalle Puglie, presso il Palazzo dei Lepore. Montellese era il marchese Michelangelo Cianciulli, ministro di grazia e giustizia e reggente delle Due Sicilie nella fase di passaggio dai Borbone all'occupazione francese.\nPer Montella il lungo periodo feudale ebbe termine agli inizi del XIX secolo, proprio ad opera del Cianciulli, estensore, quale ministro della giustizia del Regno, delle leggi eversive della feudalit\u00e0.\nDurante la seconda guerra mondiale, la \"Piana del Dragone\" e gli \" Altopiani di Verteglia\", nel territorio montellese, sono punti strategici di grandi manovre militari. In quel periodo per pi\u00f9 volte il principe ereditario Umberto di Savoia sar\u00e0 ospite del convento di San Francesco a Folloni, cui rimarr\u00e0 legato e a cui doner\u00e0 la statua che ancora oggi si trova nella nicchia sul portale principale della chiesa. Nel 1936, Mussolini insieme a Vittorio Emanuele III passeranno per Montella per supervisionare le operazioni militari.\nIl terremoto dell'Irpinia.\nMontella come tutti i comuni dell'Irpinia fu gravemente colpita dal terremoto del 23 novembre 1980. L'epicentro della scossa, durata 80 secondi, fu a circa 23 chilometri di distanza, e si registr\u00f2 una magnitudo sulla scala Richter di circa 6,5 (magnitudo momento 6,9) ed una intensit\u00e0 8 sulla Scala Mercalli. I morti montellesi furono quattordici, vasto il patrimonio edilizio, anche storico, gravemente danneggiato o irrimediabilmente distrutto. La ricostruzione si \u00e8 protratta per tutti i successivi anni ottanta e novanta.\nSimboli.\nStemma, gonfalone e statuto.\nI monti in questione sono il San Martino, il Monte e il Torriello. Nell'atrio del primo piano del liceo scientifico Rinaldo d'Aquino, vengono ben evidenziati su un olio su tela a cura di Carmine Palatucci. Il dipinto \u00e8 corredato di spiegazione e note storiche.\nMonumenti e luoghi d'interesse.\nArchitetture religiose.\nSulla piazza principale del paese si affaccia la collegiata di Santa Maria del Piano, nota comunemente come la chiesa madre, realizzata tra il 1552 e il 1586. Di notevole valore storico artistico \u00e8 l'ingresso principale dell'edificio religioso, costituito dalla maestosa porta lignea di noce scolpita e intagliata, opera realizzata dall'intagliatore locale Fabio Moscariello e databile al 1583; l'interno della collegiata si presenta a una navata con cappelle laterali; degni di nota sono il soffitto di cassettoni lignei ottagonali e la croce astile del 1457, opera di oreficeria angioina.\nAncora, da ricordare sono le chiese della Madonna della Libera, di San Nicola, di Santa Lucia, di Sant'Anna e le chiese gemelle di San Michele Arcangelo e Madonna Santissima Addolorata, sulla cui facciata \u00e8 un'iscrizione alto medievale in caratteri gotici che testimonia la fondazione della chiesa entro il XII secolo.\nQuasi ogni chiesa \u00e8 associata ad una delle cosiddette \"congreghe\" dove si riuniscono le varie confraternite. Ad esempio, presso la chiesa madre si riunisce l'arciconfraternita di San Bernardino da Siena.\nConvento di San Francesco a Folloni.\nIl convento di San Francesco a Folloni, dichiarato monumento nazionale, \u00e8 il pi\u00f9 importante monumento storico-artistico del paese. Il convento deve il suo nome al luogo dove fu fondato, a quanto sembra, dallo stesso san Francesco nel 1222 (il bosco di Folloni). Il primo documento scritto che accerta l'esistenza del convento \u00e8 del 5 gennaio 1322: si tratta del rinnovo di un antico privilegio concesso ai frati dal principe di Taranto, Filippo I d'Angi\u00f2, e da sua moglie Caterina di Valois. Questo privilegio, consisteva nel permesso di poter pescare nel fiume Calore, attiguo al convento, poter fare legna nel bosco di Folloni, e poter macinare al mulino del paese. Atri privilegi ottenne il convento dalla regina Giovanna I nel 1374, privilegi che confermavano e accrescevano le concessioni benevolmente elargite dagli Angioini, suoi predecessori, a partire da Carlo I d'Angi\u00f2 che, insediatosi sul trono di Napoli nel 1266, d'accordo con papa Clemente IV, restitu\u00ec libert\u00e0 agli ordini monastici. Come attestano i documenti d'archivio conservati nella biblioteca, la fabbrica divent\u00f2 nei secoli sempre pi\u00f9 imponente grazie ai benefici dei sovrani che si succedettero sul trono di Napoli e alla generosit\u00e0 dei feudatari. Imponente la trasformazione che il complesso visse soprattutto nel secolo XVI, \nIl complesso.\nL'attuale complesso architettonico \u00e8 frutto di un rinnovato intervento edilizio della met\u00e0 del Settecento, reso necessario in seguito al terremoto del 1732. I lavori consistettero nella costruzione di una nuova chiesa in stile barocco-rococ\u00f2, ruotata di circa 90\u00ba rispetto alla precedente e realizzata pi\u00f9 alta di 180\u00a0cm. Della vecchia chiesa rimane l'abside, oggi cappella del Crocifisso, che difatti si trova ad un livello inferiore. Annesso alla chiesa \u00e8 il campanile che conserva, assieme al porticato adiacente, l'impianto della seconda met\u00e0 del XV secolo. Allo stesso programma edilizio appartiene il chiostro, interposto ai due ambienti precedenti, che ha occupato il luogo dell'antica chiesa, sin dal Trecento annessa al chiostro, oggetto della recente indagini di scavo. Tutta la restante parte della fabbrica \u00e8 relativa agli spazi conventuali, insistenti anch'essi su aree frequentate gi\u00e0 dalle prime comunit\u00e0 religiose. Fa parte del convento anche la camera da letto di re Umberto II di Savoia, pi\u00f9 volte ospite dei frati durante la seconda guerra mondiale. All'interno della chiesa, si ammirano gli stucchi della met\u00e0 del settecento del maestro Francesco Conforto; il pavimento maiolicato \u00e8 datato 1750.\nNell'ala destra del transetto, la lastra tombale della contessa Margherita Orsini, datata 1521, e nella sacrestia, il monumento sepolcrale del marito di questa, Diego I Cavaniglia, conte di Montella dal 1477 al 1481, morto a Otranto nel combattimento contro i Turchi, opera di grande interesse artistico, realizzata dallo scultore Jacopo della Pila a fine XV secolo. Entrambi i monumenti funebri si trovavano gi\u00e0 nell'antica chiesa quattrocentesca, e furono successivamente trasportati nella nuova chiesa.\nAnnessa al convento \u00e8 la biblioteca. Istituita nel XV secolo, fu saccheggiata dopo la soppressione del convento in epoca borbonica. Ripristinata negli anni trenta del secolo scorso, conserva opere edite in Italia e all'estero dai primi del Cinquecento a tutto il Settecento. Conserva circa 20.000 volumi.\nGli scavi.\nGli scavi iniziati dopo il terremoto del 1980 hanno portato alla luce i resti della chiesa tre-quattrocentesca, oltre a numerosi reperti. Tra questi, lo scheletro e le vesti funerarie del conte Cavaniglia, il cui sarcofago si trova nella sacrestia della chiesa. Tra le vesti ritrovate del conte, la giorne\u00e0, sorta di casacca che si portava sotto l'armatura, che rappresenta un unicum al mondo dato che non sono stati ad oggi rinvenuti indumenti simili ad essa.\nUna campagna di scavi condotta tra il 2005 e il 2010 ha portato alla luce le strutture dell'antica chiesa e, sotto il livello del pavimento del chiostro, una necropoli medievale francescana. I 22 corpi sono stati rinvenuti con le braccia incrociate sul petto e un cuscino di pietre.\nDatabili dal 1190 al 1550, alcuni resti potrebbero appartenere a quei frati che, insieme a Francesco d'Assisi, si misero in cammino per diffondere la regola francescana nelle terre di Puglia e che il santo decise di lasciare proprio a Montella, per fondarvi un convento. Sono in corso attualmente (2012) studi realizzati dall'Istituto Suor Orsola Benincasa, della \"University of Southern Denmark\" e della \"Duke University\".\nGli indumenti funebri del conte Cavaniglia.\nNel febbraio del 2003 una indagine ricognitiva eseguita al basamento del monumento funebre di Diego Cavaniglia presso il convento ha riportato alla luce il corpo e le vesti del conte. Dell'abbigliamento del conte sono stati rinvenuti due soli indumenti: la giornea e il farsetto. Al momento del ritrovamento essi avevano la consistenza della carta per effetto della disidratazione e diversi tipi di alterazioni presenti su ogni singola parte. La scoperta ebbe rilievo internazionale, non essendo stati rinvenuti prima esemplari di giornea originali.\nIl tessuto in raso di seta cremisi della giornea aveva in origine decorazioni in oro e argento e, molto probabilmente, un'applique sulla spalla destra che \u00e8 stata strappata. Il farsetto, in damasco di seta, presenta la classica decorazione \"a pigna fiorita\" con maniche guarnite da asole per la fuoriuscita di nastrini decorativi. Alla pulizia iniziale, con acqua distillata e detergente neutro, e alla opportuna disinfestazione, \u00e8 seguita l'operazione di fissaggio dei tessuti su supporto di crepeline e batista di cotone con punto posato e filato invisibile. Si \u00e8 provveduto poi al rimontaggio dei singoli indumenti, attualmente esposti alla pubblica fruizione presso il museo dell'Opera di San Francesco a Folloni.\nSantuario del Santissimo Salvatore.\nIl Santuario del Santissimo Salvatore, sull'omonima montagna, \u00e8 una meta che figura negli itinerari giubilari vaticani. Una scalinata in marmo di inizio novecento porta, tramite un cancello sulla sommit\u00e0, allo spiazzale che circonda il Santuario e la Casa del Pellegrino.\nQui si trova il settecentesco \"pozzo dei miracoli\", che ricorda il miracolo che sarebbe avvenuto nel 1779, quando secondo la leggenda improvvisamente si apr\u00ec una sorgente sulla sommit\u00e0 del monte. La chiesa, di impianto settecentesco, ma fortemente modificata dagli interventi realizzati negli anni sessanta-settanta con i contributi degli emigranti, \u00e8 di modesto valore architettonico (riconducibile unicamente al particolare contesto). \u00c8 a navata unica, con un all'ingresso tre porte di bronzo, delle quali le due laterali sono state realizzate dall'artista Antonio Manzi in occasione del giubileo del 2000. Di originale rimangono alcuni stucchi e l'altare settecentesco, in marmo policromo, su cui si trova la statua del Santissimo Salvatore, con la caratteristica veste rossa e blu, la corona d'oro e, nella mano destra, la sfera celeste. A sinistra dell'ingresso la targa che ricorda la visita al Santuario di Umberto di Savoia nel 1936.\nComplesso del Monte.\nIl complesso del \"Monte\" comprende:\nDi grande interesse storico \u00e8 il sito del castello Longobardo del X secolo con l'insediamento adiacente risalente al VI-VII secolo. Gli scavi condotti negli anni ottanta hanno riportato alla luce reperti di epoca longobarda e alto-medievale, tra cui monete e frammenti di affreschi, oltre a sepolture riconducibili allo stesso periodo. Sono oggi visibili il corpo centrale, il donjon, le mura di cinta e i ruderi delle stanze della nobilt\u00e0. Nel 1293 Carlo II d'Angi\u00f2 confisc\u00f2 il castello per farne luogo di svago. A Re Carlo II si deve la realizzazione della cisterna e del sistema di canalizzazione delle acque.\nNel XIV secolo, per volere dei d'Aquino, feudatari di Montella, vennero rinnovate la torre del XII secolo e si realizzarono opere di miglioramento del palazzo, con la realizzazione delle decorazioni pittoriche. Il Castello fu abitato dai Conti Cavaniglia nel XV secolo, e durante la loro signoria ospit\u00f2 nel 1445 una memorabile battuta di caccia cui prese parte il Re Alfonso il Magnanimo. Venne abbandonato definitivamente nel corso del XVI secolo, con il trasferimento degli ultimi abitanti e la realizzazione del nuovo Palazzo di corte a valle.\nLa chiesa \u00e8 ad una sola navata con altari minori in legno con pale lignee; tra queste, quella raffigurante la \"Madonna dell'umilt\u00e0\" del XIV secolo.\nIl monastero \u00e8 stato edificato tra il 1554 e il 1586 sulla preesistente Chiesa al Monte di Piet\u00e0, a 760 m di altezza, in una zona dove la cinta muraria ed il castello ne confermano la presenza in epoca longobarda. Fu affidato ai Minimi Conventuali Riformati di S. Francesco sostituiti nel 1603 dagli Osservanti riformati. Nel 1613 nel convento viveva una comunit\u00e0 di 12 padri e di parecchi fratelli laici. Il feudatario Antonio Grimaldi, nel 1642, don\u00f2 al Monte di Piet\u00e0 il giardino adiacente al convento, gi\u00e0 dipendenza del castello. Ha subito nei secoli diverse modifiche: la struttura \u00e8 a pianta quadrata e con il tipico chiostro con volte a crociera affrescate nel XVII secolo da Michele Ricciardi. Interamente recuperato e reso fruibile, i piani pi\u00f9 alti saranno destinati a ritiri spirituali, rimanendo comunque possibile visitare le celle. I locali inferiori, dove si svolgeva la vita dei frati, sono visitabili per intero usufruendo dei percorsi predisposti dalla sovrintendenza ai beni culturali anche per mezzo di pannelli illustrativi presenti in ogni area. Il vecchio orto del convento si trova nello spiazzale adiacente al castello; \u00e8 stato recuperato e vi sono state piantate le stesse colture dell'epoca medioevale che davano sostentamento ai monaci.\nArchitetture civili.\nI palazzi signorili.\nSulla piazza principale \u00e8 di gran pregio il \"Palazzo Abiosi\", propriet\u00e0 della omonima famiglia baronale, con l'annesso parco di oltre 10.000\u00a0m\u00b2, . Pi\u00f9 volte risistemato e ingrandito, conserva l'originale impianto articolato intorno a due corti-patii, con le botteghe che danno sulla piazza e gli appartamenti nobili al primo piano, \u00e8 emblematico della tipologia della \"casa a corte\" prevalente nel Sud Italia fino alla prima met\u00e0 del XX secolo.\nNel rione Garzano, nella parte alta di Montella, \u00e8 da ricordare il \"Palazzo Bruni Roccia\" della prima met\u00e0 del XVI secolo e ingrandito nel XVIII secolo. Al palazzo sono annessi un giardino nella tradizione del modello formale ed un ampio parco di 21.000 m\u00b2. Il profondo restauro ha valorizzato l'impianto originale.\nDi fronte, sorge il Palazzo della famiglia Capone, quasi interamente ricostruito dopo il terremoto del 1980, ora sede del Teatro Adele Solimene.\nNel rione Serra, si trova la settecentesca \"Villa Trevisani\" e a poca distanza la \"casa Carfagni\", costruita sulle mura di epoca medievale; nello stesso rione, sulla sommit\u00e0, sono visibili i resti del \"Palazzo Virnicchi\", che sembra abbia dato i natali al poeta Rinaldo d'Aquino nel 1221 e che ingloba al suo interno i resti di una torre di probabile epoca saracena. Nel rione Sorbo \u00e8 architettonicamente rilevante il \"Palazzo Coscia\", anch'esso sette-ottocentesco ma di impianto precedente.\nIl terremoto del 1980 ha completamente distrutto gli storici palazzi delle famiglie Boccuti e Lepore, .\nSulla via del Corso si trova \"Villa Elena\", costruita in stile vagamente Liberty tra il 1899 e il 1900, su progetto dell'architetto montellese attivo negli USA Angelo Moscariello, per volere del ricco emigrante Celestino De Marco e della moglie Elena O'Connor al ritorno in patria e circondata da un ampio parco aperto al pubblico. Di notevole interesse nella villa gli arredi e i soffitti a cassettoni opera dell'ebanista Felice Cianciulli.\nSempre su via del Corso si trovava il palazzetto seicentesco della famiglia Volpe, anch'esso distrutto dal terremoto del 1980, di cui si conservano ancora il portale con lo stemma della famiglia e le ringhiere in ferro battuto riutilizzati nell'edificio costruito al suo posto. A poca distanza nel 1937 viene realizzato \"Palazzo Gambone\", dall'allora podest\u00e0, interessante rilettura dell'architettura fascista dello stile floreale.\nOgni \"casale\" aveva dunque il suo palazzo nobiliare (e le sue famiglie pi\u00f9 influenti) e le sue chiese; di fatto, fino agli anni cinquanta, Montella era costituita da rioni separati da zone verdi; zone che, con il boom edilizio degli anni sessanta-settanta, sono state edificate, unendo i diversi agglomerati esistenti e facendo del paese un unico agglomerato urbano.\nLa nuova Casa comunale.\nNel 1989 viene bandito il concorso per la realizzazione della Casa comunale, dopo il crollo della sede originaria a seguito del terremoto del 1980. Realizzata in lotti successivi a partire dal 1999 su progetto dell'architetto Donatella Mazzoleni, \u00e8 stata oggetto di diverse pubblicazioni su giornali specialistici. Costituita da pi\u00f9 edifici con funzioni differenti (uffici pubblici, servizi sociali, teatro all'aperto, sala consiliare, giardino cosmologico) disposti intorno ad una piazza-fulcro, in un articolo della rivista \"'ANANKE\" \u00e8 stata definita come \"un paradigma di ci\u00f2 che la ricostruzione post-sisma del 1980 in Irpina doveva essere e non \u00e8 stata\".\nAree naturali.\nMontella, parte del parco regionale dei Monti Picentini e sede della comunit\u00e0 montana Terminio Cervialto, \nMeta di turisti sono gli \"altipiani di Verteglia\" (presso il \"Monte Terminio\"), ricchi di percorsi naturalistici con sentieri per il trekking, l'MTB, l'equitazione, ma anche liberi tracciati per lo sci alpino e sci di fondo \nSociet\u00e0.\nLingue e dialetti.\nAccanto alla lingua italiana, a Montella \u00e8 in uso una variet\u00e0 del dialetto irpino.\nCultura.\nCucina.\nCastagna di Montella.\nIl comune di Montella \u00e8 noto per la produzione della castagna di Montella, riconosciuta con marchio DOC nel 1987 e IGP nel 1997. La coltivazione della castagna nel territorio montellese \u00e8 documentata fin dall'Alto Medioevo. A impegnarsi per primo ai fini del riconoscimento del marchio DOC per la castagna di Montella fu il barone Gennaro Abiosi. La \"castagna di Montella\" gi\u00e0 nel 1987 ottiene, il riconoscimento della \"denominazione di origine controllata\".\nOgni anno si svolge una sagra dedicata alle castagne, in coincidenza con la mostra dei prodotti tipici dell'alta valle del Calore. Bisogna considerare anche tutti i prodotti derivati dalla lavorazione della castagna, dai dolci di castagne ai \"marron glac\u00e9\", passando per le tipiche \"castagne del prete\".\nBollite con la buccia e mangiate calde, le castagne vengono dette \"valani\". Le caldarroste sono invece dette \"varole\". Le secche bianche (\"pistate\") vengono spesso consumate in zuppa con i fagioli.\nA partire dal 2008 i castagneti hanno subito un netto calo di produttivit\u00e0 dovuta alla comparsa del cinipide galligeno del castagno, Dryocosmus kuriphilus, proveniente dalla Cina e apparso in Italia negli anni duemila. Si tratta di una piccola vespa le cui larve provocano la formazione di galle che riducono l'attivit\u00e0 fotosintetica della pianta, portandola al deperimento.Considerata anche la difficolt\u00e0 di combatterne la diffusione con fitofarmaci, sono stati attivati dei progetti di lotta biologica.\nProduzione casearia.\nI latticini sono un prodotto tipico del paese. Il latte pi\u00f9 usato \u00e8 quello vaccino, ma non \u00e8 difficile trovare prodotti derivati dal latte di pecora o di capra. Si trovano formaggi grassi e non, come pure freschi e stagionati.\nIl caciocavallo impiccato.\nTipica di Montella \u00e8 una particolare tecnica di cottura del Caciocavallo podolico che ha avuto una larga diffusione in tutta la zona. Il Caciocavallo viene sospeso sulla brace ardente fino a fondersi, e il prodotto fuso viene spalmato su una fetta di pane. Da qui il nome \"Caciocavallo impiccato\".\nLa pasta.\nTipici formati di pasta sono le \"st\u00e9se\", sorta di linguine cotte con i ceci, e i \"cecaluccoli\", simili ai cavatelli.\nLa carne.\nLa principale qualit\u00e0 di carne utilizzata nella tradizione \u00e8 quella di suino. Diverse famiglie usano ancora allevare e macellare il maiale in proprio. Ogni parte viene usata, e qui le ricette si perdono nel tempo. Una delle pi\u00f9 antiche \u00e8 carne, patate e peperoni cotti in forno a legna. Tipica ricetta di carne sono i \"mogliarielli\", involtini di intestino ripieni di cotenna e varie spezie cucinati in salsa di pomodoro.\nLe verdure, i legumi, i contorni e le zuppe.\nVerdure della tradizione montellese sono la cicoria, erbacea spontanea raccolta in campagna, e la bieta, utilizzata come ripieno per la focaccia (\"pizza co' ra ghieta\"). La minestra viene spesso accompagnata dai fagioli e dal cotechino o altro insaccato a realizzare la cosiddetta \"minestra 'maretata\". Altra ricetta tipica \u00e8 la \"'ndrittuglia\", composta di fave, fagioli, mais, lenticchie e ceci. Ognuno degli ingredienti viene cotto singolarmente, e poi vengono uniti.\nMolto utilizzato nella cucina tradizionale l'origano (\"pilieo\"), del quale esiste una forte tradizione di raccolta.\nI funghi e il tartufo.\nForte la tradizione della raccolta dei funghi. Il pi\u00f9 pregiato \u00e8 il \"munito\" (porcino), ma nella tradizione si raccolgono anche \"gallineddre\" (galluzzi), \"pieschi\" (lattaioli), \"fongelle\" (morette), \"conocchie\" (mazze di tamburo), \"viruoli\" (ovuli). Diffuso anche il tartufo nero.\nPizza e rustici.\nLa pizza, classica e cotta in forno a legna, \u00e8 molto alta e condita con pomodoro, origano e parmigiano. I rustici e le torte salate si trovano spesso ripieni di salame o pancetta. Tipica della tradizione la pizza con le bietole (\"pizza c\u00f2 re ghiete\"), focaccia ripiena di biete, alici e pinoli.\nLa pizza gialla, e la \"pizza a lo chingo\" vengono ancora oggi preparate anche se la loro tradizione si perde nei secoli. Tipico piatto invernale, una sorta di polenta condita con cigole e saleme, ovviamente cotta nel forno a legna.\nLa frutta.\nVariet\u00e0 di frutta tipiche della zona sono, oltre alle castagne IGP, le \"mele annurche\", le \"pere mast'Antonio\", le nocciole e le noci.\nEconomia.\nIndustria.\nLa zona industriale di Montella \u00e8 ubicata in una vasta area pianeggiante tra l'abitato e il convento di San Francesco a Folloni. Vi si sono insediate diverse industrie: conserviere, dolciarie, lavorazione del legno, restauro, lavorazione lamiere. Numerose le aziende dedicate alla lavorazione e trasformazione della castagna di Montella. Importante \u00e8 anche l'allevamento e l'industria casearia \u00e8 ben sviluppata.\nImportante anche l'industria boschiva con produzione di legna e legnami, soprattutto castagno e faggio.\nInfrastrutture e trasporti.\nStrade.\nMontella \u00e8 servita dalla strada statale 7 che consente i collegamenti con Avellino da un lato e con Lioni, Contursi e Melfi dall'altro.\nLe altre strade che attraversano il territorio comunale sono:\nLa cittadina \u00e8 collegata ad Avellino con frequenti corse di linea AIR. Aziende private, collegano Montella con diverse citt\u00e0 italiane (Roma, Milano, ecc) ed europee (Ginevra, Colonia, Zurigo, Basilea, Stoccarda, ecc)\nFerrovie.\nLa stazione di Montella si trova sulla ferrovia Avellino-Rocchetta Sant'Antonio, linea risalente agli ultimi anni del 1800 e chiusa al regolare esercizio dal 2010. Era servita da diversi convogli al giorno e da un collegamento diretto con Salerno. La stazione ferroviaria \u00e8 stata riaperta a fini turistici dal 3 novembre 2017.\nAmministrazione.\nGemellaggi.\nMontella \u00e8, dal 1991, gemellata con la citt\u00e0 di Norristown (Pennsylvania) negli Stati Uniti. Montella ospita alcuni studenti della Norristown Area High School, nell'ambito di uno scambio studenti al quale, ovviamente, partecipano anche gli istituti superiori di Montella. Questo evento d\u00e0 la possibilit\u00e0, dal 1994, di far conoscere diverse culture, usi, costumi, luoghi e concezioni della scuola a molti ragazzi che vengono ospitati presso famiglie del luogo e frequentano le lezioni a scuola, oltre a visitare i maggiori siti turistici della east coast.\nAltre informazioni amministrative.\nIl comune di Montella fa parte della Comunit\u00e0 montana Terminio Cervialto e del Parco regionale Monti Picentini.\nSport.\nNello sport:"}
{"id": "1784381", "revid": "118005533", "url": "https://it.wikipedia.org/wiki?curid=1784381", "title": "Scandalous", "text": "Scandalous \u00e8 il primo singolo ad essere estratto dal secondo album delle Mis-Teeq \"Eye Candy\". Pubblicato nel 2003, la canzone ottiene un enorme successo nel Regno Unito, in Australia ed in gran parte dell'Europa. Nel 2004, la canzone viene scelta per il debutto delle Mis-Teeq negli Stati Uniti, dove riesce a raggiungere la posizione #35 della Billboard Hot 100. La canzone \u00e8 stata anche utilizzata nelle pubblicit\u00e0 televisive di \"Armani Code\" di Giorgio Armani.\n\u00c8 presente nella colonna sonora di Catwoman e Grand Theft Auto V."}
{"id": "1784382", "revid": "326822", "url": "https://it.wikipedia.org/wiki?curid=1784382", "title": "Ageha Ohkawa", "text": ""}
{"id": "1784384", "revid": "287204", "url": "https://it.wikipedia.org/wiki?curid=1784384", "title": "Anthony Kant", "text": ""}
{"id": "1784386", "revid": "181699", "url": "https://it.wikipedia.org/wiki?curid=1784386", "title": "Carrara di Fano", "text": ""}
{"id": "1784388", "revid": "33689", "url": "https://it.wikipedia.org/wiki?curid=1784388", "title": "Torrette di Fano", "text": ""}
{"id": "1784394", "revid": "287204", "url": "https://it.wikipedia.org/wiki?curid=1784394", "title": "Clubul Sportiv Otopeni", "text": "Il Clubul Sportiv Otopeni \u00e8 stata una societ\u00e0 calcistica rumena di Otopeni, paese di 10.000 abitanti noto per essere sede dell'Aeroporto Internazionale Henri Coanda di Bucarest. Ha militato per svariati anni nella Liga II, la seconda serie del campionato di calcio rumeno, e per una stagione nella Liga I, la massima serie rumena.\nAveva come colori sociali il bianco e il blu e giocava le sue partite interne allo Stadionul Municipal, che ha una capienza di 1.300 posti. In attesa dei lavori di ampliamento dello Stadionul Municipal ha disputato le partite di Liga I allo Stadionul Astra di Ploie\u0219ti.\nStoria.\nFondato nel 2001, nella prima stagione di vita gi\u00e0 \u00e8 promosso dalla Divizia D alla Divizia C.\nNel 2003 il presidente allestisce una squadra con giocatori d'esperienza e riesce a vincere il campionato salendo in Divizia B, arrivando anche da outsider fino agli ottavi di Coppa di Romania.\nIncredibilmente da neo-promossa, nella stagione 2004-2005, la squadra arriva prima a pari punti col Pandurii Targu Jiu, che sar\u00e0 promosso a scapito dell'Otopeni per differenza reti. Nei due campionati successivi l'Otopeni sfiora sempre la promozione, persa per cali di concentrazione a fine campionato.\nNella stagione 2007-2008 riesce infine ad essere promosso in Liga I con due giornate di anticipo, arrivando secondo dietro il forte FC Brasov e davanti al blasonato Petrolul Ploiesti.\nNella stagione 2008-2009 si piazza penultimo con 5 vittorie, 7 pareggi e 22 sconfitte, retrocendendo in Liga II dopo un solo anno in massima serie.\nNell'estate 2013 il club si scioglie e cessa di esistere."}
{"id": "1784397", "revid": "98077", "url": "https://it.wikipedia.org/wiki?curid=1784397", "title": "Don Zeno Saltini", "text": ""}
{"id": "1784404", "revid": "28592", "url": "https://it.wikipedia.org/wiki?curid=1784404", "title": "Pallavolisti", "text": ""}
{"id": "1784412", "revid": "287204", "url": "https://it.wikipedia.org/wiki?curid=1784412", "title": "Viaggio nel mondo del paranormale", "text": "Viaggio nel mondo del paranormale \u00e8 un libro scritto da Piero Angela sul tema dei fenomeni paranormali quali: astrologia, chiaroveggenza, chiromanzia, chirurgia psichica, fachirismo, guarigioni medianiche, poltergeist, precognizione, psicobotanica, psicocinesi, rabdomanzia, segni premonitori, spiritismo, telepatia, e altri, inteso a dimostrare che sono tutti fenomeni riconducibili alla ciarlataneria oppure alla creduloneria.\nIl libro raccoglie quanto prodotto per la realizzazione di un'inchiesta giornalistica dello stesso Angela, \"Indagine sulla parapsicologia\", trasmessa in Italia dalla Rai nel 1978.\nHa condotto l'indagine interrogando famosi sedicenti parapsicologi come Uri Geller, Eusapia Palladino e Felicia Parese e studiosi di varie branche scientifiche quali comeastronomi, biologi, fisici, matematici, medici, psicologi e anche prestigiatori che si sono occupati, a vario titolo, di tali fenomeni.\nPiero Angela nel libro dimostra che non esiste neanche uno solo di questi cosiddetti \"fenomeni paranormali\" che sia stato dimostrato scientificamente. Tutti questi presunti fenomeni sono riconducibili con certezza a ben riconosciuti impostori oppure, nel migliore dei casi, a gente che in buonafede crede a delle cose assurde."}
{"id": "1784416", "revid": "228587", "url": "https://it.wikipedia.org/wiki?curid=1784416", "title": "Stendardo della Santissima Trinit\u00e0", "text": "Lo stendardo della Santissima Trinit\u00e0 \u00e8 un dipinto a olio su tela (166x94 cm per lato) di Raffaello, databile al 1499 circa e conservato nella Pinacoteca comunale di Citt\u00e0 di Castello. Si tratta di una delle primissime opere attribuite all'artista, nonch\u00e9 dell'unico dipinto di Raffaello rimasto a Citt\u00e0 di Castello, dove l'artista oper\u00f2 tra la fine del Quattrocento e l'inizio del Cinquecento.\nStoria.\nLo stendardo processionale venne dipinto per la chiesa della Trinit\u00e0 di Citt\u00e0 di Castello, in un momento imprecisato del soggiorno del giovanissimo pittore, recatosi a Citt\u00e0 di Castello in sostituzione del padre, defunto nel 1494. Qui, in seguito alla partenza di Luca Signorelli, scarseggiavano i pittori di talento, per cui fu facile per il promettente artista, portatore ancora di uno stile peruginesco, ricevere numerose commissioni. Tra queste ci sono la mutila \"Pala del beato Nicola da Tolentino\", oggi divisa in pi\u00f9 musei, la \"Crocifissione Mond\", alla National Gallery di Londra, e lo \"Sposalizio della Vergine\", alla Pinacoteca di Brera.\nIn genere lo stendardo \u00e8 messo in relazione con la fine di una pestilenza nel 1499, come fa pensare la presenza dei santi Sebastiano e Rocco, protettori contro le epidemie. Da alcuni storici \u00e8 quindi datato a un periodo immediatamente successivo, da altri qualche anno dopo, fino al 1503-1504.\nL'opera \u00e8 ricordata come gi\u00e0 molto compromessa nel 1638. Venne affidata al conte Della Porta nel 1867, il quale ne cur\u00f2 un restauro che asport\u00f2 croste e i ritocchi nelle teste dei santi. Un restauro del dopoguerra ha poi riportato alla luce la superficie originaria, dove gli smalti e le velature sono ancora intatti.\nIl dipinto \u00e8 stato esposto alla National Gallery per la mostra su Raffaello, tenuta nel 2004-2005.\nDescrizione e stile.\nLo stendardo, in cattivo stato di conservazione, era originariamente dipinto su entrambe le facce, che oggi sono separate ed esposte a fianco: da un lato vi sono raffigurati la \"Trinit\u00e0 con i santi Rocco e Sebastiano\" (recto) e dall'altro lato la \"Creazione di Eva\" (verso).\nSorprende la freschezza dell'opera anche se sono ancora molto evidenti i debiti verso Perugino (nel dolce paesaggio, negli angeli simmetrici tra nastri svolazzanti) e Luca Signorelli (nell'impostazione volumetrica). Nuova \u00e8 invece la sicurezza nella disposizione delle figure nello spazio, molto pi\u00f9 coerente che nei suoi maestri.\nOpere simili.\nLo stendardo non va confuso con quello \"della Carit\u00e0\", nello stesso museo, dipinto per la locale confraternita della Carit\u00e0 e arrivato nel museo dall'ospedale della Misericordia. Questo stendardo che mostra sul recto una \"Madonna della Misericordia\" (visibilmente derivata dal \"Polittico della Misericordia\" di Piero della Francesca) e sul verso una \"Crocifissione\", ebbe un momento di popolarit\u00e0 quando Roberto Longhi lo assegn\u00f2 al giovanissimo Raffaello. Studi hanno appurato che la scarsa qualit\u00e0 dell'opera non \u00e8 frutto esclusivo del cattivo stato di conservazione, riconducendone l'attribuzione alla scuola di Perugino o a pittori locali come Francesco di Castello."}
{"id": "1784420", "revid": "287204", "url": "https://it.wikipedia.org/wiki?curid=1784420", "title": "Diamante Rosa", "text": ""}
{"id": "1784421", "revid": "726373", "url": "https://it.wikipedia.org/wiki?curid=1784421", "title": "Capitale di scorta", "text": "Per capitale di scorta si intende quel capitale tecnicamente differenziato, a cui appartengono i prodotti creati internamente all'azienda. Essi sono reimpiegati, e possono essere a fecondit\u00e0 annua o poliannuale.\nLe scorte annuali sono dette scorte circolanti a monociclo, e sono lettimi, stallatico, cereali, semente, eccetera.\nLe scorte che hanno un ciclo poliannuale sono dette scorte fisse e si suddividono in:\nLe scorte fisse in genere vanno incontro a costi annuali detti quote, che sono:"}
{"id": "1784423", "revid": "339392", "url": "https://it.wikipedia.org/wiki?curid=1784423", "title": "Stadio Rasunda", "text": ""}
{"id": "1784425", "revid": "1543377", "url": "https://it.wikipedia.org/wiki?curid=1784425", "title": "Fraternit\u00e0 San Giosafat d'Ucraina", "text": "La Fraternit\u00e0 San Giosafat d'Ucraina \u00e8 una comunit\u00e0 associata alla Fraternit\u00e0 Sacerdotale San Pio X, di rito bizantino, fondata nel 2000 da mons. Bernard Fellay. La sede \u00e8 nella citt\u00e0 di Leopoli e il Superiore Generale \u00e8 il Padre Vasyl Kovpak. La consistenza numerica \u00e8 di circa 40 sacerdoti e seminaristi e 25.000 fedeli. L'istituto comprende un ramo femminile, la Congregazione delle Suore Basiliane.\nStoria.\nIl rito ucraino \u00e8 un rito bizantino leggermente modificato e alcuni innovazioni, promosse dalla Santa Sede, avevano suscitato una forte opposizione e malcontento in molti sacerdoti e fedeli: l'abbandono della lingua sacra, l'antico slavo ecclesiastico, a favore della lingua volgare e gli Accordi di Balamand tra la Chiesa cattolica e la Chiesa ortodossa del 23 giugno 1993, nei quali veniva condannata la pratica dell'uniatismo. In opposizione a questi cambiamenti, per difendere la tradizione ucraina, mons. Bernard Fellay, il 28 settembre 2000, fond\u00f2 la Fraternit\u00e0 San Giosafat d'Ucraina, formata inizialmente da padre Vasyl Kovpak, primo Superiore Generale, e da altri sei preti.\nLa Fraternit\u00e0 Sacerdotale San Pio X forn\u00ec al nuovo istituto un notevole aiuto per la costruzione di chiese e dell'impianto del seminario e organizzando corsi per la formazione dei seminaristi.\nNel mese di maggio del 2002 mons. Richard Williamson ordin\u00f2 il primo diacono della Fraternit\u00e0.\nPadre Vasyl nel 2003 venne prima sottoposto ad un'inchiesta canonica dal cardinale Ljubomyr Huzar, arcivescovo maggiore di Leopoli, e successivamente dallo stesso minacciato di scomunica insieme ad altri preti e .\nNel novembre del 2003 mons. Bernard Tissier de Mallerais ordin\u00f2 il primo sacerdote dell'istituto, nel Priorato di Varsavia.\nIl 10 febbraio 2004 il cardinale Huzar lanci\u00f2, via radio, la scomunica contro padre Vasyl, colpevole di essersi associato a un movimento scismatico, la Fraternit\u00e0 Sacerdotale San Pio X. Questo provvedimento, in seguito ad un ricorso presentato a Roma, venne dichiarato invalido in quanto la pena della scomunica era stata inflitta in assenza di regolare processo.\nIl 1\u00ba giugno 2004 il cardinale Huzar scomunic\u00f2 nuovamente padre Vasyl con le seguenti motivazioni: collaborazione con il gruppo scismatico dei lefebvriani, fondazione illegale del seminario e della Congregazione delle Suore Basiliane e diffusione del suo libro \"La tradizione scomunicata\". Padre Vasyl reag\u00ec depositando ricorso al Tribunale di seconda istanza, che venne accettato ed esaminato.\nNel novembre del 2004 si verificarono atti criminali contro l'istituto: una chiesa venne bruciata e un'altra danneggiata.\nNel 2005 il Tribunale di seconda istanza invalid\u00f2 la scomunica comminata contro padre Vasyl per vizi di forma.\nIl 15 febbraio 2006 a Varsavia mons. Bernard Tissier de Mallerais ordin\u00f2 2 membri della Fraternit\u00e0 San Giosafat prima suddiaconi e, subito dopo, diaconi, secondo il rito della Chiesa greco-cattolica. Padre Vasyl, in precedenza, era stato minacciato che sarebbe incorso nella pena della scomunica qualora la cerimonia avesse avuto luogo.\nPadre Vasyl venne scomunicato per la 3\u00aa volta e present\u00f2 ricorso presso la Congregazione per le Chiese Orientali, che trasfer\u00ec la vertenza presso la Congregazione per la Dottrina della Fede.\nIl 16 ottobre 2007 mons. Bernard Fellay ordin\u00f2 7 nuovi sacerdoti dell'istituto, portando il loro numero a 18.\nIl 16 dicembre 2007 il Tribunale della Congregazione della Dottrina della Fede conferm\u00f2 la scomunica di padre Vasyl."}
{"id": "1784429", "revid": "767487", "url": "https://it.wikipedia.org/wiki?curid=1784429", "title": "Confessions of a Pit Fighter", "text": "Confessions of a Pit Fighter \u00e8 un film del 2005 diretto da Art Camacho, ambientato nel mondo dei combattimenti clandestini di strada.\nTrama.\nEddie Castillo (Hector Echavarria) \u00e8 un ex-combattente di strada, appena uscito dal carcere e sogna rifarsi una vita tranquilla, lontano dal mondo dei combattimenti clandestini. Tuttavia, dopo che il suo adorato fratello viene ucciso nel ring da un nuovo micidiale combattente, Eddie decide di vendicarsi, al costo di \"rientrare nel giro\"."}
{"id": "1784432", "revid": "1625378", "url": "https://it.wikipedia.org/wiki?curid=1784432", "title": "Jean-Baptiste-Sim\u00e9on Chardin", "text": "Biografia.\nLa giovinezza e la prima fase della carriera.\nNato il 2 novembre 1699 da un ebanista fabbricante di biliardi a servizio del re, diversamente dai suoi contemporanei Chardin non frequent\u00f2 l'Accademia n\u00e9 \nsoggiorn\u00f2 a Roma, ma si form\u00f2 come apprendista nello studio del pittore Pierre Jaques Cazes e poi in quello di No\u00ebl Coypel e \ndi Joseph Aved: ancora giovane, partecip\u00f2 al restauro degli affreschi del Primaticcio nella reggia di Fontainebleau.\nAllo studio dei grandi maestri prefer\u00ec ben presto l'osservazione diretta della realt\u00e0. Tale predilezione lo condusse a dedicarsi alla natura morta, un genere pittorico considerato all'epoca minore, che Chardin pratic\u00f2 con straordinaria indipendenza, raggiungendo esiti decisamente innovativi.\nLa notoriet\u00e0 procuratagli dalle sue prime opere (\"Un'insegna da chirurgo\", \"la Razza\", \"il Buffet\") gli frutt\u00f2 l'ammissione all'Accademia (1728), presso la quale rivestir\u00e0 in seguito prestigiose cariche.\nLa fase della pittura di genere.\nNel 1735 spos\u00f2, in seconde nozze, Fran\u00e7oise-Marguerite Pouget, di estrazione borghese, che lo introdusse in un nuovo ambiente ricco di stimoli per la sua carriera.\nA partire dal 1735 fino al 1747, Chardin si dedic\u00f2 alla pittura di genere, conscio del successo di mercato che essa riscuoteva. Si tratt\u00f2 di una vera e propria svolta nella sua carriera che determiner\u00e0 a partire dal 1737, anno in cui cominci\u00f2 ad esporre al Salon del Louvre, la consacrazione definitiva presso il pubblico e la critica.\nSi tratta di un repertorio inedito e personale con cui l'artista cre\u00f2 scene di genere i cui i protagonisti, domestici o rampolli della borghesia francese, sono ritratti nello svolgimento di semplici attivit\u00e0 quotidiane. Uno dei temi prediletti da Chardin in questo periodo\nartistico era la rappresentazione delle occupazioni ludiche dei giovani. Quadro simbolo di questo tema \u00e8 ritenuto \"Bolle di sapone\" (dopo il 1739), realizzato in tre versioni (adesso al Metropolitan di New York, alla National Gallery di Washington e al LACMA di Los Angeles).\nIl ritorno alle nature morte.\nAlla fine degli anni \u201840 torn\u00f2 a dipingere esclusivamente nature morte. Da un punto di vista tecnico questa nuova fase vide intensificarsi l'indagine sul rapporto tra tono e colore e sulla variazione degli effetti di luce sugli oggetti, cos\u00ec da ottenere nuove forme di luminosit\u00e0 accarezzanti gli oggetti immersi in una atmosfera di contemplazione e in una consistenza sempre pi\u00f9 sfumata.\nNel 1743 divenne cancelliere dell'Accademia e dodici anni dopo ne assunse il ruolo di tesoriere, mentre nel 1761 ricevette l'incarico di organizzare il \"Salon\".\nLe sue composizioni esercitarono un grande fascino sul pubblico e Diderot, il suo maggiore biografo, lo defin\u00ec il pittore \u00abscienziato del colore e dell'armonia\u00bb. Alla stima degli intellettuali e dei critici si un\u00ec ben presto anche quella del sovrano Luigi XV, il quale nel 1757 gli concesse il privilegio di risiedere e lavorare al Louvre, dove rimase fino alla morte.\nDurante gli anni '60 la fama di Chardin oltrepass\u00f2 i confini nazionali e le sue opere vennero riprodotte e diffuse da importanti riviste straniere come, ad esempio, il British Magazine. La sua notoriet\u00e0 giunse fino in Russia e nel 1766 Caterina II gli commission\u00f2 alcune opere per l'Accademia di Belle Arti di San Pietroburgo.\nL'ultimo periodo.\nA partire dagli anni '70 del XVIII secolo, rallent\u00f2 il ritmo di lavoro e inizi\u00f2 a servirsi solo dei pastelli. Gli ultimi anni dell'artista furono infatti segnati da una grave malattia agli occhi, che gli imped\u00ec di proseguire a dipingere ad olio, ma non di sperimentare la tecnica del pastello.\nE con questa tecnica si dimostr\u00f2 ancora in grado di produrre grandi capolavori, autoritratti, ritratti (soprattutto della seconda moglie, Fran\u00e7oise Marguerite Pouget) e studi d'espressione.\nIl \"Ritratto di fanciulla\" e il \"Ritratto di ragazzo\", che l'anziano artista espose al Salon del 1777, e che la critica apprezz\u00f2 moltissimo, furono le sue ultime opere, con le quali concluse la sua lunga carriera.\nIl 6 dicembre 1779, all'et\u00e0 di ottanta anni, Chardin si spense nella sua abitazione parigina al Louvre.\nOpere.\nDel Chardin esiste un ridotto numero di opere, circa duecento, spesso presenti in pi\u00f9 repliche (virtualmente indistinguibili); oggi l'artista \u00e8 ben rappresentato in diversi musei di fama mondiale, tra cui il Louvre di Parigi e l'Alte Pinakothek di Monaco.\nI quadri di Chardin hanno ben poco in comune con il frivolo edonismo del Rococ\u00f2, imperante nella scena artistica francese del Settecento. In un'epoca in cui la pittura di storia era considerata il genere artistico pi\u00f9 alto e nobile, i soggetti ritratti da Chardin erano considerati minori. Egli, infatti, preferiva dedicarsi alla pittura di genere, ritraendo umili scene della vita quotidiana del popolo parigino; raffigurava con particolare predilezione specialmente nature morte, soggetti che sono indubbiamente semplici, ma che il suo pennello rende con un altissimo livello di dettaglio. Grazie ai suoi dipinti, nei quali affiorano oggetti di uso quotidiano (\"Natura morta con pipa\"), Chardin vide ben presto aumentare il suo successo, arrivando a sconfinare oltre la Senna, oltre il suo secolo e quelli successivi, sino ad arrivare a noi come uno dei migliori artisti francesi del XVIII secolo.\nPer larga misura autodidatta, Chardin fu assai sensibile all'influenza dei maestri olandesi del Seicento; la sua pittura, nonostante contenesse una visione per niente convenzionale della borghesia, fu conosciuta e apprezzata anche dall'aristocrazia francese, trovando in Luigi XV un fervente ammiratore. Inizialmente il nome di Chardin era indissolubilmente legato ai ritratti di frutta e di animali; a partire dal 1730, tuttavia, le sue opere iniziarono ad includere semplici oggetti, come ad esempio utensili da cucina in rame. Ben presto, inoltre, i suoi dipinti iniziarono ad esser popolati anche da figure umane, pare in seguito alla provocazione di un ritrattista; in questo modo, le sue tele si affollarono ben presto di bambini che giocano, madri che servono a tavola, donne che cucinano, arrivando ad offrirci un convincente spaccato sul vissuto quotidiano della comunit\u00e0 francese nel Settecento."}
{"id": "1784437", "revid": "1305772", "url": "https://it.wikipedia.org/wiki?curid=1784437", "title": "Connettore VGA", "text": ""}
{"id": "1784449", "revid": "729019", "url": "https://it.wikipedia.org/wiki?curid=1784449", "title": "Stadion (metropolitana di Stoccolma)", "text": "Stadion \u00e8 una stazione della metropolitana di Stoccolma.\nSituata sul territorio della circoscrizione di \u00d6stermalm, la fermata \u00e8 posizionata sul percorso della linea rossa T14 della rete metroviaria locale tra le stazioni \u00d6stermalmstorg e Tekniska h\u00f6gskolan.\nLa sua apertura ufficiale avvenne il 30 settembre 1973, stesso giorno in cui fu inaugurata anche l'adiacente fermata di Tekniska h\u00f6gskolan.\nLa piattaforma \u00e8 situata ad una profondit\u00e0 di 25 metri sotto il livello del suolo, ed \u00e8 accessibile da due biglietterie distinte. Il colore dominante all'interno \u00e8 l'azzurro, con sfaccettature che richiamano le tinte dell'arcobaleno. Alcune decorazioni interne furono curate dagli artisti Enno Hallek e \u00c5ke Pallarp, mentre la progettazione fu affidata agli architetti Michael Granit e Per H. Reimers. Nel 1973, la stazione Stadion congiuntamente con quella di Tekniska h\u00f6gskolan ha ottenuto il premio Kasper Salin, riconoscimento assegnato dall'associazione degli architetti svedesi ad edifici o progetti di elevato standard architettonico.\nOltre ad essere nelle vicinanze dell'Accademia musicale Reale, la fermata si trova a ridosso dello Stockholms Olympiastadion (comunemente chiamato \"Stockholms Stadion\") da cui prende origine la denominazione della stazione stessa. Questo stadio non \u00e8 tuttavia da confondere con altri impianti della capitale, come il R\u00e5sunda o il S\u00f6derstadion.\nCirca 8.400 persone la utilizzano mediamente durante un normale giorno feriale."}
{"id": "1784451", "revid": "119870798", "url": "https://it.wikipedia.org/wiki?curid=1784451", "title": "Viides Luku - H\u00e4vitetty", "text": "Viides Luku - H\u00e4vitetty \u00e8 il quinto album in studio della band folk metal/viking metal finlandese Moonsorrow."}
{"id": "1784454", "revid": "729019", "url": "https://it.wikipedia.org/wiki?curid=1784454", "title": "Emoglobinopatia", "text": "Le emoglobinopatie fanno parte dei disordini genetici (della catena alfa o beta) della sintesi dell'emoglobina (molecola proteica deputata al trasporto di ossigeno) e sono alterazioni di tipo \"qualitativo\" della composizione, dovute a perdita/sostituzione/aggiunta di amminoacidi in una delle catene. \nAltri tipi di disordine della sintesi dell'emoglobina sono le talassemie, che si differenziano dalle emoglobinopatie in quanto sono alterazioni di tipo \"quantitativo\". Esistono due esempi di talassemia, a seconda della catena emoglobinica interessata."}
{"id": "1784457", "revid": "137928", "url": "https://it.wikipedia.org/wiki?curid=1784457", "title": "Monitor-ID Bit", "text": ""}
{"id": "1784458", "revid": "599013", "url": "https://it.wikipedia.org/wiki?curid=1784458", "title": "Nord e Sud", "text": ""}
{"id": "1784463", "revid": "137928", "url": "https://it.wikipedia.org/wiki?curid=1784463", "title": "Monitor-ID", "text": ""}
{"id": "1784464", "revid": "1573940", "url": "https://it.wikipedia.org/wiki?curid=1784464", "title": "Athene cunicularia", "text": "La civetta delle tane (Athene cunicularia ()) \u00e8 un uccello rapace della famiglia Strigidae, diffuso in America settentrionale e meridionale.\nIl nome comune della specie \u00e8 dovuto al fatto che questa civetta ha l'abitudine di nidificare all'interno di tane e cunicoli scavati da altri animali, come il cane della prateria.\nDescrizione.\nUna civetta delle tane misura in media 25\u00a0cm di lunghezza, con una apertura alare di 53\u00a0cm e un peso di 170\u00a0g.\n Presenta un disco facciale appiattito con prominenti sopracciglia bianche e una macchia gulare bianca. Gli occhi hanno iridi di colore giallo brillante. Il becco va dal giallo al verde oliva a seconda della sottospecie. Il piumaggio delle parti superiori \u00e8 di colore marrone con striature biancastre. Il petto e il ventre sono pi\u00f9 chiari.\nBiologia.\nA differenza della civetta comune, la civetta delle tane \u00e8 spesso attiva nelle ore diurne.\nAlimentazione.\n\u00c8 un uccello carnivoro che si nutre di insetti e piccoli vertebrati (roditori, piccoli uccelli).\nRiproduzione.\nLa civetta delle tane fa il nido nei cunicoli, come quelli scavati dai cani della prateria. La femmina depone da 4 a 12 uova, che cova per tre o quattro settimane, durante le quali il maschio le procaccia il cibo. Dopo la schiusa delle uova, entrambi i genitori si prendono cura dei pulcini, che sono pronti a lasciare il nido entro il primo mese di vita.\nDistribuzione e habitat.\n\"Athene cunicularia\" ha un ampio areale che si estende sull'intero continente americano (Canada, Stati Uniti d'America, Messico, Guatemala, El Salvador, Bahamas, Cuba, Repubblica Dominicana, Haiti, Antille Olandesi, Venezuela, Guyana, Brasile, Colombia, Ecuador, Per\u00f9, Bolivia, Cile, Argentina, Paraguay e Uruguay).\nTassonomia.\nSono state descritte le seguenti sottospecie:"}
{"id": "1784465", "revid": "12290", "url": "https://it.wikipedia.org/wiki?curid=1784465", "title": "Episodi de L'incredibile Hulk (prima stagione)", "text": ""}
{"id": "1784467", "revid": "12290", "url": "https://it.wikipedia.org/wiki?curid=1784467", "title": "Episodi de L'incredibile Hulk (seconda stagione)", "text": ""}
{"id": "1784469", "revid": "12290", "url": "https://it.wikipedia.org/wiki?curid=1784469", "title": "Episodi de L'incredibile Hulk (terza stagione)", "text": ""}
{"id": "1784470", "revid": "124684606", "url": "https://it.wikipedia.org/wiki?curid=1784470", "title": "Aeroporto di Dobbiaco", "text": "Laeroporto di Dobbiaco (in tedesco Flughafen Toblach) \u00e8 un aeroporto militare dell'Aeronautica Militare situato nel comune di Dobbiaco in provincia autonoma di Bolzano, limitatamente aperto al traffico aereo civile del locale Aeroclub.\nDispone di un'unica pista di volo, in erba, lunga 980 metri e larga 50.\nStoria.\nL'attuale aeroporto raccoglie l'eredit\u00e0 del campo di appoggio per le truppe austro-ungariche utilizzato durante la prima guerra mondiale. All'epoca, l'OHL (Alto Comando dell'esercito germanico), in soccorso dell'alleato austro-ungarico, scelse la sella di Dobbiaco dopo un breve e sfortunato utilizzo della parte ad ovest del paese (sotto l'attuale frazione di Santa Maria).\nCol passaggio dell'Alto Adige all'Italia, alla fine degli anni trenta la piana divenne di interesse per la Regia Aeronautica per l'addestramento ai voli invernali in seguito alla relazione elaborata dalla 2\u00aa ZAT (Zona Aerea Territoriale) di Padova. Il Ministro dell'Aeronautica approv\u00f2 nel 1938 il progetto per la costruzione del Campo di Fortuna di Dobbiaco e l'acquisizione della vicina Villa Irma per esigenze logistiche, centro di formazione per corsi di sopravvivenza in montagna per il personale navigante delle forze armate.\nDurante la seconda guerra mondiale, nonostante la realizzazione delle strutture non fosse completata, venne svolta attivit\u00e0 di volo con velivoli dotati di pattini soprattutto per addestrare il personale su terreno innevato o da impiegare nell'osservazione aerea.\nTramontato il secondo conflitto mondiale l'attivit\u00e0 di volo sul campo di volo riprese sempre allo scopo di addestrare i reparti di alta montagna.\nTra gli anni cinquanta e sessanta l'Aeronautica complet\u00f2 l'infrastruttura, che assunse l'attuale aspetto, concedendo l'uso della pista ed alcune strutture fisse alla neo costituita Aviazione Leggera dell'Esercito e alla societ\u00e0 Meteor.\nEsso infatti nel 1956 venne utilizzato dalla \"Sezione Aerei Leggeri\" della Brigata alpina Tridentina (dal 1963 \"Reparto Aerei Leggeri\") e successivamente nel 1957 anche dalla SAL del 2\u00ba Reggimento artiglieria da montagna.\nCon l'accentramento dei reparti presso l'aeroporto di San Giacomo a Bolzano, la struttura aeroportuale di Dobbiaco viene utilizzata dall'Aviazione dell'Esercito principalmente per i rischieramenti del 4\u00ba raggruppamento ALE \"Altair\".\nSulla pista furono effettuati degli addestramenti per i piloti, in modo tale da renderli capaci di operare sulla neve con i caccia IMAM Ro.41 dotati di sci e sui Breda Ba.25, dei quali a Dobbiaco ne erano dislocati 3. Negli anni cinquanta era possibile seguire corsi per istruttori di volo a vela ed un corso per il conseguimento di brevetti \"C\". Fu proprio durante uno di questi esami che mor\u00ec Dante Vecchi.\nOggi l'aeroporto di Dobbiaco, il cui Decreto Ministeriale che ha definitivamente stabilito le caratteristiche strutturali ai sensi del Codice della Navigazione Aerea \u00e8 stato firmato dall'allora Ministro della Difesa - On. Tremelloni - l'11 maggio 1966, \u00e8 in consegna all'Aeronautica Militare ed \u00e8 sede di un Distaccamento Aeroportuale. Comprende la relativa stazione meteorologica e un'area addestrativa utilizzata dal 6\u00ba Reggimento alpini con annessa piazzola elicotteri.\nNormalmente utilizzato per attivit\u00e0 di volo a vela e per l'addestramento di equipaggi fissi di volo di tutte le Forze Armate, le peculiari caratteristiche ambientali in cui si trova lo rendono unico nel suo genere. Si consideri che \u00e8 l'aeroporto militare pi\u00f9 elevato in quota del Paese. La suggestiva pista in erba costeggia la strada statale 49 della Pusteria.\nCon decreto del Ministro della Difesa \u2013 Sen. Roberta Pinotti \u2013 dal 26 aprile 2016 il Distaccamento Aeroportuale di Dobbiaco \u00e8 intitolato al Generale di Squadra Aerea Mario Pezzi, Medaglia d'Oro al Valore Aeronautico per aver stabilito, il 22 ottobre 1938, il record di volo in alta quota a bordo di un biplano Caproni Ca.161bis con motore Piaggio e cabina stagna, indossando uno speciale scafandro e raggiungendo la mirabile quota di 17.083 metri nei cieli di Guidonia. Il suo primato \u00e8 ancora imbattuto per i biplani con motore a pistoni e con propulsione ad elica.\nL'aeroporto \u00e8 regolarmente usato come punto nevralgico per le varie esercitazioni militari che si tengono nella grande area addestrativa della val Pusteria.\nNella stagione estiva \u00e8 possibile atterrare se si \u00e8 soci dell'Aeroclub Pusteria, mentre in quella invernale l'area dello scalo viene utilizzato come punto di partenza per le numerose competizioni di sci da fondo come i Ca.STA.\nNel maggio 2016 l'aeroporto ha compiuto 50 anni e nel corso dei festeggiamenti hanno sorvolato Dobbiaco le Frecce Tricolori.\nL'aeroporto di Dobbiaco nel cinema.\nAll'aeroporto di Dobbiaco furono girate alcune scene del film \"Amanti\", per volere del regista Vittorio De Sica, utilizzando un aliante monoposto di tipo SG 38, trainato da uno Stinson L-5 Sentinel dell'Aeroclub di Bolzano; i due velivoli erano pilotati rispettivamente da Werner von Fischer e da Siegfried Freisinger."}
{"id": "1784471", "revid": "21880", "url": "https://it.wikipedia.org/wiki?curid=1784471", "title": "Rana catesbeiana", "text": ""}
{"id": "1784473", "revid": "92723", "url": "https://it.wikipedia.org/wiki?curid=1784473", "title": "Campo di concentramento di Varsavia", "text": "Il campo di concentramento di Varsavia (in tedesco \"Konzentrationslager Warschau\", o semplicemente \"KZ Warschau\", colloquialmente noto come \"G\u0119si\u00f3wka\") \u00e8 stato un campo di concentramento della Germania nazista nella Polonia occupata che oper\u00f2 tra il luglio 1943 e il luglio 1944. Era situato internamente al ghetto di Varsavia.\nNel corso della sua operativit\u00e0, si stima che siano stati ospitati circa usati in condizioni durissime come forza lavoro per lo smantellamento degli edifici del ghetto. Si stima che circa siano morti nel campo, nella marcia della morte per il trasferimento finale a Dachau o nella rivolta di Varsavia\nNegli anni 1970 \u00e8 stata proposta una teoria per cui il campo sarebbe stato un campo di sterminio per polacchi non ebrei, avanzata dal giudice Maria Trzci\u0144ska e secondo la quale sarebbero state uccise persone. Questa teoria non ha trovato riscontro nelle fonti e non \u00e8 accettata dagli storici.\nStoria.\nNel febbraio 1943, Heinrich Himmler ordin\u00f2 che gli ebrei locali fossero piazzati in un campo per forzarli a collaborare nei lavori di demolizione del ghetto di Varsavia, ma i feroci combattimenti della rivolta del ghetto di Varsavia fecero saltare questi piani. Dopo che la rivolta fu soffocata gli ebrei sopravvissuti furono deportati in campi della zona di Lublino, inviati a Treblinka o uccisi sommariamente sul posto Il campo di concentrazione venne ufficialmente aperto il 19 luglio 1943, ma i suoi prigionieri erano ebrei provenienti da altri campi di concentramento in Europa, non ebrei di Varsavia. I tedeschi temevano che gli ebrei potessero fuggire e nascondersi tra i polacchi cos\u00ec rinchiusero nel campo di concentramento di Varsavia ebrei lituani, greci, francesi e altri In tutto nel campo furono imprigionati circa .\nIl comandante del campo fu fino al settembre 1943 l'SS-Hauptsturmf\u00fchrer Nikolaus Herbet, quindi dall'SS-Hauptsturmf\u00fchrer Nikolaus Herbet e infine dall'SS-Obersturmf\u00fchrer Wilhelm Ruppert Quattro ditte edili tedesche (Merckle, Ostdeutscher Tiefbau, Berlinisches Baugesch\u00e4ft e Willy Keymer) furono incaricate dei lavori nel ghetto, usando la forza lavoro costituita dai prigionieri ebrei. Il campo era situato intorno alla prigione della Gestapo (G\u0119si\u00f3wka), che era il solo edificio rimasto intatto nel ghetto.. Nell'aprile 1944 il campo divenne un sottocampo del Campo di concentramento di Majdanek e assunse il nome di \"Konzentrationslager Lublin\u2013Arbeitslager Warschau\" (\"campo di concentramento di Lublino - campo di lavoro di Varsavia\")\nTra l'agosto e il novembre 1943 arrivarono quattro convogli da Auschwitz con . Ulteriori prigionieri (tra i 4000 e i 5000) furono portati dall'Ungheria dopo la met\u00e0 del maggio 1944. I prigionieri dovevano essere in condizioni fisiche in grado di sopportare il pesante lavoro e di origini non polacche per evitare che fraternizzassero con gli impiegati lavorano nella zona e che potessero sfruttare la conoscenza della lingua per nascondersi in caso di fuga. Comunque parte dei prigionieri polacchi immigrati ad occidente e nel trasporto del novembre 1943 i tedeschi erano stati obbligati ad includere 50 ebrei polacchi per raggiungere la quota di 1000 prigionieri.\nIl compito dei prigionieri era di demolire completamente gli edifici del ghetto demolendo completamente gli edifici ancora in piedi, separando i vari maeriali come mattoni e il ferro e impilandoli per essere poi trasferiti su camion. Per l'epoca della chiusura del campo avevano demolito completamente un'area di , raccolto 3 milioni di mattoni, di rottami metallici, di ferro e di metalli non ferrosi. Il duro lavoro, svolto in gran parte a mani nude, o al massimo con pala e piccone, la durezza delle condizioni imposte dai nazisti, il clima freddo e il fisico gi\u00e0 provato dei prigionieri imposero un pesante tributo di vite umane. Altre vittime furono mietute nell'inverno del gennaio-febbraio 1944 un'epidemia di tifo esantematico. I malati venivano piazzati in dormitori isolati, dove venivano lasciati su barelle poggiate a terra, senza n\u00e9 cure, n\u00e9 cibo. Per il marzo 1944 circa il 75% dei prigionieri era morto e le autorit\u00e0 tedesche autorizzarono un nuovo trasferimento di prigionieri per completare il lavoro.\nChiusura del campo.\nLa chiusura del campo prevista per il 1\u00ba agosto 1944 fu anticipata a luglio causa dell'avanzata dell'Armata Rossa. Il 28 luglio 1944 circa 4500 prigionieri furono forzati a una marcia della morte verso Kutno a ad occidente. La marcia dur\u00f2 tre giorni sotto il sole estivo e le guardie delle SS uccisero i prigionieri che non stavano al passo o uscivano dai ranghi. Il 2 agosto i prigionieri furono ammassati su vagoni merci e inviati in un viaggio di verso Dachau. Non pi\u00f9 di 4000 prigionieri arrivarono a Dachau il 6 agosto.\nPrima della marcia circa 200 dei prigionieri in condizioni fisiche peggiori furono uccisi. Rimasero 300 che si erano offerti volontari per smantellare il campo. Allo scoppio della Rivolta di Varsavia rimanevano circa 350 ebrei prigionieri, che furono liberati per il 5 agosto dalle forze polacche, tra cui dozzine, comprese 24 donne, che erano imprigionati nella prigione di Pawiak. Molti prigionieri liberati si offrirono per combattere nella rivolta, comunque alcuni furono uccisi da polacchi antisemiti. Dopo la sconfitta della rivolta i sopravvissuti fuggirono o si nascosero nei bunker. Quando l'Armata Rossa prese Varsavia il 17 gennaio 1945 trovarono circa 200 sopravvissuti ebrei. \nAlla fine degli anni quaranta otto soldati delle SS furono condannati a morte per l'omicidio di prigionieri del campo Nel 1950 il primo infermiere del campo, Walter Wawrzyniak, fu condannato a morte da una corte di Lipsia, pena commutata in ergastolo in appello. La corte distrettuale del distretto orientale della Pennsylvania ritir\u00f2 la cittadinanza a Theodor Szehinskyj nel luglio 2000, dopo che emersero prove del suo passato nelle Waffen SS, tra cui il campo di concentramento di Varsavia.\nIl campo nel 1945.\nDopo che i sovietici presero Varsavia nel gennaio 1945, il campo continu\u00f2 ad operare come prigione di guerra controllata dapprima dall'Unione Sovietica e poi dal Ministero della Pubblica Sicurezza polacco sotto la cui gestione \u00e8 rimasto fino al 1954 (gli ultimi prigionieri lo lasciarono nel 1956). \u00c8 stato questo il secondo maggiore campo di prigionia di guerra dopo quello di Mokot\u00f3w.\nTeoria del complotto.\nNonostante le ricerche disponibili sul campo, una leggenda o teoria del complotto si svilupp\u00f2 in Polonia riguardo al campo. Questa fu proposta inizialmente dal giudice e scrittrice Maria Trzci\u0144ska negli anni 1970 e promossa da polacchi che sostenevano che il campo fosse molto pi\u00f9 grosso e fosse stato usato come campo di sterminio per i cittadini polacchi di Varsavia. In particolare si congettur\u00f2 che una camera a gas gigante fosse stata costruita all'interno del tunnell stradale J\u00f3zef Bem (nei pressi della stazione di Warszawa Zachodnia) e nel quale sarebbero stati uccisi \nIl giornale nazionalista \"Nasz Dziennik\" ha propalato la teoria sul campo di concentramento come un simbolo del martirio polacco, pretendendo che fosse introdotta nei programmi scolastici e a suo sostegno fosse costruito un museo. A differenza di altri campi di concentramento come Auschwitz, per i quali cui esistono studi storici approfonditi e documentati, il campo di Varsavia \u00e8 quasi assente dalla storiografia e questo ha lasciato ampio spazio per la diffusione di questa teoria. Il numero di vittime polacche non \u00e8 considerato casuale, in quanto eguaglia quello degli ebrei del ghetto di Varsavia deportati nei campi di concentramento e potrebbe quindi mirare a minimizzare o ridurre il peso dello sterminio ebraico. Esistono prove che questi dati siano stati diffusi dall'ultradestra nazionalista polacca."}
{"id": "1784474", "revid": "12290", "url": "https://it.wikipedia.org/wiki?curid=1784474", "title": "Episodi de L'incredibile Hulk (quarta stagione)", "text": ""}
{"id": "1784476", "revid": "71433", "url": "https://it.wikipedia.org/wiki?curid=1784476", "title": "Jackpot (programma televisivo)", "text": ""}
{"id": "1784478", "revid": "1654832", "url": "https://it.wikipedia.org/wiki?curid=1784478", "title": "Organizzazione della cooperazione economica del mar Nero", "text": "L\u2019Organizzazione della cooperazione economica del mar Nero \u00e8 un'organizzazione internazionale regionale che comprende sia i paesi che si affacciano sul mar Nero sia quei paesi che hanno interessi in quella zona. La Turchia, promotrice di questa iniziativa, aveva anche lo scopo di avvicinarsi all'Unione europea.\nStoria.\nIl 25 giugno 1992, i capi di Stato e di governo di undici paesi firmano ad Istanbul la Dichiarazione del vertice e la Dichiarazione del Bosforo facendo nascere la Cooperazione economica del mar Nero (Black Sea Economic Cooperation, BSEC). \u00c8 stata creata come un unico e promettente modello di politica multilaterale ed iniziativa economica che mira a incoraggiare l'interazione e l'armonia tra gli stati membri, cos\u00ec come l'assicurazione della pace, della stabilit\u00e0 e della prosperit\u00e0 incoraggiando le relazioni d'amicizia e di buon vicinato nella regione del mar Nero.\nLa sede dell'organizzazione, il segretariato internazionale permanente dell'Organizzazione della cooperazione economica del mar Nero (Permanent International Secretariat of the Organization of the Black Sea Economic Cooperation, BSEC PERMIS), fu stabilita nel marzo 1994 a Istanbul.\nCon l'entrata in vigore di queste dichiarazioni il 1\u00ba maggio 1999, l'organizzazione acquis\u00ec l'identit\u00e0 legale internazionale e fu trasformata in un'organizzazione economica regionale qualificata come: Organizzazione della Cooperazione Economica del Mar Nero. Con l'accesso della Serbia (alloro Serbia e Montenegro) nell'aprile 2004, i membri divennero dodici .\nOggi esistono degli accordi di libero scambio tra l'UE e i paesi di questa zona, attraverso gli accordi di stabilizzazione e d\u2019associazione.\nCome si \u00e8 visto sopra, la partecipazione non \u00e8 ristretta ai paesi che hanno accesso al mar Nero: Albania, Armenia, Azerbaigian, Grecia, Moldavia e Serbia non hanno coste sul mare. La Grecia ha posto il veto sulla candidatura del Montenegro dopo che la Turchia aveva posto il veto alla candidatura di Cipro. Per lo stesso motivo la Grecia si oppone a qualunque nuovo paese candidato.\nL'8 ottobre 1999 le \u00e8 stato riconosciuto lo status di osservatore dell'Assemblea generale delle Nazioni Unite.\nMembri.\nStati membri:\nOsservatori:\nOrganizzazioni osservatrici:\nObiettivi.\nLo scopo principale dell'Organizzazione \u00e8 la cooperazione politica multilaterale (mantenimento di una certa stabilit\u00e0 politica) ed economica (sviluppo del commercio) per stabilire una interazione dinamica e una rete di fiducia. Questi obiettivi dipendono anche dal fatto che questa regione \u00e8 una zona strategica per il petrolio e il gas naturale, oltre ad essere un corridoio che permette trasferimenti economici tra Europa e Asia.\nOrgani collegati e centri affiliati.\nAlcune strutture dell'Organizzazione:\nLa presidenza \u00e8 attualmente tenuta dalla Grecia (dal 1\u00ba giugno al 31 dicembre 2010)."}
{"id": "1784480", "revid": "1776051", "url": "https://it.wikipedia.org/wiki?curid=1784480", "title": "Universo inverso", "text": "Universo inverso \u00e8 il secondo album da solista di Kiko Loureiro, pubblicato dalla Fuel Records nel 2007."}
{"id": "1784482", "revid": "125284320", "url": "https://it.wikipedia.org/wiki?curid=1784482", "title": "Problema del produttore/consumatore", "text": "In informatica, il problema del produttore-consumatore (conosciuto anche con il nome di problema del buffer limitato o bounded-buffer problem) \u00e8 un esempio classico di sincronizzazione tra processi. Il problema descrive due processi, uno \"produttore\" (in inglese \"producer\") ed uno \"consumatore\" (\"consumer\"), che condividono un buffer comune, di dimensione fissata. Compito del produttore \u00e8 generare dati e depositarli nel buffer in continuo. Contemporaneamente, il consumatore utilizzer\u00e0 i dati prodotti, rimuovendoli di volta in volta dal buffer. Il problema \u00e8 assicurare che il produttore non elabori nuovi dati se il buffer \u00e8 pieno, e che il consumatore non cerchi dati se il buffer \u00e8 vuoto.\nLa soluzione per il produttore \u00e8 sospendere la propria esecuzione se il buffer \u00e8 pieno; non appena il consumatore avr\u00e0 prelevato un elemento dal buffer, esso \"sveglier\u00e0\" il produttore, che ricomincer\u00e0 quindi a riempire il buffer. Allo stesso modo, il consumatore si sospender\u00e0 se il buffer \u00e8 vuoto; non appena il produttore avr\u00e0 scaricato dati nel buffer, risveglier\u00e0 il consumatore. Questa soluzione pu\u00f2 essere implementata tramite delle strategie di comunicazione tra processi, tipicamente con dei semafori. Una soluzione errata potrebbe dar luogo ad un deadlock, in cui entrambi i processi aspettano di essere risvegliati.\nIl problema pu\u00f2 anche essere riscritto considerando pi\u00f9 produttori e pi\u00f9 consumatori distinti.\nImplementazioni.\nEsempio di implementazione errata.\nLa risoluzione del problema presenta una race condition. Un programmatore potrebbe perci\u00f2 risolvere il problema in maniera incorretta, come mostrato nel codice seguente; in esso vengono usate due diverse procedure, \"sleep\" e \"wakeup\". Quando viene invocata \"sleep\" da parte di un processo, questo si \"addormenta\", fino a che non interviene la procedura \"wakeup\". La variabile \"itemCount\" \u00e8 il numero di elementi contenuti nel buffer.\nint itemCount\nprocedure producer() {\n while (true) {\n item = produceItem()\n if (itemCount == BUFFER_SIZE) {\n sleep()\n \n putItemIntoBuffer(item)\n itemCount = itemCount + 1\n if (itemCount == 1) {\n wakeup(consumer)\n \n procedure consumer() {\n while (true) {\n if (itemCount == 0) {\n sleep()\n \n item = removeItemFromBuffer()\n itemCount = itemCount - 1\n if (itemCount == BUFFER_SIZE - 1) {\n wakeup(producer)\n \n consumeItem(item)\nIl problema con questa soluzione \u00e8 la race condition che pu\u00f2 portare ad un deadlock. Consideriamo il seguente scenario:\nPoich\u00e9 entrambi i processi rimarranno per sempre addormentati, abbiamo raggiunto una situazione di stallo (deadlock), provando che questa soluzione \u00e8 inadatta.\nUna analisi possibile per questo errore \u00e8 che ogni qual volta il linguaggio di programmazione non definisce la semantica con cui \u00e8 necessario accedere alle variabili condivise (in questo caso \"itemCount\"), e non usa perci\u00f2 elementi di sincronizzazione, la soluzione non sar\u00e0 soddisfacente, anche senza dimostrare esplicitamente l'esistenza di una race condition.\nMediante semafori.\nI semafori risolvono il problema della perdita delle notifiche di risveglio dei processi. Nella soluzione seguente utilizzeremo due semafori, \"fillCount\" e \"emptyCount\": il primo \u00e8 incrementato ed il secondo decrementato quando un nuovo dato viene immesso nel buffer. Se il produttore prova a decrementare \"emptyCount\" mentre questo \u00e8 zero, la sua esecuzione viene sospesa; non appena un elemento del buffer viene consumato, \"emptyCount\" viene incrementato e il produttore si riattiver\u00e0. Il consumatore funzioner\u00e0 in maniera analoga.\n semaphore fillCount = 0\n semaphore emptyCount = DIMENSIONE_DEL_BUFFER\n procedure producer() {\n while (true) {\n item = produceItem()\n down(emptyCount)\n putItemIntoBuffer(item)\n up(fillCount)\n procedure consumer() {\n while (true) {\n down(fillCount)\n item = removeItemFromBuffer()\n up(emptyCount)\n consumeItem(item)\nQuesta soluzione lavora egregiamente quando esistono solo un produttore ed un consumatore. Al contrario, con pi\u00f9 istanze di produttori e di consumatori, essa produce una rilevante race condition che pu\u00f2 generare in due o pi\u00f9 processi che leggono o scrivono lo stesso elemento contemporaneamente. Per capire come questo potrebbe accadere, immaginiamo come la procedura \"putItemIntoBuffer()\", che mette un risultato nel buffer, potrebbe essere implementata: essa dovrebbe contenere due azioni, una che determini uno spazio disponibile del buffer e l'altra che vi scrive il dato. Se la procedura pu\u00f2 essere eseguita concorrentemente da pi\u00f9 produttori, allora diviene possibile il seguente scenario:\nPer superare questa situazione, dobbiamo assicurarci che solo un produttore per volta esegua \"putItemIntoBuffer()\"; in altre parole, abbiamo bisogno di una sezione critica con Mutex. Per raggiungere questo scopo, introduciamo un semaforo binario, chiamato Mutex. Poich\u00e9 il valore di un semaforo binario pu\u00f2 essere solamente uno o zero, solo un processo pu\u00f2 essere in esecuzione tra i due cambi di valore del semaforo (algoritmo del biglietto). Questa soluzione, adatta anche a pi\u00f9 produttori e pi\u00f9 consumatori, avr\u00e0 un codice di questo tipo:\n semaphore mutex = 1\n semaphore fillCount = 0\n semaphore emptyCount = DIMENSIONE_DEL_BUFFER\n procedure producer() {\n while (true) {\n item = produceItem()\n down(emptyCount)\n down(mutex)\n putItemIntoBuffer(item)\n up(mutex)\n up(fillCount)\n procedure consumer() {\n while (true) {\n down(fillCount)\n down(mutex)\n item = removeItemFromBuffer()\n up(mutex)\n up(emptyCount)\n consumeItem(item)\nNotiamo che l'ordine in cui i semafori vengono incrementati e decrementati \u00e8 essenziale: cambiando quest'ordine si potrebbe generare un deadlock.\nMediante test and set.\n/* Risolvere con un programma in pseudo-codice il problema produttore consumatore, \ncon un buffer condiviso di lunghezza finita N ( un array b[M] adoperato come buffer circolare).\nUtilizzando per la mutua esclusione l'istruzione test-and-set e l'attesa attiva (busy wait). */\n// !! NO SEMAFORI !!\nint i = 0;\nint nq = 0;\nqueue q;\nP(){\n while(true){\n x = produce();\n /* INIZIA SEZIONE CRITICA */\n q.append();\n nq++;\n i = 0;\n /* FINISCE LA SEZIONE CRITICA */\n //...altre operazioni...\nC(){\n while (true) {\n /* INIZIA SEZIONE CRITICA */\n y = q.take();\n nq--;\n i = 0;\n /* FINISCE SEZIONE CRITICA */\n consume(y);\n //...altre operazioni...\nEsempi con numero di produttori, scrittori e buffer variabile.\n/* Un produttore P produce dati che mette in tre code FIFO, identificate con qa,\nqb e qc, in modo circolare fra le tre. Tre consumatori CA, CB e CC, prelevano\nun dato per volta, rispettivamente dalle code qa, qb e qc, e li elaborano.\nI tempi di ogni singola produzione ed elaborazione sono molto irregolari, al\npunto che un consumatore pu\u00f2 trovare la propria coda vuota, nel qual caso\npu\u00f2 prelevare un dato dalla coda successiva in senso circolare.\nScrivere lo pseudo codice corrispondente ai processi P, CA, CB e CC,\nutilizzando i semafori per la sincronizzazione, le code qa, qb e qc sono di\nlunghezza uguale e finita. Evitare assolutamente l'attesa attiva dei tre\nprocessi. \nN CONSUMATORI\ninizializzazioni() {\n queue qa, qb, qc; //inizializzo le code\n Sem vuoti_a = size;\n Sem vuoti_b = size;\n Sem vuoti_c = size; //servono per verificare la corretta produzione\n Sem dati = 0; //serve per vedere se abbiamo prodotto qualcosa\n Sem mutex_a = 1;\n Sem mutex_b = 1; \n Sem mutex_c = 1; //servono per la mutua esclusione\n int dati_a = 0;\n int dati_b = 0;\n int dati_c = 0; //controlla quanti dati abbiamo prodotto per quel consumatore\nvoid P(){\n while (true){\n v = produce();\n semWait(vuoti_a);\n semWait(mutex_a);\n qa.append(v);\n dati_a++;\n semSignal(mutex_a);\n semSignal(dati);\n w = produce();\n semWait(vuoti_b);\n semWait(mutex_b);\n qb.append(w);\n dati_b++;\n semSignal(mutex_b);\n semSignal(dati);\n z = produce();\n semWait(vuoti_c);\n semWait(mutex_c);\n qc.append();\n dati_c++;\n semSignal(mutex_c);\n semSignal(dati);\nvoid CA(){\n while(true){\n semWait(dati);\n if (dati_a==0) {\n if (dati_b &gt; 0) {\n //vado a \"consumare\" la coda b\n semWait(mutex_b);\n qb.take();\n dati_b--;\n semSignal(mutex_b);\n semSignal(vuoti_b);\n } else {\n //vado a \"consumare\" la coda c\n semWait(mutex_c);\n qc.take();\n dati_c--;\n semSignal(mutex_c);\n semSignal(vuoti_c);\n } else {\n //vado a \"consumare\" la coda del consumatore in esame\n semWait(mutex_a);\n qa.take();\n dati_a--;\n semSignal(mutex_a);\n semSignal(vuoti_a);\n consume();\nvoid CB(){\n while(true){\n semWait(dati);\n if (dati_b==0) {\n if (dati_a &gt; 0) {\n //vado a \"consumare\" la coda a\n semWait(mutex_a);\n qa.take();\n dati_a--;\n semSignal(mutex_a);\n semSignal(vuoti_a);\n } else {\n //vado a \"consumare\" la coda c\n semWait(mutex_c);\n qc.take();\n dati_c--;\n semSignal(mutex_c);\n semSignal(vuoti_c);\n } else {\n //vado a \"consumare\" la coda del consumatore in esame\n semWait(mutex_b);\n qb.take();\n dati_b--;\n semSignal(mutex_b);\n semSignal(vuoti_b);\n consume();\nvoid CC(){\n while(true){\n semWait(dati);\n if (dati_c==0) {\n if (dati_a &gt; 0) {\n //vado a \"consumare\" la coda a\n semWait(mutex_a);\n qa.take();\n dati_a--;\n semSignal(mutex_a);\n semSignal(vuoti_a);\n } else {\n //vado a \"consumare\" la coda b\n semWait(mutex_b);\n qb.take();\n dati_b--;\n semSignal(mutex_b);\n semSignal(vuoti_b);\n } else {\n //vado a \"consumare\" la coda del consumatore in esame\n semWait(mutex_c);\n qc.take();\n dati_c--;\n semSignal(mutex_c);\n semSignal(vuoti_c);\n consume();\n// N PRODUTTORI\ninizializzazioni() {\n queue qa, qb; //inizializzo le code\n Sem vuoti_a = size;\n Sem vuoti_b = size; //servono per verificare la corretta produzione\n Sem dati = 0; //serve per vedere se abbiamo prodotto qualcosa\n Sem mutex_a = 1;\n Sem mutex_b = 1; //servono per la mutua esclusione\n int dati_a = 0;\n int dati_b = 0; //controlla quanti dati abbiamo prodotto per quel consumatore\nvoid P(){\n while (true){\n v = produce();\n semWait(vuoti_a);\n semWait(mutex_a);\n qa.append(v);\n dati_a++;\n semSignal(mutex_a);\n semSignal(dati);\n w = produce();\n semWait(vuoti_b);\n semWait(mutex_b);\n qb.append(w);\n dati_b++;\n semSignal(mutex_b);\n semSignal(dati);\nvoid C(){\n while(true){\n semWait(dati);\n if (dati_a==0) {\n // vado a consumare la coda qb\n semWait(mutex_b);\n qb.take();\n dati_b--;\n semSignal(mutex_b);\n semSignal(vuoti_b);\n } else {\n //vado a \"consumare\" la coda del consumatore in esame\n semWait(mutex_a);\n qa.take();\n dati_a--;\n semSignal(mutex_a);\n semSignal(vuoti_a);\n consume();\n/* Il processo P1 produce dei dati e li invia al processo P2 tramite un sistema a doppio buffer, \ncostituito da due buffer (ciascuno di lunghezza unitaria) condivisi tra P1 e P2. Mentre P2 legge \nda un buffer, P1 pu\u00f2 scrivere nell'altro.\nScrivere i codici dei processi P1 e P2, utilizzando i semafori per la sincronizzazione. \nN BUFFER\nSem w1 = 1;\nSem w2 = 1;\nSem r1 = 0;\nSem r2 = 0; \ndati x, y // inizializzazione dati letti\nvoid P1(){\n while (true) {\n k = produce();\n semWait(w1);\n append(buffer1, k);\n semSignal(r1);\n k = produce();\n semWait(w2);\n append(buffer2, k);\n semSignal(r2);\nvoid P2(){\n while(true){\n semWait(r1);\n y = take(buffer1);\n semSignal(w1);\n consume(y);\n semWait(r2);\n y = take(buffer2);\n semSignal(w2);\n consume(y);\n/* Si consideri un sistema costituito da soli due processi P1 e P2. Il processo P1 produce dei dati e li invia al processo P2 \ntramite una struttura a triplo buffer, costituita da tre buffer B1,B2 e B3 (ciascuno di lunghezza unitaria) condivisi fra P1 e P2. \nMentre P2 legge da un buffer, P1 pu\u00f2 scrivere in uno degli altri.\nScrivere i codici dei processi P1 e P2, utilizzando i semafori per la sincronizzazione. Evitare l'attesa attiva dei processi P1 e P2. */\nSem w1 = 1;\nSem w2 = 1;\nSem w3 = 1;\nSem r1 = 0;\nSem r2 = 0;\nSem r3 = 0; \nvar x, y // inizializzazione dati letti\nvoid P1(){\n while (true) {\n k = produce();\n semWait(w1);\n append(buffer1, k);\n semSignal(r1);\n k = produce();\n semWait(w2);\n append(buffer2, k);\n semSignal(r2);\n k = produce();\n semWait(w3);\n append(buffer3, k);\n semSignal(r3);\nvoid P2(){\n while(true){\n semWait(r1);\n y = take(buffer1);\n semSignal(w1);\n consume(y);\n semWait(r2);\n y = take(buffer2);\n semSignal(w2);\n consume(y);\n semWait(r3);\n y = take(buffer3);\n semSignal(w3);\n consume(y);\nUso di monitor.\nMostriamo ora una soluzione tramite l'uso di monitor. Dal momento che essi garantiscono la mutua esclusione, non \u00e8 necessaria nessuna implementazione aggiuntiva per proteggere le sezioni critiche nel caso di pi\u00f9 produttori/consumatori. \u00c8 inoltre degno di nota come questa implementazione renda pi\u00f9 semplice prevedere ed evitare il verificarsi di race condition.\n monitor ProducerConsumer {\n int itemCount\n condition full\n condition empty\n procedure add(item) {\n while (itemCount == BUFFER_SIZE) {\n wait(full)\n \n putItemIntoBuffer(item)\n itemCount = itemCount + 1\n if (itemCount == 1) {\n notify(empty)\n procedure remove() {\n while (itemCount == 0) {\n wait(empty)\n \n item = removeItemFromBuffer()\n itemCount = itemCount - 1\n if (itemCount == BUFFER_SIZE - 1) {\n notify(full)\n \n return item;\n procedure producer() {\n while (true) {\n item = produceItem()\n ProducerConsumer.add(item)\n procedure consumer() {\n while (true) {\n item = ProducerConsumer.remove()\n consumeItem(item)"}
{"id": "1784486", "revid": "14258", "url": "https://it.wikipedia.org/wiki?curid=1784486", "title": "Bounded-buffer problem", "text": ""}
{"id": "1784491", "revid": "14258", "url": "https://it.wikipedia.org/wiki?curid=1784491", "title": "Problema del buffer limitato", "text": ""}
{"id": "1784492", "revid": "226458", "url": "https://it.wikipedia.org/wiki?curid=1784492", "title": "Ophiura bathybia", "text": "Ophiura bathybia \u00e8 un echinoderma appartenente al genere Ophiura."}
{"id": "1784493", "revid": "16504072", "url": "https://it.wikipedia.org/wiki?curid=1784493", "title": "Festival del cinema neorealistico", "text": ""}
{"id": "1784494", "revid": "14258", "url": "https://it.wikipedia.org/wiki?curid=1784494", "title": "Problema del produttore-consumatore", "text": ""}
{"id": "1784495", "revid": "1543377", "url": "https://it.wikipedia.org/wiki?curid=1784495", "title": "Campionati mondiali di biathlon 2004", "text": "I Campionati mondiali di biathlon 2004 si svolsero dal 7 al 15 febbraio a Oberhof, in Germania.\nRisultati.\nUomini.\nSprint 10 km.\n7 febbraio\nInseguimento 12,5 km.\n8 febbraio\nPartenza in linea 15 km.\n15 febbraio\nIndividuale 20 km.\n12 febbraio\nStaffetta 4x7,5 km.\n13 febbraio\nDonne.\nSprint 7,5 km.\n7 febbraio\nInseguimento 10 km.\n8 febbraio\nPartenza in linea 12,5 km.\n14 febbraio\nIndividuale 15 km.\n10 febbraio\nStaffetta 4x6 km.\n12 febbraio"}
{"id": "1784497", "revid": "1776051", "url": "https://it.wikipedia.org/wiki?curid=1784497", "title": "Guru Gobind Singh", "text": "Biografia.\nFiglio del Guru Tegh Bahadur e di Mata Gujri, divent\u00f2 guru l'11 novembre 1675, all'et\u00e0 di nove anni dopo la decapitazione del padre. Guid\u00f2 l'opposizione al regno del Gran Mogol Aurangzeb ma strinse in seguito un'alleanza con il figlio Bahadur Shah I.\nGuru Gobind Singh fu l'ultima persona che ricopr\u00ec il ruolo di guru; egli stesso, decise che l'ultimo e permanente guru sarebbe stato il libro sacro Guru Granth Sahib, che tutt'oggi rimane il testo sacro della religione Sikh."}
{"id": "1784498", "revid": "290023", "url": "https://it.wikipedia.org/wiki?curid=1784498", "title": "Black Hole Sun", "text": " \nBlack Hole Sun \u00e8 un singolo del gruppo musicale statunitense Soundgarden, pubblicato il 4 maggio 1994 come terzo estratto dal quarto album in studio \"Superunknown\".\nIl singolo rimase per ben 7 settimane in cima alla Billboard Mainstream Rock Tracks. Successivamente fu inserito nel best-of del gruppo, \"A-Sides\" e nella compilation solista del 2007 di Chris Cornell, \"The Roads We Choose - A Retrospective\".\nLa canzone \u00e8 stata premiata per la \"Miglior interpretazione hard rock\" ai Grammy Awards 1995.\nDescrizione.\nLa canzone fu composta dal frontman Chris Cornell; egli disse di averla scritta in circa 15 minuti, arrivando alla canzone usando un Leslie Speaker. Kim Thayil disse che questo strumento era perfetto per la canzone perch\u00e9 \"\u00e8 molto beatlesiano e ha un sound molto caratteristico\". Chris Cornell disse che scrisse questa canzone dopo aver visto per tutto il giorno film horror. La canzone presenta una accordatura con sesta corda abbassata a Re (\"Drop D\"); il batterista Matt Cameron dichiar\u00f2 che la canzone fu una \"svolta gigantesca\"\nCensura.\nDopo gli attentati dell'11 settembre 2001, CC Media Holdings, Inc. aveva inserito il brano nell'elenco delle canzoni non adatte alla trasmissione radiofonica.\nVideo musicale.\nIl video surreale e apocalittico del brano \u00e8 stato diretto dal regista inglese Howard Greenhalgh\nCover.\nNel 2005 Paul Anka ha reinterpretato il brano in versione jazz. La reinterpretazione \u00e8 presente nell'album \"Rock Swings\". Nel 2006 Peter Frampton ha incluso una sua versione del brano nel suo album strumentale \"Fingerprints\", mentre i Copeland ne hanno registrato due diverse per la raccolta dello stesso anno \"Dressed Up &amp; in Line\". La cantante statunitense Anastacia ne ha registrato un'altra per il proprio album di cover rock maschili \"It's a Man's World\", pubblicato nel 2012. Dopo la morte di Cornell nel 2017 hanno reinterpretato il brano Ann Wilson (al \"Jimmy Kimmel Live!\"), Ryan Adams, Metallica, Guns N' Roses, Norah Jones e molti altri artisti in concerto in onore al frontman."}
{"id": "1784499", "revid": "1781168", "url": "https://it.wikipedia.org/wiki?curid=1784499", "title": "Karl Asmund Rudolphi", "text": "Biografia.\nFiglio di un insegnante di Stralsund in Pomerania, regione che apparteneva allora alla corona svedese poi. Frequent\u00f2 la facolt\u00e0 di medicina alle Universit\u00e0 di Jena ma non si laure\u00f2 in questa disciplina, poich\u00e9 era interessato alla Storia Naturale, quindi si iscrisse alla facolt\u00e0 di Scienze biologiche a Dresda studiando Zoologia, poi Anatomia comparata in quella di Erlangen e Botanica in quella di Gottinga, si laure\u00f2 in Biologia con una tesi di Ittiologia, che aveva come argomento i costumi e la vita di alcuni ciclidi Africani. Nel 1793 ottenne il dottorato all'Universit\u00e0 di Greifswald con una tesi sui vermi parassiti intestinali, in diversi Attinopterigi. Nel 1801, dopo avere insegnato nella scuola veterinaria di Berlino, divenne professore all'istituto veterinario di Greifswald; successivamente, nel 1808, ottenne le cattedre di anatomia e di fisiologia all'universit\u00e0 di Berlino, che conserv\u00f2 tutta la vita.\nNel 1810 Rudolphi fond\u00f2 il museo di scienze della natura e zoologia di Berlino che diventer\u00e0, con il nome di \"Museum f\u00fcr Naturkunde der Humboldt-Universit\u00e4t zu Berlin\" uno di pi\u00f9 grandi del mondo. Dette numerosi contributi scientifici in vari campi, soprattutto in quello della parassitologia, dell'anatomia e della fisiologia, della zoologia e della botanica. \u00c8 stato il primo a descrivere i nematodi e a descrivere il ciclo vitale di Ascaris lumbricoides, uno dei pi\u00f9 importanti nematodi parassiti dell'uomo. Uno dei suoi scritti pi\u00f9 celebri \u00e8 il manuale di biologia, \"Grundri\u00df der Physiologie\", la cui prima edizione apparve nel 1821 e che aggiorn\u00f2 fino alla fine della sua vita; in quest'opera Rudolphi sostenne fra l'altro che le \"razze umane\" dovevano essere considerate come specie, facendo di questo scritto una delle basi del razzismo nei periodi precedenti il nazismo.\nIl suo successore alla cattedra di fisiologia e di anatomia dell'universit\u00e0 di Berlino fu Johannes Peter M\u00fcller (1801-1858)."}
{"id": "1784500", "revid": "1305772", "url": "https://it.wikipedia.org/wiki?curid=1784500", "title": "Francesco Vaccaro", "text": ""}
{"id": "1784503", "revid": "281901", "url": "https://it.wikipedia.org/wiki?curid=1784503", "title": "Ophiura carnea", "text": "Ophiura carnea \u00e8 un echinoderma appartenente al genere \"Ophiura\".\nDescrizione.\nMolto simile alla pi\u00f9 rara \"Ophiura africana\", l'\"O. carnea\" presenta scudi radiali pi\u00f9 piccoli rispetto a quelli orali. Il suo diametro si aggira ai 0,7 centimetri, mentre le braccia raggiungono gli 1,5 centimetri."}
{"id": "1784506", "revid": "547992", "url": "https://it.wikipedia.org/wiki?curid=1784506", "title": "Ministri delle politiche agricole alimentari e forestali della Repubblica Italiana", "text": "I ministri delle politiche agricole alimentari e forestali della Repubblica Italiana si sono avvicendati dal 1946 in poi.\nIl dicastero nacque come Ministero dell'agricoltura e delle foreste, ma perse molte delle sue competenze originarie a vantaggio delle regioni a seguito dell'esito favorevole di un referendum del 1993 che ne abrogava la legge d'istituzione. Da allora ha cambiato ripetutamente funzioni e, di conseguenza, anche denominazione."}
{"id": "1784508", "revid": "1543377", "url": "https://it.wikipedia.org/wiki?curid=1784508", "title": "Gomboussougou", "text": "Gomboussougou \u00e8 un dipartimento del Burkina Faso classificato come comune, situato nella provincia di Zoundw\u00e9ogo, facente parte della Regione del Centro-Sud.\nIl dipartimento si compone del capoluogo e di altri 28 villaggi: Boebango, Bougoure, Bourzem, Dassanga, Dindeogo, Dirze, Foungou, Gnetaya, Gnimitenga, Gombo-Bourfou, Goulagon, Goyenga, Kipala de Dassanga, Kipala de Gnetaya, Korguereya, Leoupo, Mediga, Mounibaogo, Nombira, Nomboya, Nongnan, Sare-Peulh, Taya, Tiere, Tinguemnore, Yalga, Yarsipiga e Zourma-Kita."}
{"id": "1784512", "revid": "1638611", "url": "https://it.wikipedia.org/wiki?curid=1784512", "title": "Diodoto II", "text": "Figlio di Diodoto I, \u00e8 noto per aver concluso un trattato di pace con il re dei Parti Arsace I, allo scopo di contrastare la riconquista della Partia e della Battria da parte dell'Impero seleucide, dal quale le due satrapie si erano da poco rese indipendenti.\nAttorno al 230 a.C., Diodoto fu ucciso da un usurpatore, Eutidemo I, fondatore della dinastia greco-battriana eutidemide (Polibio, xi.34.2)."}
{"id": "1784519", "revid": "287204", "url": "https://it.wikipedia.org/wiki?curid=1784519", "title": "Nord e Sud (romanzo)", "text": ""}
{"id": "1784522", "revid": "1048993", "url": "https://it.wikipedia.org/wiki?curid=1784522", "title": "Giacomo Gentilomo", "text": "Biografia.\nFin dal liceo ha la passione per il disegno, la pittura e il teatro. Terminati gli studi disegna scenografie e bozzetti per il teatro, tanto che il regista russo Pietro Sharoff, a Trieste per mettere in scena uno spettacolo, apprezza il suo lavoro per la scenografia e lo invita ad andare alla sua scuola di teatro a D\u00fcsseldorf.\nNel 1931 si trasferisce a Roma e presenta alla Cines i suoi disegni per essere assunto come scenografo. I bozzetti futuristi vengono apprezzati, ma gli propongono di iniziare a lavorare come segretario di edizione; diverr\u00e0 poi montatore, sceneggiatore, aiuto regista. Scrive sceneggiature di \"Amo te sola\" (1935) di Mario Mattoli e \"Belle o brutte si sposan tutte...\"(1939) di Carlo Ludovico Bragaglia. Nel 1937 realizza il documentario \"Sinfonie di Roma\", utilizzando per la prima volta in Italia una pellicola Technicolor. In Germania dirige le sequenze di battaglia di \"Condottieri\" (1937) di Luis Trenker. \nMa il vero esordio nella regia si ha con \"Il carnevale di Venezia\" (1939), in collaborazione con Giuseppe Adami. Nei primi film si orienta nel genere commedia: \"La granduchessa si diverte\" (1940), \"Brivido\" (1941) e \"Cortocircuito\" (1943), due rari esempi italiani di film giallo-rosa. Con \"Ecco la radio!\" (1940) realizza un singolare esperimento di promozione del mezzo radiofonico, a met\u00e0 tra documentario e finzione. Il suo primo film drammatico \u00e8 \"Mater dolorosa\" (1943), tratto dal romanzo di G. Rovetta. \nDopo la guerra realizza numerosi film, tra i quali \"Amanti in fuga\" (presentato al Festival di Cannes 1946) e \"I fratelli Karamazoff\" (nel 1948 premiato con due Nastri d'argento), e altri che spaziano nei generi commedia sentimentale, giallo-rosa, melodramma e film di avventura. La prima edizione del Festival di Locarno si apre il 23 agosto 1946 con la proiezione di \"O sole mio\".\nNel 1965 lascia il cinema e si ritira nel proprio studio di pittura dedicandosi a una vasta produzione di quadri del genere surrealista e metafisico."}
{"id": "1784524", "revid": "1543377", "url": "https://it.wikipedia.org/wiki?curid=1784524", "title": "Guiba", "text": "Guiba \u00e8 un dipartimento del Burkina Faso classificato come comune, situato nella provincia di Zoundw\u00e9ogo, facente parte della Regione del Centro-Sud.\nIl dipartimento si compone del capoluogo e di altri 21 villaggi: Bangu\u00e9ssom, Bilbalogo, Boura, Dissomey, Garanc\u00e9, Gu\u00e9r\u00e9, Gu\u00e9r\u00e9-Goghin, Imasgo, Kaleinga, Koakin, Kougbaga, Ou\u00e8tinga, Parougri, Passebtinga, Saonghin, Sougou, Tanghin, Ti\u00e9din, Tinrtinga, To\u00e9missi, Yakin."}
{"id": "1784525", "revid": "289247", "url": "https://it.wikipedia.org/wiki?curid=1784525", "title": "Santa Adele", "text": ""}
{"id": "1784526", "revid": "123600852", "url": "https://it.wikipedia.org/wiki?curid=1784526", "title": "Edmond Jean Fran\u00e7ois Barbier", "text": "Nato a Parigi nel 1689, sotto il regno di Luigi XIV, fu giureconsulto del Parlamento di Parigi. Fu anche un memorialista, avendo lasciato un interessante diario scritto nel corso del regno del re di Francia Luigi XV."}
{"id": "1784532", "revid": "1573940", "url": "https://it.wikipedia.org/wiki?curid=1784532", "title": "Camelus", "text": "Camelus \u00e8 un genere di mammiferi artiodattili della famiglia dei Camelidi, che comprende gli animali comunemente conosciuti come cammelli (in senso lato). Esso comprende due sole specie viventi: il cammello in senso stretto (\"Camelus bactrianus\") e il dromedario (\"Camelus dromedarius\").\nDescrizione.\nQuesto genere comprende i rappresentanti pi\u00f9 tipici della famiglia dei Camelidi, di grandi dimensioni (oltre 2 metri di altezza), con collo e arti molto allungati e adattamenti alla vita in ambienti aridi come ciglia e peli delle orecchie lunghi e folti, narici capaci di chiudersi ermeticamente durante le tempeste di sabbia e un apparato digerente in grado di trattenere quanta pi\u00f9 acqua possibile, in maniera simile a quello dei Caprini, con i quali tuttavia non sono strettamente imparentati.\nLa caratteristica che distingue questo genere dagli altri due attualmente viventi (\"Lama\" e \"Vicugna\") \u00e8 la presenza di un voluminoso accumulo adiposo dorsale, sostenuto dai processi spinosi delle vertebre toraciche e lombari e di forma diversa a seconda della specie. Tale deposito, popolarmente detto gobba, funge da riserva di energia nei periodi in cui il nutrimento scarseggia; si suddivide in due lobi uguali in \"C. bactrianus\", mentre in \"C. dromedarius\" il lobo anteriore \u00e8 praticamente atrofizzato e il deposito adiposo si dispone apparentemente in un lobo unico al centro del dorso.\nBiologia.\nLe gobbe conferiscono a questi animali la loro proverbiale capacit\u00e0 di resistere senza bere per lunghi periodi. \nPer sopravvivere negli ambienti desertici entrambe le specie hanno inoltre sviluppato particolari adattamenti tra cui: un mantello lungo e folto in inverno, che cade nella stagione calda; le narici che si chiudono per non far penetrare la sabbia; le sopracciglia folte e le due fila di ciglia che proteggono gli occhi; i cuscinetti che isolano i piedi dal suolo rovente. Entrambe le specie inoltre sudano raramente, conservando i liquidi per parecchio tempo.\nDistribuzione e habitat.\nIl cammello \u00e8 diffuso nelle zone desertiche e steppose dell'Asia centrale, dall'Anatolia alla Mongolia, mentre l'areale del dromedario comprende l'Africa del nord, la Penisola arabica e l'Asia minore; introdotto in Australia nel 1800 \u00e8 sfuggito al controllo dell'uomo, trasformandosi in una specie invasiva, con una popolazione totale di almeno 500.000 capi.\nTassonomia.\nDescritto da Linneo nella edizione del 1758 del \"Systema Naturae\", il genere comprende due sole specie viventi:\nAlcuni autori riconoscono lo status di specie (\"C.\u00a0ferus\") alla sottospecie \"Camelus bactrianus ferus\" , che vive allo stato brado nel deserto di Gobi.\nAltre specie estinte del genere \"Camelus\" sono \"Camelus thomasi\" e \"Camelus grattardi\". Verso la fine del 2006 \u00e8 stata scoperta in Siria una nuova specie fossile (\"Camelus moreli\")."}
{"id": "1784534", "revid": "1543377", "url": "https://it.wikipedia.org/wiki?curid=1784534", "title": "Nob\u00e9r\u00e9", "text": "Nob\u00e9r\u00e9 \u00e8 un dipartimento del Burkina Faso classificato come comune, situato nella Provincia di Zoundw\u00e9ogo, facente parte della Regione del Centro-Sud.\nIl dipartimento si compone del capoluogo e di altri 26 villaggi: Bakaogo, Barse, Bion, Bisboumbou, Dakiecma, Doncin, Kambo, Kataga, Koakin, Kougrissince, Lamzoussi, Linoghin, Nioryida, Nobili, Passintinga, Pissi, Pougnerkougri, Sarogo, Seloghin, Soulougre, Tampouy, Tamse, Tewaka, Teomighin, Togse e Zagable."}
{"id": "1784536", "revid": "3343", "url": "https://it.wikipedia.org/wiki?curid=1784536", "title": "Le Dorat (Haute-Vienne)", "text": ""}
{"id": "1784541", "revid": "287204", "url": "https://it.wikipedia.org/wiki?curid=1784541", "title": "Nobere", "text": ""}
{"id": "1784546", "revid": "298229", "url": "https://it.wikipedia.org/wiki?curid=1784546", "title": "Monica Carlin", "text": "Biografia.\nDopo aver conseguito il diploma in pianoforte presso il conservatorio di Trento nel 1993 e la laurea in giurisprudenza presso l'Universit\u00e0 di Trento nel luglio del 1995, Monica Carlin intraprende la professione di avvocato civilista. In et\u00e0 giovanile ha praticato sci da discesa, pattinaggio, tennis e tennis tavolo, con buoni risultati in quest'ultima disciplina. Predilige per\u00f2 gli sport di resistenza quali trekking in montagna, sci di fondo, sci alpinismo, nuoto e bici. Nel 2005 disput\u00f2 alcune gran fondo di ciclismo su strada arrivando seconda assoluta nel percorso breve della Gran Fondo Barilla di Parma (84\u00a0km con un dislivello di 902 metri e una velocit\u00e0 media di 36,43\u00a0km/h) e aggiudicandosi cos\u00ec il titolo italiano forense di bici su strada. Termina la Oetztaler Radmarathon (243\u00a0km e 5.500 metri di dislivello attivo) in poco meno di 10 ore e 18 minuti.\nDurante le uscite podistiche domenicali attorno al Lago di Levico, Carlin s'imbatte spesso in Stefano Sartori che, notando i suoi buoni ritmi, la incita ad allenarsi per disputare qualche gara di corsa; \u00e8 solo per\u00f2 dopo la sua prima competizione podistica, la Maratona di Milano del 2004, che Monica Carlin si dedica al podismo, affidandosi a Stefano Sartori che le fa sia da allenatore che da manager.\nDopo un 2005 che la vide migliorare per ben tre volte il personale in maratona, \u00e8 il 2006 che la lancia sia a livello italiano con 3 titoli assoluti italiani (50\u00a0km, 100\u00a0km, salita ultra), che mondiale con un argento individuale e oro a squadre (mondiale 100\u00a0km Korea), e la vittoria con record nella 100 km del Passatore (record che resisteva dal 1991 ed era detenuto da Eleanor Adams Robinson).\nIl 2007 si apre con l'inserimento di Carlin nell'\u00e9lite mondiale dell'atletica. Dal 2007 infatti Monica Carlin viene controllata in allenamenti e gare dalla federazione internazionale di atletica (IAAF) con il Whereabouts Programm.\nSempre nel 2007 Carlin partecipa a 22 gare vincendone 12 (tra cui 6 maratone: \u00e8 la donna ad essersi aggiudicata il maggior numero di maratone sulle 53 disputate sul suolo italiano nel 2007), arrivando seconda in due e terza in altre due.\nAi Mondiali della specialit\u00e0 100\u00a0km giunse quinta assoluta e terza della categoria master, mentre nella competizione europea sal\u00ec sul terzo gradino del podio sia a livello individuale che con la squadra.\nGrandi soddisfazioni anche nel 2008 con 12 gare vinte (7 maratone, 4 ultramaratone, una 31\u00a0km) su 19 disputate. Da sottolineare la prestazione ottenuta il 19 aprile nella 6 ore Bergamasca che con 80,705\u00a0km le valse la miglior prestazione italiana sulla distanza percorsa sulle 6 ore su strada. Riconferma mondiale alla 100\u00a0km degli Etruschi l'8 novembre 2008 con il terzo gradino del podio mondiale e secondo europeo.\nLe 7 gare vinte sulle 19 disputate annotano positivamente il 2009, anno impreziosito dal podio mondiale nella specialit\u00e0 dei 100\u00a0km ai campionati di Torhout (Belgio). La stagione agonistica 2010 fu molto travagliata. Dopo la vittoria alla maratona di Ragusa in gennaio Carlin si frattur\u00f2 il secondo metatarso del piede destro. Fu cos\u00ec costretta a due mesi di inattivit\u00e0 fisica pressoch\u00e9 totale e altri due di attivit\u00e0 podistica molto limitata. Tuttavia dopo un promettente 4\u00ba posto alla \"Pistoia Abetone\" a fine giugno, l'attivit\u00e0 riprese pienamente e positivamente tanto che tre vittorie in maratona, il record italiano della sei ore su pista e un secondo posto ai mondiali della 100\u00a0km, segnarono l'ultima stagione agonistica andando molto al di l\u00e0 delle pi\u00f9 rosee aspettative.\nIn un'analisi dei piazzamenti ai mondiali della 100\u00a0km, la specialit\u00e0 favorita di Carlin, l'atleta si \u00e8 dimostrata senz'altro la pi\u00f9 costante negli ultimi 5 anni.\nL'anno 2011, malgrado gli infortuni, si chiuse con 23 gare disputate e 10 vittorie delle quali 4 in maratona e 2 nella mezza maratona.\nNon tutto and\u00f2 per il verso giusto nemmeno nell'anno 2012: acciacchi vari compromisero l'appuntamento clou dell'anno ovvero i mondiali della 100\u00a0km in Italia. I Mondiali si chiusero infatti in anticipo per Carlin con il ritiro dalla competizione. L'amarezza \u00e8 stata tuttavia in parte compensata dal ritocco del record del difficile percorso di una delle sue gare favorite, la 100\u00a0km del Passatore: il record del 2008 di 7\u00a0h 39\u00a0min 43\u00a0s fu abbassato di quasi 5 minuti, portandolo a 7\u00a0h 35\u00a0min e 7\u00a0s."}
{"id": "1784548", "revid": "256896", "url": "https://it.wikipedia.org/wiki?curid=1784548", "title": "Microcebus jollyae", "text": "Il microcebo di Jolly (\"Microcebus jollyae\") \u00e8 un lemure recentemente scoperto endemico del Madagascar, dove colonizza le zone di foresta fra Kianjavato e Mananjary, nella zona centro-orientale dell'isola.\nIl colore della pelliccia \u00e8 rosso-bruno sulla parte superiore del corpo e grigio chiaro sulle zone ventrali: la zona del muso \u00e8 invece bianca.\nLa scoperta di questo animale come specie a s\u00e9 stante (assieme al microcebo di Simmons ed al microcebo di Mittermeier) fu annunciata ufficialmente il 21 giugno 2006, facendone una delle specie di mammiferi classificate pi\u00f9 di recente. Tuttavia, nel 2008 sono state scoperte tre nuove specie ascritte al genere \"Microcebus\".\nLa specie \u00e8 stata nominata in onore della primatologa Alison Jolly, attiva soprattutto in Madagascar."}
{"id": "1784551", "revid": "121915743", "url": "https://it.wikipedia.org/wiki?curid=1784551", "title": "PSA EW", "text": "Con la sigla PSA EW si intende una famiglia di motori a scoppio prodotti a partire dal 1999 al 2010 dal gruppo automobilistico francese PSA.\nCaratteristiche.\nI motori \"EW\" sono stati realizzati per sostituire i motori XU quasi del tutto: l'unica eccezione \u00e8 rappresentata dal motore \"XU5\", sostituito dal motore TU5. Sono stati derivate dalle corrispondenti versioni a gasolio, denominate DW, che hanno debuttato l'anno prima. &lt;br&gt;\nI motori \"EW\" fanno tesoro anche delle doti di robustezza dei motori \"XU\", ereditando alcune caratteristiche, come per esempio l'albero a gomiti, che per\u00f2 \u00e8 stato ricostruito utilizzando una lega pi\u00f9 leggera. In generale, le caratteristiche comuni a tutti i motori \"EW\" sono:\nI motori \"EW\" sono stati utilizzati sia su vetture di fascia medio-alta, che su monovolumi, e in alcuni casi anche su versioni particolarmente prestanti di vetture d fasce inferiori. Sono inoltre stati proposti in tre cilindrate: 1.7, 2.0 e 2.2 litri. Eccone di seguito le caratteristiche.\nEW7.\nIl motore EW7 \u00e8 stato il pi\u00f9 piccolo dei motori \"EW\". Introdotto nel 2000, \u00e8 andato a sostituire l'unit\u00e0 XU7 da 1.8 litri. Era caratterizzato da misure di alesaggio e corsa pari ad 82.7x81.4 mm, per una cilindrata totale di 1749 cm\u00b3. Anche se le vetture che lo montavano portavano la denominazione \"1.8\", questo motore \u00e8 quindi in realt\u00e0 un 1.7.&lt;br&gt;\nQuesto motore \u00e8 stato prodotto fino all'ottobre del 2010 in un'unica versione, denominata EW7J4, a sua volta suddivisa in due livelli prestazionali. &lt;br&gt;\nLa versione meno recente \u00e8 dichiarata con una potenza massima di 117 CV a 5500 giri/min, con una coppia massima di 160 Nm a 4000 giri/min. Questa prima variante \u00e8 stata montata su:\nLa seconda variante del motore \"EW7\" \u00e8 stata introdotta nel 2006. Tale versione erogava 125 CV a 6000 giri/min e 170 N\u00b7m di coppia massima a 3750 giri/min. Si trattava quindi di un'evoluzione vera e propria, nel senso che, a fronte di un di un innalzamento della potenza massima si \u00e8 riusciti ad ottenere anche un pi\u00f9 alto picco di coppia, ma ad un regime pi\u00f9 basso, per una maggior elasticit\u00e0 di marcia. Tale nuova variante \u00e8 stata montata su:\nEW10.\nCon questa sigla viene indicato il motore \"EW\" di cilindrata intermedia, quello da 2 litri. In generale, questo propulsore \u00e8 caratterizzato da misure di alesaggio e corsa pari ad 85x88 mm, per una cilindrata complessiva di 1997 cc. Tale propulsore ha trovato numerose applicazioni nei modelli PSA prodotti dalla fine degli anni novanta in poi.&lt;br&gt;\n\u00c8 stato proposto in quattro varianti, descritte di seguito.\nEW10 J4.\n\u00c8 stato il primo 2 litri \"EW\" a vedere la luce, ma soprattutto il primo motore \"EW\" in ordine cronologico. Tale motore era caratterizzato da un rapporto di compressione di 10.8:1 ed erogava una potenza massima di 136 CV a 6000 giri/min, con una coppia massima di 190 N\u00b7m a 4100 giri/min. \u00c8 stato il 2 litri \"EW\" pi\u00f9 utilizzato. Le sue applicazioni sono state numerose e comprendono:\nEW10 D.\nQuesta motorizzazione differiva dalla precedente per l'alimentazione ad iniezione diretta. I dati prestazionali differivano di poco: la potenza massima era di 140 CV sempre a 6000 giri/min, mentre la coppia massima era di 192 N\u00b7m a 4000 giri/min. I due modelli che l'hanno montata si distinguevano per la sigla HPi. Tale motorizzazione \u00e8 stata quella di minor successo tra le quattro: \u00e8 stata proposta infatti dal 2001 al 2004 solo su:\nEW10 J4S.\nQuesta unit\u00e0 motrice deve la sua importanza al fatto che si tratta della prima unit\u00e0 motrice PSA a montare il variatore di fase della distribuzione.&lt;br&gt;\nAll'incirca contemporaneamente al motore EW10 D, \u00e8 stato proposto anche questo motore, la pi\u00f9 potente tra le varianti \"EW10\". Tale propulsore era caratterizzato da un rapporto di compressione pari ad 11:1 ed erogava una potenza massima di 177 CV a 7000 giri/min. Spesso, per\u00f2, i due marchi del Gruppo PSA arrotondavano tale cifra a 180 CV. La coppia massima raggiungeva i 202 N\u00b7m a 4750 giri/min. Questo motore ha equipaggiato le versioni di punta dei modelli PSA di fascia medio-bassa, e precisamente:\nEW10 A.\nBasato sull'unit\u00e0 motrice da 136 CV, la \"EW10 J4\", questo motore riesce a spuntare alcuni CV in pi\u00f9 proprio grazie alla fasatura variabile. La potenza massima raggiunge cos\u00ec i 140 CV a 6000 giri/min, con un picco di coppia pari a 200 N\u00b7m a 4000 giri/min. Questo motore ha sostituito sia l'unit\u00e0 base da 136 CV, sia la sfortunata unit\u00e0 ad iniezione diretta, ed \u00e8 stato montato su:\nEW12.\nQuesto motore \u00e8 quello pi\u00f9 grande come cilindrata fra i tre motori \"EW\" e va cos\u00ec a sostituire il motore XU10 da 2 litri. Le sue misure di alesaggio e corsa sono di 86x96 mm, per una cilindrata di 2231 cc. Il motore EW12 \u00e8 stato proposto in una sola versione, la cui potenza massima \u00e8 compresa tra i 158 e i 163 CV a 5650 giri/min, mentre la coppia massima \u00e8 di 217 N\u00b7m a 3900 giri/min.&lt;br&gt; Questo propulsore \u00e8 stato montato su:"}
{"id": "1784552", "revid": "27723", "url": "https://it.wikipedia.org/wiki?curid=1784552", "title": "Comunit\u00e0 esperantista", "text": ""}
{"id": "1784554", "revid": "1566286", "url": "https://it.wikipedia.org/wiki?curid=1784554", "title": "Ugo Sasso", "text": "Biografia.\nTrasferitosi negli anni trenta a Roma, inizia a frequentare il Centro sperimentale di cinematografia. Nel 1934 esordisce nel film di Alessandro Blasetti \"Vecchia guardia\". Da quel momento prende parte, fino al 1945, ad una lunga serie di film, come \"Tre fratelli in gamba\" e \"L'ospite di una notte\". Partecipa inoltre alla pellicola di E.B. Clucher \"Lo chiamavano Trinit\u00e0...\", dove interpreta lo sceriffo zoppo, e \"Il delitto Matteotti\" di Florestano Vancini. Talvolta accreditato con lo pseudonimo Ugo Harden, si \u00e8 ritirato dalle scene nel 1973."}
{"id": "1784559", "revid": "1543377", "url": "https://it.wikipedia.org/wiki?curid=1784559", "title": "Bogand\u00e9", "text": "Bogand\u00e9 \u00e8 un dipartimento del Burkina Faso classificato come citt\u00e0, capoluogo della provincia di Gnagna, facente parte della Regione dell'Est.\nIl dipartimento si compone del capoluogo e di altri 36 villaggi: Babri, Banikidi, Benfoaka, Boukouin, Dapili, Dionfirga, Gnimpiendi, Gorgouin, Guitanga, Hinga, Kankalsi, Kierguin, Kodjoani-Kankalsi, Kodjoani-L\u00e9oura, Kohoura, Komboassi, Komoassi, Komonga, Kossougoudou, Kottia, L\u00e9oura, L\u00e9oura-Corga, Nagar\u00e9, Namountergou, Nindangou, Ognoad\u00e9ni, Ouadangou, Ouapassi, Samou, Samou-Folga, Samou-Gabondi, Samou-Mama, Sorgha, Tanlomo, Thiargou e Thi\u00e9ry."}
{"id": "1784560", "revid": "204012", "url": "https://it.wikipedia.org/wiki?curid=1784560", "title": "Esofagogastroduodenoscopia", "text": ""}
{"id": "1784562", "revid": "287204", "url": "https://it.wikipedia.org/wiki?curid=1784562", "title": "Bogande", "text": ""}
{"id": "1784563", "revid": "30610", "url": "https://it.wikipedia.org/wiki?curid=1784563", "title": "Crononauta", "text": ""}
{"id": "1784571", "revid": "29244", "url": "https://it.wikipedia.org/wiki?curid=1784571", "title": "Luccio di mare", "text": ""}
{"id": "1784574", "revid": "281901", "url": "https://it.wikipedia.org/wiki?curid=1784574", "title": "Barracuda mediterraneo", "text": ""}
{"id": "1784575", "revid": "237256", "url": "https://it.wikipedia.org/wiki?curid=1784575", "title": "Ivan \u0160mel\u00ebv", "text": ""}
{"id": "1784576", "revid": "2121138", "url": "https://it.wikipedia.org/wiki?curid=1784576", "title": "Aracosia", "text": "L'Aracosia (in greco antico \u1f08\u03c1\u03b1\u03c7\u03c9\u03c3\u03af\u03b1 - \"Arach\u014ds\u00ed\u0101\", in persiano antico \ud800\udfc3\ud800\udfbc\ud800\udfa2\ud800\udfba\ud800\udfab\ud800\udfa1\ud800\udfc1, \"Harauvati\u0161\") era una regione orientale dell'Impero achemenide, corrispondente grossomodo all'odierno Afghanistan sudorientale e Pakistan occidentale, nella regione oggi chiamata Pashtunistan. Il nome originale persiano deriva da quello del fiume \"Harahuvatis\" (l'odierno Helmand), che l'attraversa rendendola una regione fertile. La citt\u00e0 pi\u00f9 grande della regione \u00e8 oggi Kandahar, presumibilmente fondata da Alessandro Magno con il nome di \"Alexandria Arachosia\".\nStoria.\nAlcune zone settentrionali e occidentali dell'Aracosia furono comprese nell'impero dei Medi prima del 550 a.C., quando la provincia pass\u00f2 agli Achemenidi. Alessandro Magno conquist\u00f2 la regione negli anni 320 a.C., forse fondando allo stesso tempo Alexandria Arachosia.\nCon la frammentazione dell'impero di Alessandro, i Seleucidi presero controllo della zona, che fu concessa all'Impero Maurya nel 305 a.C. in base ad un patto di alleanza; la provincia pass\u00f2 alla dinastia Shunga quando questi rovesciarono i Maurya nel 185 a.C., ma poco dopo la regione fu annessa al Regno greco-battriano, rientrando poi a met\u00e0 del II secolo a.C. nel secessionista Regno indo-greco.\nLa met\u00e0 del I secolo a.C. vide gli Indo-greci espulsi dagli Indo-sciti, a loro volta scacciati all'inizio del I secolo dai Parti e dagli Indo-parti. La fertile regione rientr\u00f2 nel'Impero Kushan che la govern\u00f2 fino al 230 circa, quando i Kushan furono sconfitti dai Sasanidi e sostituiti da vassalli persiani noti come \"Kushanshas\" o Indo-sasanidi.\nNel 420 presero il potere i Chioniti, fondatori del regno kidarita, sostituiti negli anni 460 dagli Eftaliti o Unni bianchi, a loro volta sconfitti nel 565 da una coalizione di Persiani e Turchi: l'Aracosia fece parte del sopravvissuto regno kushano-eftalita di Kapisa, prima di divenire l'obiettivo degli Arabi musulmani.\nIntorno all'870 i Kushano-eftaliti furono sostituiti dalla dinastia degli Shahi, a loro volta conquistati dai Turchi ghaznavidi all'inizio dell'XI secolo."}
{"id": "1784584", "revid": "1543377", "url": "https://it.wikipedia.org/wiki?curid=1784584", "title": "Bilanga", "text": "Bilanga \u00e8 un dipartimento del Burkina Faso classificato come comune, situato nella provincia di Gnagna, facente parte della Regione dell'Est.\nIl dipartimento si compone del capoluogo e di altri 66 villaggi: Balamanou, Banga, Bartiboagou, Benhourgou, Bilamperga, Bilamperga-Peulh, Bilanga-Peulh, Bilanga-Yanga, Bilanga-Yanga Peulh, Bossongri, Botou, Boungou, Bourpangou, Cissa, Diamdiara, Diamdoari, Diankoudoungou, Diapoadougou, Diela, Dipienga, Dola, Doundougou, F\u00e9tary, Garpieni, Gomonsgou, Gninsonguin, Guinoama, Harboungou, Hartery, Kabar\u00e9, Karbani, Kiryomd\u00e9ni, Kogodou, Koguina, Kolonkomi, Koulmasga, Moad\u00e9ga, Moaka, Nagniangou, Ougarou, Pantanloana, Paparc\u00e9, Papayenga-Diambanga, Piaga, Pissi, Pognankanr\u00e9, Sabra, Sagadou, Saougou, Sebga, S\u00e9kouantou, Soultenga, Tamp\u00e9dou, Tampiokin, Tanibiaga, Thimborgou, Tiapaga, Tiguili, Tindan\u00e9, Tobou, Tobou-Peulh, Tohogodou, Yacab\u00e9, Yassoumbaga, Yougpangou e Yougpankoudougou."}
{"id": "1784586", "revid": "27723", "url": "https://it.wikipedia.org/wiki?curid=1784586", "title": "Hillel il Vecchio", "text": ""}
{"id": "1784588", "revid": "125706213", "url": "https://it.wikipedia.org/wiki?curid=1784588", "title": "Genio civile", "text": "Il genio civile \u00e8 un organo statale periferico, con compito di controllo, monitoraggio e sovrintendenza sulle opere pubbliche, a livello periferico e locale.\nL'origine di questo ente pubblico viene principalmente collocata da ricercarsi nella Francia del XVIII secolo, durante il regno di Luigi XIV, in principio istituito come corpo militare.\nIl Genio Civile non esiste pi\u00f9 dal 1972, anno in cui questa struttura \u2014 creata a inizio Ottocento per monitorare i lavori pubblici \u2014 \u00e8 stata abolita. \nLa Dei, una societ\u00e0 privata con sede a Roma, appone il marchio del Genio Civile nella ragione sociale e sui prezzari e sui manuali tecnici da essa pubblicati.\nNel mondo.\nFrancia.\nNel 1669 il grande ministro Colbert istitu\u00ec un corpo di \"commissaires des ponts et chauss\u00e9es\" (\"commissari ai ponti e alle strade\") che fu incaricato di costruire un certo numero di ponti, nonch\u00e9 degli argini per porre riparo alle piene della Loira e anche vari moli nei porti. Nel periodo in cui fu al potere Colbert aument\u00f2 di trenta volte il bilancio dei \"ponts et chauss\u00e9es\", che pass\u00f2 da 22.000 lire tornesi nel 1662 a 623.000 lire nel 1671.\nIl \"corps des ing\u00e9nieurs des ponts et chauss\u00e9es\" (\"corpo degli ingegneri dei ponti e delle strade\") fu fondato nel 1716 dal reggente Filippo II di Borbone-Orl\u00e9ans per realizzare una rete di strade statali in Francia. Il reclutamento degli ingegneri fu assicurato dall'istituzione nel 1747 dell\"\u00c9cole des ponts et chauss\u00e9es\", che peraltro prese questo nome nel 1760.\nNel corso del XIX secolo le funzioni del corpo si allargarono: la regolazione dei fiumi, la costruzione di canali, i lavori portuali. Il corpo divenne il maggior responsabile dei lavori pubblici. Nello stesso secolo la nascita dell'industria ebbe un forte impatto sui trasporti: strade, opere idrauliche e ferrovie. L'\u00c9cole nationale des ponts et chauss\u00e9es divenne una scuola di specialit\u00e0 dell'\u00c9cole polytechnique.\nDurante il XX secolo apparvero nuove sfide tecniche, come lo sviluppo dell'automobile (tracciati stradali, coperture stradali), opere in cemento armato o precompresso. Il corpo degli ingegneri \u00e8 responsabile anche dell'urbanizzazione, attraverso il ministero dei lavori pubblici, poi dal 1966 del ministero delle infrastrutture (\"\u00c9quipement\"): sistemazione del territorio, politica autostradale, grandi infrastrutture portuali, insediamenti turistici. La prevalenza di ingegneri \"des Ponts et Chauss\u00e9es\", tradizionalmente favorevoli al cemento, nelle strutture tecniche e amministrative francesi dopo il 1940, port\u00f2 alla generalizzazione dell'uso del cemento armato prefabbricato nell'edilizia popolare come si profil\u00f2 dal 1945 al 1953.\nItalia.\nIn Italia venne introdotto nel Regno di Sardegna da Vittorio Emanuele I, con la denominazione di \"Corpo reale del genio civile\". Il nuovo corpo rimase sottoposto al Ministero della Guerra e Marina fino al 1818, anno in cui pass\u00f2 sotto la direzione del Ministero degli Affari Interni; nel 1859 fu aggregato al Ministero dei lavori pubblici.\nCon l'unit\u00e0 d'Italia, venne riformato con legge 5 luglio 1882, n. 874, che attribu\u00ec ad esso la struttura che sostanzialmente ha mantenuto finora. Il regio decreto 3 settembre 1906, n. 522, ne precis\u00f2 invece le sue funzioni. Vi lavor\u00f2 come funzionario anche il poeta Salvatore Quasimodo.\nLe competenze del genio furono oggetto nel corso degli anni di un processo di decentramento amministrativo, infatti nel 1945 furono istituiti provvisoriamente i Provveditorati regionali alle opere pubbliche a cui vennero demandati la gestione tecnica, amministrativa ed economica dei lavori e dei servizi di competenza del Ministero dei lavori pubblici. Tale decentramento fu definitivamente sancito dal decreto del Presidente della Repubblica 30 giugno 1955, n. 1534.\nCon l'istituzione delle Regioni, le competenze del genio civile furono trasferite a tali enti (con i decreti del Presidente della repubblica 15 gennaio 1972, n. 8 e 24 luglio 1977, n. 616).\nStruttura.\nAttualmente il genio civile \u00e8 un organo periferico regionale su base provinciale, che assicura, sotto il controllo dello stesso, tutte le funzioni riguardanti l'esecuzione delle opere pubbliche. In alcune regioni il genio civile \u00e8 stato chiuso e le sue funzioni sono state assorbite da altri enti come nel caso della Sardegna e della Lombardia.\nGli uffici del genio civile si dividono in: ordinari a servizio generale e speciali.\nGli uffici ordinari hanno sede in ogni capoluogo di provincia; ad essi sono affidati tutti i servizi previsti dalla legge e corrispondenti alla circoscrizione territoriale loro assegnata, rimanendo esclusa ogni competenza riservata agli uffici speciali.\nSia per i servizi ordinari che per quelli speciali possono essere istituite sezioni autonome anzich\u00e9 uffici.\nRestano alle dirette dipendenze del Ministero delle Infrastrutture e dei Trasporti gli uffici speciali per le opere di edilizia statale e per quelle idrauliche e marittime.\nCompetenze.\nLe attivit\u00e0 di competenza svolte dal genio civile sono eminentemente di natura tecnica ed esecutiva, in generale; gli ambiti di competenza sono:"}
{"id": "1784592", "revid": "26751", "url": "https://it.wikipedia.org/wiki?curid=1784592", "title": "Zifidi", "text": ""}
{"id": "1784593", "revid": "729019", "url": "https://it.wikipedia.org/wiki?curid=1784593", "title": "Ferrovia Villa Santina-Comeglians", "text": "La ferrovia Villa Santina-Comeglians, o \"ferrovia del Degano\", era una linea ferroviaria a scartamento ridotto () lunga che collegava i centri della Val Degano con il capolinea della ferrovia a scartamento ordinario della Carnia.\nStoria.\nFu aperta all'esercizio nel 1915 a cura della Societ\u00e0 Veneta.\nLa linea esercita da quest'ultima fu intensamente utilizzata dall'esercito italiano per rifornire il fronte durante la prima guerra mondiale, ma gli eventi bellici la colpirono duramente e causarono la sospensione del servizio.\nVenne riattivata il 1\u00ba febbraio 1920 in concessione al \"Consorzio Ferrovia Val Degano\" costituito per volont\u00e0 dei comuni interessati all'esercizio della linea. All'atto della riapertura erano presenti cinque locomotive, tre vetture e cinquantuno carri per trasporto di merci.\nFu soppressa il 31 dicembre 1931 a causa dei problemi finanziari del Consorzio che l'aveva gestita. La concessione venne risoluta nel 1941."}
{"id": "1784598", "revid": "599013", "url": "https://it.wikipedia.org/wiki?curid=1784598", "title": "Gianmario Consonni", "text": "Carriera.\nCresce tra le file dell'Atalanta, con cui esordisce in Serie A a vent'anni. Viene mandato a fare esperienza in Serie C1 prima alla Lucchese e poi al Venezia, per far quindi ritorno a Bergamo.\nDurante la stagione in neroazzurro disputa la semifinale di Coppa delle Coppe e conquista la promozione nella massima serie. L'anno successivo non viene confermato, venendo ceduto al .\nComincia allora a cambiare numerose societ\u00e0, tra cui il Barletta, il Monza e la Ternana in C1, dove ottiene la promozione in Serie B nel 1991-1992 e l'immediata retrocessione l'anno successivo. Poi ancora SPAL, Como, Novara ed AlbinoLeffe in Serie C1.\nComplessivamente ha giocato 168 partite in Serie B, categoria in cui ha segnato otto reti."}
{"id": "1784601", "revid": "106908", "url": "https://it.wikipedia.org/wiki?curid=1784601", "title": "Gruppo Lagard\u00e8re", "text": "Lagard\u00e8re SCA \u00e8 un gruppo internazionale francese con attivit\u00e0 in pi\u00f9 di 40 paesi con sede nel 16\u00ba arrondissement di Parigi. Creato nel 1992 come Matra, Hachette &amp; Lagard\u00e8re, copriva una volta un'ampia gamma di settori tra cui anche le attivit\u00e0 aeronautiche e di armamenti da guerra di Matra alla base della fondazione del Gruppo. Guidato da Arnaud Lagard\u00e8re, il figlio del fondatore Jean-Luc scomparso nel 2003, \u00e8 stato focalizzato su due divisioni prioritarie rispetto alle quattro di un tempo: Lagard\u00e8re Publishing e Lagard\u00e8re Travel Retail. Queste due divisioni sono ciascuna tra i leader mondiali nelle rispettive attivit\u00e0. Lagard\u00e8re Publishing comprende l'importante marchio Hachette Livre. L'unit\u00e0 Lagard\u00e8re Travel Retail comprende negozi al dettaglio, principalmente negli aeroporti e nelle stazioni ferroviarie. Il perimetro di business del Gruppo comprende anche \u201cAltre attivit\u00e0\u201d, principalmente Lagard\u00e8re News (i giornali \"Paris Match\" e \"Le Journal du Dimanche\", le radio \"Europe 1\", \"Virgin Radio\", \"RFM\" e la licenza del marchio \"Elle\") insieme a Lagard\u00e8re Live Entertainment.\nFino al 2013 Lagard\u00e8re era in possesso di una quota della societ\u00e0 EADS (European Aeronautic Defence and Space company). Nel dicembre 2011, Qatar Investment Authority, sussidiaria dei fondi sovrani dell\u2019emirato del Qatar, \u00e8 diventato il principale azionista del gruppo Lagard\u00e8re per poi essere superato nel 2019 dal fondo attivista Amber Capital, fondato dal francese Joseph Oughourlian, critico nei confronti della gestione. In difesa di Arnaud Lagard\u00e8re, nell'aprile 2020 \u00e8 sceso in campo, su sollecitazione di Nicolas Sarkozy, Vincent Bollor\u00e9, patron di Vivendi. Una tregua durata poco perch\u00e9 Bollor\u00e9 si \u00e8 alleato con Amber (insieme hanno quasi il 44% del gruppo) nel chiedere un'assemblea straordinaria. Ecco allora intervenire in difesa di Legard\u00e8re un altro nome importante della finanza francese, Bernard Arnault, patron del gruppo del lusso Lvmh, che ha rilevato il 27% del capitale. \nStoria.\nLa societ\u00e0 Matra (M\u00e9canique Aviation TRAction), creata nel 1941, di cui Jean-Luc Lagard\u00e8re sar\u00e0 nominato direttore generale a partire dal 1963 \u00e8 all\u2019origine di vari sviluppi tecnologici. Nel 1990, Matra Espace e la divisione aerospaziale di Gec Marconi si uniscono per creare Matra Marconi Space, la prima societ\u00e0 spaziale europea. Matra haute Technologies si inserisce nelle attivit\u00e0 aerospaziali e diviene ufficialmente A\u00e9rospatiale Matra l\u201911 giugno 1999. EADS (Societ\u00e0 europea dell\u2019aeronautica, della difesa e dello spazio) nasce il 10 luglio 2000 dalla fusione di A\u00e9rospatiale Matra, Aeronauticas e DaimlerChrysler Aerospace e lancia ufficialmente il programma A380 lo stesso anno.\nLagard\u00e8re controllava parte della Societ\u00e0 EADS, con una quota del 15% ridotta poi al 7,5%, attraverso la holding SOGEADE, costituita con lo Stato Francese. Questa partecipazione venne ceduta nell\u2019aprile 2013 per 2,28 miliardi di euro.\nL\u2019acquisizione nel 1826 della libreria parigina Br\u00e9dif da parte di Louis Hachette costituisce il punto di partenza di un grande Gruppo di Stampa. Hachette \u00e8 produttrice di riviste consacrate alla distrazione del grande pubblico e partecipa anche alla pubblicazione del Dizionario della Lingua francese del suo amico Littr\u00e9 a partire dal 1863. Nel 1953, Hachette lancia con Henri Filipacchi, il libro tascabile, ancora oggi leader nel suo mercato. La Societ\u00e0 viene acquistata da Matra (associata a T\u00e9not &amp; Filipacchi) nel 1980.\nDopo il progressivo decentramento delle attivit\u00e0 verso il settore della comunicazione, operato a partire dagli anni ottanta, Matra divenuto Lagard\u00e8re a subito numerosi fallimenti nella sua storia. Durante l'emergenza delle radio libere all'inizio degli anni ottanta, la stazione Europa 1 controllata da Jean-Luc Lagard\u00e8re al tempo seconda radio di Francia dopo RTL, assiste progressivamente al precipitare dell'audience, in parte a beneficio delle nuove stazioni FM tra cui NRJ.\nIl Gruppo conosce i suoi maggiori successi all'estero con l'acquisizione delle enciclopedie Grolier negli USA nel 1988.\nA met\u00e0 degli anni ottanta, Jean-Luc Lagard\u00e8re, attraverso Hachette, rivolge la sua attenzione verso la televisione. Nel 1987, Lagard\u00e8re vedr\u00e0 la prima catena nazionale di Francia, TF1, essere attribuita al suo concorrente, il gruppo Bouygues. Tre anni pi\u00f9 tardi, Lagard\u00e8re tenta nuovamente di rientrare nella corsa prendendo il controllo de La Cinq a partire dal 1990. Ma in meno di due anni, per la prima volta nella storia della televisione francese, una catena nazionale fallisce interrompendo definitivamente la programmazione, il 12 aprile 1992. Dopo un anno di profonde ristrutturazioni, nascono le societ\u00e0 Matra Hachette e Lagard\u00e8re Groupe.\nHachette Livre lancia nel 1994 la prima enciclopedia multimediale, Axis, che gli permetter\u00e0 di avere una posizione dominante nel settore. Nel 1998 nasce Hachette Multim\u00e9dia, dalla fusione tra i poli multimediali di Hachette Livre e Grolier Interactive. Grazie all'acquisizione della prima catena di edicole USC in Canada nel 1995, Hachette diventa il terzo operatore nel settore del commercio al dettaglio di stampa. Lo stesso anno, Hachette Livre acquisisce il gruppo Hatier. Nel 2000, Hachette Distribution Services crea il marchio internazionale di vendita di prodotti stampa nelle aree di trasporto, Relay. Lo stesso anno, i gruppo Lagard\u00e8re e Canal+ si lanciano nel mondo della TV digitale. Nel 2001, Lagard\u00e8re acquisisce il marchio Virgin Stores ed i punti vendita Virgin Megastores in Francia. Hachette Filipacchi M\u00e9dias prosegue il suo sviluppo acquisendo una partecipazione del 42% nel Gruppo Marie Claire.\nAlla morte di Jean-Luc Lagard\u00e8re il 14 marzo 2003, il figlio Arnaud Lagard\u00e8re viene nominato Partner generale del Gruppo. Nello stesso anno, Lagard\u00e8re cede l\u2019intera partecipazione in Renault cos\u00ec come le sue attivit\u00e0 di ingegneria automobilistica. Nel 2004, il gruppo acquisisce il 40% di Editis (ex-Vivendi Universal Publishing).\nNel 2005, in partnership con il gruppo pubblico France T\u00e9l\u00e9vision, Lagard\u00e8re approfitta dello sviluppo della TNT per lanciare il canale Gulli, primo canale nazionale gratuito principalmente destinato alla giovent\u00f9.\nNel 2006, Arnaud Lagard\u00e8re crea Lagard\u00e8re Sports, nuovo ramo del Gruppo specializzato nell\u2019economia dello sport e dei diritti sportivi. Lagard\u00e8re diviene anche il nuovo concessionario dei siti sportivi e di turismo della Croix-Catelan et della Rue Ebl\u00e9 per un periodo di 20 anni.\nIl 28 marzo 2011, Lagard\u00e8re firma il contratto di vendita delle sue attivit\u00e0 legate alle riviste (102 in totale) a Hearst Corporation, per 651 milioni di euro. L\u2019operazione prevede un accordo quadro di licenza per il marchio ELLE nei 15 paesi interessati dal trasferimento, in cambio del quale il Gruppo ricever\u00e0 una quota annuale. Lagard\u00e8re conserva la piena propriet\u00e0 delle attivit\u00e0 relative alle riviste in Francia e del marchio commerciale ELLE nel mondo intero. In alcuni paesi, la realizzazione dell\u2019operazione \u00e8 sottomessa all\u2019approvazione del partner locale, o ancora all\u2019approvazione di alcune autorit\u00e0 regolamentari o dalla concorrenza.\nL\u20198 luglio 2015, Lagard\u00e8re Services cambia nome in Lagard\u00e8re Travel Retail.\nNell\u2019agosto 2015, Lagard\u00e8re acquisisce per 530 milioni di dollari Paradies, un\u2019impresa americana di distribuzione negli aeroporti, rinforzando la sua filiale Lagard\u00e8re Travel Retail.\nIl 15 settembre 2015, Lagard\u00e8re annuncia il cambiamento del nome di Lagard\u00e8re Unlimited, uno dei quattro rami del gruppo Lagard\u00e8re, che diventa Lagard\u00e8re Sports and Entertainment. Il 17 settembre 2015, Lagard\u00e8re Entertainment, filiale di Lagard\u00e8re Active, specializzata nella produzione audiovisiva, diviene Lagard\u00e8re Studios.\nOrganizzazione.\n1) Lagard\u00e8re Publishing\n2) Lagard\u00e8re Travel Retail\n3) Lagard\u00e8re Active\n4) Lagard\u00e8re Sports and Entertainment\n5) European Aeronautic Defence and Space Company (7,5%)"}
{"id": "1784602", "revid": "729019", "url": "https://it.wikipedia.org/wiki?curid=1784602", "title": "Stephen Hoiles", "text": "Biografia.\nTerza linea centro proveniente dal Waverley College di Sydney, Hoiles milita nel Randwick, squadra della sua citt\u00e0 natale, mentre a livello di \"franchise\" nel campionato provinciale e nel Super 12 esord\u00ec rappresentando il Nuovo Galles del Sud; debutt\u00f2 nella competizione SANZAR nel 2004 a Christchurch contro i e disput\u00f2 complessivamente due stagioni nella \"franchise\" di Sydney.\nNell'anno di esordio nel Super 12 debutt\u00f2 anche in Nazionale australiana, contro la all'Hampden Park di Glasgow; nel corso del \"tour\" disput\u00f2 anche un altro \"test match\" contro l' a Twickenham.\nNel 2006 si trasfer\u00ec ai di Canberra e torn\u00f2 in Nazionale a fine anno, dopo le prime due presenze di due anni prima; un anno pi\u00f9 tardi fu selezionato per la in Francia, nel corso della quale fu schierato in tutti i cinque incontri in cui l' fu impegnata, compreso il quarto di finale perso contro l' 10-12; nel 2009 divenne capitano dei Brumbies, subentrato a Stirling Mortlock.\nA causa di ricorrenti problemi al tendine di Achille che gli avevano permesso di disputare non pi\u00f9 di un incontro nelle due stagioni precedenti di Super Rugby, alla fine di novembre 2011 Hoiles e i Brumbies giunsero alla risoluzione consensuale del contratto al fine di permettere al giocatore di affrontare la riabilitazione.\nDopo due stagioni in Shute Shield con e avere pi\u00f9 volte meditato il ritiro definitivo dell'attivit\u00e0, si oper\u00f2 in Svezia nel 2013 e al ritorno in Australia fu aggregato come apprendista senza stipendio ai .\nTorn\u00f2 in campo nel Super Rugby 2014 venendo anche schierato titolare nella finale che gli Waratahs si aggiudicarono contro i .\nNel 2015 fu invitato nei insieme ad alcuni suoi connazionali reduci dalla (cui lui non prese parte) per disputare alcuni incontri amichevoli di fine anno a Twickenham."}
{"id": "1784603", "revid": "339392", "url": "https://it.wikipedia.org/wiki?curid=1784603", "title": "Prefissoide", "text": ""}
{"id": "1784604", "revid": "72396", "url": "https://it.wikipedia.org/wiki?curid=1784604", "title": "Institute for Economic Studies", "text": "L'Institute for Economic Studies (talora noto anche come \"Institute of Economic Studies - Europe\") \u00e8 un'organizzazione non profit europea che dal 1989 organizza conferenze, lezioni e incontri volti a promuovere le idee liberali tra gli studenti universitari.\nOgni anno, nel periodo estivo, l'IES organizza seminari in varie parti d'Europa. Tra i suoi docenti vi sono stati Boudewijn Bouckaert, G\u00e9rard Bramoull\u00e9, Victoria Curzon-Price, Stephen Davies, Pierre Garello, Carlo Lottieri, Tibor R. Machan, Joseph Pini e molti altri studiosi.\nUn tratto caratteristico di questi incontri \u00e8 l'approccio interdisciplinare, dato che per una settimana i partecipanti hanno l'opportunit\u00e0 di seguire corsi di storia, filosofia, diritto, economia, scienza politica, ecc."}
{"id": "1784610", "revid": "1318658", "url": "https://it.wikipedia.org/wiki?curid=1784610", "title": "Ferrovia Tolmezzo-Paluzza-Moscardo", "text": "La ferrovia Tolmezzo-Paluzza-Moscardo, o \"ferrovia del But\", era una linea ferroviaria a scartamento ridotto lunga che collegava i centri della valle del B\u00fbt con il capoluogo della Carnia.\nStoria.\nFu aperta all'esercizio nel 1915 e chiusa il 31 ottobre 1931.\nLa linea fu esercita dalla Societ\u00e0 Veneta e fu intensamente utilizzata dall'esercito italiano per rifornire il fronte durante la prima guerra mondiale. Gli eventi bellici la colpirono duramente, provocando la sospensione del servizio.\nFu riattivata il 23 ottobre 1919, amputata dell'ultimo tratto verso Moscardo che inizialmente venne riservato al solo servizio merci, gestita in concessione prima alla \"Societ\u00e0 elettrica di Paluzza\" e subito dopo al \"Consorzio Ferrovia del But\". All'atto della riapertura erano presenti sei locomotive, quattordici vetture e cinquantotto carri per trasporto di merci.\nVenne soppressa gi\u00e0 nel 1931 a causa dell'incapacit\u00e0 finanziaria del consorzio tra i comuni della vallata che l'avevano gestita."}
{"id": "1784611", "revid": "110157", "url": "https://it.wikipedia.org/wiki?curid=1784611", "title": "Bouygues T\u00e9l\u00e9com", "text": "La Bouygues T\u00e9l\u00e9com (pron. ) \u00e8 una compagnia telefonica francese, parte del gruppo Bouygues.\nNel 2005, il \"Conseil de la Concurrence\", organo di vigilanza francese, trov\u00f2 che la compagnia, tra il 1997 e il 2003, in accordo con SFR e Orange, aveva agito contro gli interessi dei consumatori e dell'economia condividendo informazioni confidenziali, secondo un comportamento finalizzato a ridurre l'intensit\u00e0 della concorrenza tra i tre operatori telefonici. \nLe tre imprese riconosciute responsabili di comportamenti contrari alla concorrenza sono state collettivamente multate per un totale di 535 milioni di euro, di cui 220 milioni comminati a SFR, 256 a Orange SA e 58 a Bouygues T\u00e9l\u00e9com.\nNel novembre 2007 la compagnia chiese alla corte la cancellazione della decisione."}
{"id": "1784612", "revid": "1005847", "url": "https://it.wikipedia.org/wiki?curid=1784612", "title": "Cronologia di Thiene", "text": ""}
{"id": "1784613", "revid": "3831", "url": "https://it.wikipedia.org/wiki?curid=1784613", "title": "Rivadolmo", "text": ""}
{"id": "1784620", "revid": "339392", "url": "https://it.wikipedia.org/wiki?curid=1784620", "title": "Stato membro dell'Unione Europea", "text": ""}
{"id": "1784625", "revid": "27723", "url": "https://it.wikipedia.org/wiki?curid=1784625", "title": "Congresso Giovanile Internazionale", "text": ""}
{"id": "1784626", "revid": "27723", "url": "https://it.wikipedia.org/wiki?curid=1784626", "title": "Pasporta servo", "text": ""}
{"id": "1784628", "revid": "1305772", "url": "https://it.wikipedia.org/wiki?curid=1784628", "title": "Guitar Hero World Tour", "text": "Guitar Hero World Tour \u00e8 il quarto capitolo della serie \"Guitar Hero\", \u00e8 sviluppato per i principali formati da Neversoft e Vicarious Visions ed \u00e8 stato pubblicato il 21 novembre 2008 per PC, PlayStation 2, PlayStation 3, Xbox 360 e Wii.\nSviluppo.\nIl gioco \u00e8 stato ufficialmente annunciato da RedOctane nel dicembre 2007; poco dopo vengono registrati i marchi: \"Guitar Villain\", \"Drum Villain\", \"Keyboard Hero\", \"Drum Hero\" e \"Band Hero\". Gli analisti prevedono una formula \"all-inclusive\" fatta per contrastare il lancio sul mercato del \"rivale\" \"Rock Band\" e difatti cos\u00ec avviene: la parte sviluppata di \"Drum Hero\" che inizialmente avrebbe dovuto essere un titolo a s\u00e9 viene incluso in questo titolo e, successivamente, viene dichiarato il supporto anche per il canto.\nSuccessivamente viene annunciata la possibilit\u00e0 di creare le proprie canzoni grazie ad un apposito editor; l'idea \u00e8 stata presa dal fatto che la pi\u00f9 grande comunit\u00e0 di appassionati del gioco, quella di \"ScoreHero.com\", era solita modificarsi il gioco per aggiungere le canzoni dei propri gruppi preferiti.\nAl momento del lancio sorgono parecchie lamentele per via di un discreto quantitativo di periferiche difettose, tanto che la RedOctane pubblica sul sito ufficiale un aggiornamento per la batteria da scaricare tramite cavo midi spedito gratuitamente a chiunque ne facesse richiesta.\nPeriferiche.\nLe periferiche su cui si basa il gioco sono create da Logitech, sono tre e sono riproduzioni di strumenti musicali in chiave semplificata (sono tutti Wireless). Nel dettaglio:\nCompatibilit\u00e0 con altri titoli.\nLe tre case costruttrici dei tre giochi \"Guitar Hero World Tour\", \"Rock Band 2\" e \"Rock Revolution\" hanno stretto un accordo per il quale gli strumenti dei tre giochi saranno compatibili tra loro e di conseguenza ogni bundle potr\u00e0 essere utilizzato con ogni gioco. Attualmente l'accordo \u00e8 stato stipulato in concordanza con Sony e Microsoft quindi la compatibilit\u00e0 \u00e8 certa per le versioni Xbox 360, PlayStation 3 e PlayStation 2 mentre per la versione Wii ancora non si sa nulla.\nGli strumenti di questo capitolo di \"Guitar Hero\" saranno inoltre compatibili con il primo \"Rock Band\" ma quelli del primo \"Rock Band\" saranno compatibili con \"Guitar Hero World Tour\" solamente su Xbox 360; per PlayStation 3 la compatibilit\u00e0 non \u00e8 stata annunciata, anche se Sony ha dichiarato che \"ci sta lavorando\" mentre su Wii \u00e8 del tutto assente. Dato che la batteria di Rock Band \u00e8 composta da un elemento in meno rispetto a quella di \"Guitar Hero World Tour\", il team di Neversoft ha studiato un algoritmo che permetta alla sequenza delle note della canzone di adattarsi all'utilizzo di un componente in meno senza stravolgerla troppo.\nPer quel che riguarda i microfoni qualunque microfono \u00e8 compatibile con qualunque piattaforma purch\u00e9 sia usb.\nInfine si segnala che tutti i controller dei precedenti \"Guitar Hero\" sono utilizzabili con questa nuova iterazione del franchise e che il nuovo controller si pu\u00f2 utilizzare con quelli vecchi.\nIl gioco.\nIl gioco seguendo la strada intrapresa da \"Rock Band\" della Harmonix conterr\u00e0 non solo le parti da suonare di chitarra e basso, ma comprender\u00e0 anche batteria e voce. Fanno ritorno le \"boss battle\" gi\u00e0 viste in \"\" - ovviamente contro nuovi personaggi - ma questa volta sono state semplificate togliendo i power-up tipici delle vecchie sfide puntando tutto sulla miglior esecuzione del brano.\nPer il multiplayer \u00e8 possibile fare la carriera per una band intera e sar\u00e0 disponibile anche online. \u00c8 inoltre possibile sfidare un'altra band grazie ad un'apposita modalit\u00e0 denominata \"Battle of the bands\".\nIl gioco \u00e8 ampiamente editabile, permettendo ai giocatori di scegliersi parecchie caratteristiche come colori delle chitarre e adesivi da posizionarci, tatuaggi e vestiti per i personaggi, plettri, logo della band, copertina del disco e altro ancora. L'editor pi\u00f9 atteso, per\u00f2, era quello per creare le canzoni; questo permette di creare i propri brani e poi di condividerli su un apposito canale.\nEditing.\nCome gi\u00e0 segnalato in precedenza, in questo capitolo verr\u00e0 dato ampio spazio all'editing. Tanto per cominciare sar\u00e0 presente un editor di personaggi che permetter\u00e0 di creare i propri membri definendone gli aspetti pi\u00f9 svariati come capigliatura, tatuaggi o face painting; in secondo luogo si dar\u00e0 ampio spazio alla musica: non solo sar\u00e0 possibile creare canzoni tramite la riproduzione di uno studio virtuale (per tutte le parti strumentali ma non per la voce, per evitare infrazioni di copyright) ma si potr\u00e0 anche sincronizzare gli effetti speciali dell'esibizione con determinate parti del brano a propria scelta. Il gioco permetter\u00e0 inoltre di creare la copertina del proprio singolo.\nLe canzoni create dai giocatori saranno condivise su GHTunes, un canale online appositamente creato sul quale i giocatori potranno condividere i propri brani, scaricare quelli creati dagli altri gratuitamente e assegnare un eventuale \"feedback\"; sar\u00e0 inoltre possibile effettuare delle votazioni per decidere la migliore canzone di ogni settimana e la migliore in assoluto.\nSempre per evitare infrazioni di copyright Activision ha gi\u00e0 annunciato che attuer\u00e0 una forma di controllo sui contenuti creati dagli utenti, impedendo cos\u00ec che cadano ugualmente nel divieto (ad esempio non si potranno riprodurre le musiche di altri videogiochi).\nSpecial guests.\nCome gi\u00e0 accaduto nel precedente capitolo, il gioco prevede la partecipazione \"virtuale\" di alcuni personaggi famosi del mondo della musica; in questo capitolo sono:\nTracklist.\nCanzoni aggiuntive.\nCome per \"Rock Band\" anche in \"Guitar Hero World Tour\" \u00e8 possibile scaricare canzoni aggiuntive sotto forma di canzoni sfuse, pacchetti di canzoni o riproposizione di interi album.\n\"Death Magnetic\", il nono album in studio dei Metallica (pubblicato il 12 settembre 2008) \u00e8 gi\u00e0 disponibile per il gioco ed \u00e8 scaricabile anche per \"\" dallo stesso giorno in cui \u00e8 uscito nei negozi di dischi. A dicembre invece come \"regalo di natale\" \u00e8 stato aggiunto anche l'album \"Dig Out Your Soul\" degli Oasis.\nAccoglienza.\nLa rivista \"Play Generation\" lo classific\u00f2 come il terzo miglior gioco party del 2008."}
{"id": "1784633", "revid": "26751", "url": "https://it.wikipedia.org/wiki?curid=1784633", "title": "Iperodonte", "text": ""}
{"id": "1784636", "revid": "697352", "url": "https://it.wikipedia.org/wiki?curid=1784636", "title": "Abbazia della Santissima Trinit\u00e0", "text": ""}
{"id": "1784642", "revid": "287204", "url": "https://it.wikipedia.org/wiki?curid=1784642", "title": "Battaglia del Rio de la Plata", "text": ""}
{"id": "1784647", "revid": "33277", "url": "https://it.wikipedia.org/wiki?curid=1784647", "title": "Santa Erminia", "text": ""}
{"id": "1784650", "revid": "89688", "url": "https://it.wikipedia.org/wiki?curid=1784650", "title": "Mikku Nekoi", "text": ""}
{"id": "1784657", "revid": "765341", "url": "https://it.wikipedia.org/wiki?curid=1784657", "title": "Nina (Thiene)", "text": "La Nina \u00e8 un'antica tradizione della citt\u00e0 di Thiene. Il termine indica sia il canto popolare natalizio (detto anche \"la Canta\" nel senso di una cantata collettiva), sia la ragazza dalla bella voce che sale con una scala in un luogo un po' elevato (albero, muro, palco) e dal quale duetta con il popolo (il Coro) posto in cerchio pi\u00f9 in basso di lei.\nLa Tradizione.\nLa gente si incontra nei giorni che precedono il Natale nei quartieri della citt\u00e0 e rievoca l'atmosfera natalizia dei tempi andati, cantando la \" Nina\".\nLa sera della vigilia di Natale tutti i gruppi dei vari quartieri si ritrovano in centro, di fronte alla \"Ceseta Rossa\", e l\u00ec si canta la cosiddetta \"Nina Grande\".\n\u00c8 un'espressione popolare autentica, non uno spettacolo. Il fascino della Canta \u00e8 dato anche dal fatto che nessuno sa chi ha composto la melodia e quando questa tradizione ha avuto inizio. Dalle informazioni pervenute pare risalga al XIV secolo e derivi dai cantastorie del Medioevo. Anticamente la si cantava per nove sere consecutive.\nMentre in letteratura sono numerosi i canti che celebrano il ciclo rituale del solstizio d'inverno (Natale, Capodanno, Epifania), sembra che questa, in cui si ripercorre tutta la vita di Cristo alla vigilia della sua nascita, sia molto pi\u00f9 rara.\nInfatti \u00e8 l'unica di tutto il Vicentino: a Montecchio Maggiore la tradizione sembra si sia persa decenni fa, mentre a Thiene \u00e8 rimasta, conservando il testo originale, tipicamente thienese.\nNel 1986 Mario Cudignotto ha realizzato un filmato sulla \"Nina\".\nTesto della Canta.\n\"Versione thienese cantata fino al 1950 circa (dialetto veneto)\":\n1. Nina - La bona sera el Signor ve dona.\n1. Coro - Nina! La bona sera el Signor te dona.\n2. Nina - Santa Maria in camera stava.\n2. Coro - Nina! Tuta la camera la illuminava.\n3. Nina - Viene zo dal cielo l'Agnus Dei.\n3. Coro - Nina! Per annunciare nostro Signore.\n4. Nina - Xe qua Nadale un Dio xe nato.\n4. Coro - Nina! In Pasqua a Betania fu battezzato.\n5. Nina - L'era innocente come 'na stela.\n5. Coro - Nina! No ghe n'\u00e8 altre al par de quela.\n6. Nina - Davanti a Erode i l'ha flagelato.\n6. Coro - Nina! E co' una lancia i l'ha flagelato.\n7. Nina - I Giudei i l'ha messo in croce.\n7. Coro - Nina! Nostro Signore l'era innocente.\n8. Nina - L'era innocente come una stela.\n8. Coro - Nina! No ghi n'\u00e8 altre al par de quela.\n9. Nina - La stela dora l'altra d'oriente.\n9. Coro - Nina! Andemo a casa o bona gente.\n10. Nina - La stela dora l'altre doriana.\n10. Coro - Nina! La buona sera e andemo a nana.\n\"Versione cantata a Montecchio Maggiore(un'altra variante riporta \"Ohim\u00e8 mi\" in luogo di Ohin\u00e8me!)\":\n1. Nina - La bona sera, signore done.\n1. Coro - Ohin\u00e8me! La bona sera, signore done.\n2. Nina - Che l'\u00e8 Nadale, el buon Dio fu nato.\n2. Coro - Ohin\u00e8me! Pasquale Efanio fu battezzato.\n3. Nina - Nostro Signore lo hanno sperduto.\n3. Coro - Ohin\u00e8me! Per tutto il mondo lo hanno cercato.\n4. Nina - E il mezzo al mondo la hanno trovato.\n4. Coro - Ohin\u00e8me! A la colonna streto e legato.\n5. Nina - Sulla croce lo hanno metuto.\n5. Coro - Ohin\u00e8me! E con tre chiodi lo hanno inchiodato.\n6. Nina - E con i martelli lo han martellato.\n6. Coro - Ohin\u00e8me! Da quele piaghe scorreva il sangue.\n7. Nina - Non era sangue e neppure acqua.\n7. Coro - Ohin\u00e8me! Era l'olio di Santa Cresima.\n8. Nina - Per cresimare nostro Signore.\n8. Coro - Ohin\u00e8me! Per battezzare il peccatore.\n9. Nina - Santa Maria in camera stava.\n9. Coro - Ohin\u00e8me! Non aver paura Santa Maria.\n10.Nina - Che noi siamo gli Angele Dei.\n10.Coro - Ohin\u00e8me! Gli Angele Dei corpo portaste.\n11.Nina - Corpo portaste di nove mesi.\n11.Coro - Ohin\u00e8me! Dai nove mesi era innocente.\n12.Nina - Era innocente sopra una stela.\n12.Coro - Ohin\u00e8me! 'Na stela diana l'altra pagana.\nTutti - La bona sera, che andemo dentro.\n\"Le 23 strofe della \"Canta\", versione thienese dal 1950 circa fino a oggi\":\n1. Nina - La buona sera il Signore vi doni!\n1. Coro - Nina, xe qua Nadale e un Dio xe nato\n2. Nina - E il suo Natale va celebrato\n2. Coro - Nina, xe qua Nadale e un Dio xe nato\n3. Nina - Nato \u00e8 per l'uomo ch'era perduto\n3. Coro - Nina, xe qua Nadale e un Dio xe nato\n4. Nina - E il peccatore Egli ha salvato\n4. Coro - Nina, e il peccatore Egli ha salvato\n5. Nina - Cantiamo dunque il Redentore\n5. Coro - Nina, cantiamo sempre gloria al Signore\n6. Nina - Sceso \u00e8 dal cielo per il mondo ingrato\n6. Coro - Nina, Egli \u00e8 disceso per il mondo ingrato\n7. Nina - E nella Vergine si \u00e8 incarnato\n7. Coro - Nina, Egli per noi si \u00e8 incarnato\n8. Nina - Ed a Betlemme povero \u00e8 nato\n8. Coro - Nina, Egli a Betlemme povero \u00e8 nato\n9. Nina - Ma dagli Angeli fu circondato\n9. Coro - Nina, e dagli Angeli fu circondato\n10.Nina - Maria e Giuseppe l'hanno adorato\n10.Coro - Nina, Maria e Giuseppe l'hanno adorato\n11.Nina - L'hanno adorato anche i pastori\n11.Coro - Nina, l'hanno adorato anche i pastori\n12.Nina - Anche i Re Magi vennero d'oriente\n12.Coro - Nina, anche i Re Magi perch\u00e9 d'oriente\n13.Nina - Per offrirgli i loro doni\n13.Coro - Nina, hanno offerto i loro doni\n14.Nina - Il Gloria gli Angeli hanno cantato\n14.Coro - Nina, in terra il Gloria pur noi cantiamo\n15.Nina - Ma quindi l'Erode l'ha ricercato\n15.Coro - Nina, perch\u00e9 l'Erode l'ha ricercato?\n16.Nina - Perch\u00e9 voleva fosse ammazzato\n16.Coro - Nina, perch\u00e9 voleva fosse ammazzato?\n17.Nina - Ma un Angelo bello scese dal cielo\n17.Coro - Nina, anche l'Angelo scese dal cielo?\n18.Nina - Fu per condurlo lungi in Egitto\n18.Coro - Nina, e fu salvato l\u00e0 nell'Egitto\n19.Nina - Or prepariamoci al bel Natale\n19.Coro - Nina xe qua Nadale e un Dio xe nato\n20.Nina - Cantano gli Angeli Gloria al Signore\n20.Coro - Nina, a tutti gli uomini pace e amore\n21.Nina - La pace apporti la stella pia\n21.Coro - Nina, la buona sera e vado via\n22.Nina - La stella d'oro d'amore \u00e8 il centro\n22.Coro - Nina, la buona sera e vado dentro\n23.Nina - La stella d'oro ha luce arcana\n23.Coro - Nina, la buona sera e vado in nana!"}
{"id": "1784660", "revid": "339392", "url": "https://it.wikipedia.org/wiki?curid=1784660", "title": "Primi Ministri della Francia", "text": ""}
{"id": "1784661", "revid": "339392", "url": "https://it.wikipedia.org/wiki?curid=1784661", "title": "Stendardo della SS. Trinit\u00e0", "text": ""}
{"id": "1784662", "revid": "1504506", "url": "https://it.wikipedia.org/wiki?curid=1784662", "title": "Moto iperbolico", "text": "In cinematica, il moto iperbolico \u00e8 il moto di un corpo, o di un punto materiale, lungo una traiettoria iperbolica.\nRelativit\u00e0 ristretta.\nNell'ambito relativit\u00e0 ristretta un oggetto con accelerazione propria costante si muove di moto iperbolico, poich\u00e9 la traiettoria dell'oggetto nello spaziotempo \u00e8 un'iperbole, come si pu\u00f2 vedere con un grafico di Minkowski. Il moto iperbolico \u00e8 una caratteristica essenziale delle coordinate di Rindler utilizzate nella fisica relativistica.\nL'accelerazione propria di una particella \u00e8 definita come l'accelerazione che una particella \"prova\", mentre accelera da un sistema di riferimento inerziale a un altro. Si dimostra che essa vale:\ndove formula_2 \u00e8 la velocit\u00e0 istantanea della particella. Risolvendo tale espressione per trovare l'equazione del moto si ottiene:\nche, appunto \u00e8 un'iperbole.\nIl moto iperbolico pu\u00f2 essere facilmente rappresentato in un grafico di Minkowski, in cui il moto della particella accelerata \u00e8 lungo l'asse formula_4. Nel grafico del moto iperbolico sono diagrammate le iperboli per i primi valori interi del parametro:"}
{"id": "1784667", "revid": "149727", "url": "https://it.wikipedia.org/wiki?curid=1784667", "title": "Eberswalde-Finow", "text": ""}
{"id": "1784668", "revid": "204012", "url": "https://it.wikipedia.org/wiki?curid=1784668", "title": "Egds", "text": ""}
{"id": "1784669", "revid": "767487", "url": "https://it.wikipedia.org/wiki?curid=1784669", "title": "Matt Uelmen", "text": "Ha lavorato anche come sound designer per \"StarCraft\". Ha recentemente composto la musica per \"World Of Warcraft: The Burning Crusade\".\nQuesto fu l'ultimo videogioco per cui lavor\u00f2 prima di lasciare la Blizzard Entertainment.\nBiografia.\nMatt Uelmen \u00e8 nato e cresciuto a Los Angeles, South Bay. Suona diversi strumenti musicali quali la batteria, il flauto, la chitarra e le tastiere."}
{"id": "1784670", "revid": "7", "url": "https://it.wikipedia.org/wiki?curid=1784670", "title": "KL Warschau", "text": ""}
{"id": "1784672", "revid": "647919", "url": "https://it.wikipedia.org/wiki?curid=1784672", "title": "Deit\u00e0", "text": ""}
{"id": "1784678", "revid": "1573940", "url": "https://it.wikipedia.org/wiki?curid=1784678", "title": "Chrysomya", "text": "Chrysomya , \u00e8 un genere di Insetti dell'ordine dei Ditteri Brachiceri, superfamiglia Oestroidea, famiglia Calliphoridae.\nComprende specie prevalentemente diffuse nelle regioni tropicali e subtropicali dell'Africa, conosciute comunemente fra gli anglosassoni con il nome di \"screw-worm\" (\"verme a vite\"). Questi insetti hanno un regime dietetico saprofago, ossia si nutrono di carne in decomposizione o in putrefazione. Le larve si sviluppano su carcasse di animali morti, tuttavia attaccano spesso anche animali vivi e lo stesso uomo attraverso piaghe, ferite o siti di maggiore vulnerabilit\u00e0, quali le mucose di alcuni orifizi naturali (orecchie, narici, organi genitali), causando miasi.\nIn generale sono associate a zone economicamente depresse, ad alta densit\u00e0 di popolazione e in condizioni igieniche e sanitarie precarie."}
{"id": "1784683", "revid": "16232789", "url": "https://it.wikipedia.org/wiki?curid=1784683", "title": "Vate della Daunia", "text": ""}
{"id": "1784686", "revid": "1573940", "url": "https://it.wikipedia.org/wiki?curid=1784686", "title": "Tamayo Akiyama", "text": " \u00c8 famosa per le sue tematiche sh\u014djo miscelate col fantasy e la fantascienza, e per essere stata un membro del gruppo CLAMP. Oltre ad essere una mangaka, ha anche lavorato come illustratrice per tre romanzi e per un CD musicale.\nCome membro delle CLAMP, era la responsabile della storia e delle illustrazioni di \"DERAYD\", un manga basato sull'idea originale di Nanase \u014ckawa. Cominci\u00f2 in seguito a lavorare su \"Cluster\", sua idea originale, storia, e disegni, e prima che fosse concluso lasci\u00f2 il gruppo, nell'ottobre del 1992. Dopo aver lasciato le CLAMP, ha pubblicato altre opere, tutte a tema fantasy. Fra le ex-CLAMP, \u00e8 colei che ha avuto pi\u00f9 successo."}
{"id": "1784691", "revid": "110157", "url": "https://it.wikipedia.org/wiki?curid=1784691", "title": "Mistake Mistake Mistake Mistake", "text": "Mistake Mistake Mistake Mistake \u00e8 un album di Dntel, pubblicato con l'alias James Figurine, nel 2006: in Spagna dalla casa discografica Houston Party, nel resto d'Europa il 29 giugno dalla tedesca Monika Enterprise e negli Stati Uniti l'11 luglio dalla Plug Research."}
{"id": "1784696", "revid": "1305772", "url": "https://it.wikipedia.org/wiki?curid=1784696", "title": "Nicole", "text": ""}
{"id": "1784697", "revid": "2036605", "url": "https://it.wikipedia.org/wiki?curid=1784697", "title": "Meridiano di Ferro", "text": "Il meridiano di Ferro (o meglio: Meridiano dell'Isola del Ferro) \u00e8 stato fino al 1884 uno tra i meridiani primi pi\u00f9 diffusi. Tale meridiano prendeva il nome dall'isola del Ferro (\"El Hierro\"), la pi\u00f9 occidentale delle Isole Canarie e allo stesso tempo la parte pi\u00f9 estrema del Vecchio Mondo.\nDescrizione.\nGi\u00e0 nell'antichit\u00e0 l'isola del Ferro venne considerata l'ultimo lembo di terra del mondo occidentale: il grande geografo greco Tolomeo defin\u00ec infatti gi\u00e0 nel II secolo il meridiano dell'Isola del Ferro come meridiano zero. Questa definizione ebbe notevole fortuna grazie alla sua praticit\u00e0, dato che comportava per la cartografia europea solo longitudini positive (ad est dell'isola).\nIl meridiano dell'Isola del Ferro fu poi affiancato nel corso dei secoli da pi\u00f9 recenti meridiani fondamentali, finch\u00e9 il 1\u00ba luglio 1634 il re di Francia Luigi XIII decret\u00f2, in seguito ad una conferenza di insigni astronomi e matematici da lui convocata, che il meridiano di riferimento per tutte le carte geografiche avrebbe dovuto essere quello di Ferro, definito come linea tangente l'isola presso la sua estremit\u00e0 occidentale (il \"cabo de Orchilla\", a 17\u00b0 39\u2032 46\u2033 da Greenwich), ossia a 20\u00b0 esatti ad ovest del meridiano di Parigi.\nDa quel momento, il meridiano dell'Isola di El Hierro fu preso come sistema di riferimento per la stesura di carte geografiche terrestri e nautiche e conobbe una notevole diffusione a livello mondiale. Nel 1724 l'astronomo Louis Feuill\u00e9e, inviato sull'isola per determinare l'esatta differenza di longitudine tra il cabo de Orchilla e l'osservatorio di Parigi, scopr\u00ec per\u00f2 che il meridiano dell'Isola di El Hierro corre per l'esattezza a 20\u00b0 23\u2032 9\u2033 ad ovest della capitale francese, ma la definizione ufficiale del meridiano rimase quella di \"20\u00b0 W da Parigi\".\nNel 1884, alla vigilia della Conferenza internazionale dei meridiani, il meridiano dell'isola del Ferro non era pi\u00f9 il meridiano primo pi\u00f9 diffuso, essendo stato superato da quello di Parigi e soprattutto dal meridiano di Greenwich, ma resisteva nell'uso della Germania e dell'Impero austro-ungarico. Quando per effetto della Conferenza Internazionale il meridiano di Greenwich divenne lo standard ufficiale della cartografia mondiale, il meridiano dell'Isola di El Hierro - che scontava la sua imprecisione (nessun osservatorio era situato sull'isola canaria) e il suo celato francocentrismo (essendo riferito appunto a Parigi), inizi\u00f2 lentamente a cadere in disuso.\nCi vollero tuttavia parecchi decenni finch\u00e9 le carte geografiche vennero adattate allo standard di Greenwich: all'inizio del XX secolo le carte nautiche francesi, quelle topografiche dell'Austria-Ungheria e di numerosi altri paesi facevano ancora riferimento al meridiano dell'Isola di El Hierro."}
{"id": "1784715", "revid": "1305772", "url": "https://it.wikipedia.org/wiki?curid=1784715", "title": "Rock Revolution", "text": "Rock Revolution \u00e8 un videogioco musicale realizzato da Konami uscito negli Stati Uniti il 14 ottobre 2009 per PlayStation 3 e Xbox 360, sviluppato da Zo\u00eb Mode e su Wii e Nintendo DS sviluppato da HB Studios per conto di Konami. Il gioco propone l'esperienza di suonare con un gruppo musicale attraverso dei controller-strumenti; supporta solo gli strumenti (basso, chitarra e batteria) e non la voce.\nLa versione per Wii incorpora un Wiimote nella chitarra esattamente come accaduto per \"\" e la versione Nintendo DS sfrutta il microfono dell'apparecchio per la parte vocale.\nModalit\u00e0 di gioco.\nKonami per questo suo gioco ha realizzato unicamente un controller replicante la batteria, lasciando che per gli altri strumenti venissero usati quelli delle altre serie, usciti con i precedenti titoli della serie \"Guitar Hero\" e \"Rock Band\". La batteria replica l'utilizzo di tre tom e tre piatti. Gli strumenti di entrambe le serie sono quindi pienamente supportati.\nIl gioco presenta alcune caratteristiche distintive che lo rendono un titolo un po' diverso rispetto alla concorrenza: la prima cosa che salta subito all'occhio \u00e8 l'interfaccia grafica, mutuata dai gi\u00e0 citati precedenti titoli Konami e tendente a dare al giocatore un tempo di reazione decisamente minore rispetto a quanto fatto dalla concorrenza; in secondo luogo va citato il moltiplicatore dei punti il quale, invece di fermarsi a 4x come nei giochi \"rivali\", arriva fino a 8x rendendo ogni errore una perdita di punti molto pi\u00f9 consistente; va comunque detto che nel momento in cui si sbaglia il moltiplicatore non si azzera, bens\u00ec diminuisce di un'unit\u00e0, recuperabile risuonando di nuovo una nuova serie di 10 note. Anche l'uso degli equivalenti del rockometro e dello star power di Guitar Hero hanno un utilizzo diverso: la barra in questo titolo \u00e8 unica e il riempimento della seconda (quello dello star power) \u00e8 vincolata al riempimento della prima (quella del rockometro); una volta caricata quella dello star power si pu\u00f2 decidere se tenerla per i passaggi pi\u00f9 difficili o usarla quando si preferisce per massimizzare il punteggio: a differenza di quanto avviene nelle serie di Guitar Hero e Rock Band quando si attiva lo star power avviene solo una delle due cose: se la barra del rockometro \u00e8 gi\u00e0 piena lo star power si trasforma automaticamente in punteggio mentre, in caso contrario, si limita a riportare al massimo la barra del rockometro senza aggiungere nulla.\nIl gioco presenta le seguenti modalit\u00e0 di gioco:\nEditing.\nA differenza di quanto avviene nelle serie di Guitar Hero e Rock Band non ci sono editor di personaggi e chitarre ma bisogna utilizzare modelli creati appositamente per il gioco; dei personaggi utilizzabili solo una parte \u00e8 disponibile subito mentre i restanti vanno sbloccati giocando.\nDa Guitar Hero World Tour, in compenso, \u00e8 stato \"ereditato\" l'editor di canzoni basato sull'uso di un mixer a 8 tracce; questo permette di registrare delle jam session o di suonare su delle basi realizzate in base al genere selezionato e al tempo indicato dal giocatore tramite la pressione dei tasti quando richiesto; \u00e8 inoltre possibile scegliere tra vari effetti con cui suonare. A differenza di quanto avviene nel diretto rivale di Activision, per\u00f2, non \u00e8 possibile condividere le canzoni online ma solo suonarsele sulla propria console. L'editor non \u00e8 presente nella versione Nintendo DS del gioco.\nTracklist.\nLe canzoni del gioco sono tutte cover e sono suonate da Steve Ouimette, gi\u00e0 autore in passato di cover per i vecchi capitoli della serie di Guitar Hero. Qua di seguito la tracklist annunciata:\nCanzoni scaricabili.\nIl gioco, nelle versioni per Xbox 360 e PlayStation 3 supporta i contenuti scaricabili ma attualmente questi sono stati pubblicati solamente sul solo suolo statunitense. Esattamente come per Guitar Hero e Rock Band le canzoni in pacchetti sono scaricabili anche individualmente. Di seguito la lista dei brani pubblicati:\nAccoglienza.\n\"Rock Revolution\" \u00e8 stato stroncato dalla critica, tanto da prendere voti come 3,5/10 da Gamespot, 3/10 da IGN e 3/10 dal mensile inglese \"Edge\". La critica principale mossa al gioco \u00e8 la scomodit\u00e0 dell'interfaccia verticale e, in secondo luogo, l'idea di dedicare una colonna di tasti a parte per il pedale della batteria inserite al posto delle linee orizzontali rese standard dai capitoli delle serie rivali; in secondo luogo lo stesso controller-batteria \u00e8 stato oggetto di critiche per via del suo design, del suo peso eccessivo e della mancanza di un supporto su cui appoggiarlo.\n\u00c8 stata da pi\u00f9 parti criticata sia la scelta di affidarsi interamente a cover (quando le altre serie propongono praticamente solo brani in versione originale) che, soprattutto, la qualit\u00e0 stessa delle cover in questione, principalmente perch\u00e9 in troppe occasioni penalizzate da un cantato di bassa qualit\u00e0. Tra i bersagli della critica ci sono stati anche la mancanza di editing di personaggi e/o chitarre presenti nei titoli rivali e l'interfaccia dello studio di registrazione delle canzoni, sufficientemente macchinoso da vanificare uno dei pochi aspetti davvero riusciti del gioco (l'editor, infatti \u00e8 stato ben accolto per la sua versatilit\u00e0)."}
{"id": "1784719", "revid": "889336", "url": "https://it.wikipedia.org/wiki?curid=1784719", "title": "Kyros Vassaras", "text": "Carriera.\nLavora come agente di viaggi a Salonicco e sa parlare quattro lingue (greco, inglese, tedesco e spagnolo).\nVassaras \u00e8 arbitro internazionale dal 1998 ed ha diretto la sua prima partita fra squadre nazionali nel 1999 (Austria-San Marino 7-0). Lo stesso anno fu selezionato da parte della FIFA per il campionato del mondo under-17 in Nuova Zelanda, di cui diresse la finale tra Brasile e Australia e da allora ha diretto incontri di Champions League, Giochi olimpici e Mondiali di calcio. \u00c8 stato selezionato recentemente per gli Europei 2008 in Austria e Svizzera, durante i quali lo si vede all'opera in due partite: Repubblica Ceca-Portogallo e Polonia-Croazia.\nNello specifico, Vassaras vanta la partecipazione ad un'edizione dei Mondiali di calcio (quella del 2002 in Estremo Oriente, dove arbitr\u00f2 Cina-Costa Rica), e ad un'edizione delle Olimpiadi (nel 2004 gli tocc\u00f2 la finalissima di Atene tra Argentina e Paraguay). Nel 2000 e nel 2004 ha svolto le funzioni di quarto ufficiale di gara in occasione degli Europei.\nNonostante la solida struttura fisica, per ben due volte \u00e8 stato costretto a rinunciare alle manifestazioni per le quali era stato prescelto, a causa dell'inefficienza nei test atletici preliminari degli assistenti arbitrali ai quali era stato abbinato (capit\u00f2 nel 2006, prima dei Mondiali di Germania e nel dicembre dello stesso anno si ripet\u00e9 l'episodio alla vigilia del Mondiale per club in Giappone.)\nPur essendo stato inserito nella lista dei 54 pre-selezionati in vista dei Mondiali di calcio in Sudafrica nel 2010, viene poi scartato nel taglio successivo.\nVanta anche la direzione in due semifinali di UEFA Champions League (Milan- nel 2005 e Manchester United- nel 2007) ed in due semifinali Coppa UEFA (Porto-Lazio nel 2003 e Rangers Glasgow- nel 2008).\nIl 16 aprile 2009 decide di ritirarsi dall'attivit\u00e0 per i perduranti dolori alla schiena, e nel luglio dello stesso anno \u00e8 nominato componente della Commissione Arbitrale UEFA."}
{"id": "1784722", "revid": "547034", "url": "https://it.wikipedia.org/wiki?curid=1784722", "title": "Lumeggiatura", "text": "La lumeggiatura \u00e8 una tecnica della pittura e del disegno. A differenza dell'ombreggiatura, essa si basa sullo schiarire, rispetto al colore di base, le zone in luce.\nTeoria visiva.\nLe zone di ombra e quelle di luce determinano l'effetto di rilievo tridimensionale di un'immagine, e la sua profondit\u00e0.\nMentre la tecnica del chiaroscuro serve a determinare le parti in ombra e penombra, la lumeggiatura \u00e8 usata per evidenziare le zone di luce. Il suo effetto \u00e8 quello opposto al chiaroscuro, mentre questo determina un movimento in profondit\u00e0 (cio\u00e8 verso l'interno), la lumeggiatura determina un movimento verso l'esterno, porta cio\u00e8 a fare emergere i volumi. Il significato ultimo di lumeggiare \u00e8 dipingere la luce.\nStoria.\nL'origine della lumeggiatura si fa risalire alla nascita stessa della pittura, quando si pass\u00f2 dalla resa grafica della linea e dei colori piatti alla resa della profondit\u00e0 e dei colori chiaroscurati.\nLa pittura e le tecniche di lumeggiatura furono introdotte dagli artisti della Grecia ellenistica a partire da Apelle.\nTutti gli artisti della storia dell'arte si sono poi serviti di questa tecnica, fino a raggiungere nel periodo rinascimentale risultati di grande maestria.\nMateriali utilizzati.\nLa lumeggiatura pu\u00f2 essere utilizzata con tutte le tecniche in ambito pittorico e grafico. si possono quindi usare i colori a olio, le tempere, il guazzo, gli acrilici, con i disegni a matita, carboncino, pastello e con tutte le tecniche miste, rimangono escluse dall'uso della lumeggiatura tutti quei sistemi di incisione e stampa, (ad es. l'acquaforte), dove le zone pi\u00f9 chiare dell'immagine sono determinate dal colore del foglio di carta.\nTecnica classica.\nDeterminando le zone di luce che maggiormente emergono nell'immagine, le lumeggiature devono essere gli ultimi interventi realizzati nell'opera.\nChe si utilizzino matite e pastelli, che si usino colori dati a pennello, o che si applichino tecniche a spruzzo (aerografo e simili), i colori delle lumeggiature dovranno sempre essere su base di bianco ed essere comunque i toni pi\u00f9 chiari dell'immagine (o della porzione d'immagine).\n\u00c8 possibile realizzare lumeggiature anche con colori a base di oro o argento, ma in questo caso bisogna fare attenzione a non sovrapporli su basi troppo chiare, per non ottenere l'effetto opposto a quello voluto.\nDa evitare sono anche gli effetti pasticciati che si possono ottenere con talune tecniche miste, ad esempio lumeggiando un disegno a carboncino con della tempera bianca, senza aver preventivamente fissato il carboncino, il rischio in questo caso \u00e8 che il bianco si impasti.Una tecnica particolare e abbastanza difficile consiste nel lumeggiare un disegno mediante la gomma per cancellare; si tolgono delle zone chiaroscurate con dei colpi di gomma, in modo da fare affiorare il colore del foglio. Se le cancellature sono nette e non sporche l'effetto \u00e8 riuscito.\nTecniche digitali.\nEssendo la lumeggiatura una tecnica base usabile per qualsiasi elaborato pittorico, viene naturalmente sfruttata anche per le illustrazioni e per le opere digitali, realizzate cio\u00e8 attraverso software pittorici e di fotoritocco come Paint Shop Pro o Photoshop. Cambiando il tipo di media la teoria alla base della lumeggiatura rimane la medesima.\nIn questi programmi oltre agli strumenti di pittura messi a disposizione, anche gli strumenti preposti a schiarire l'immagine (come lo strumento \"Scherma\" di Photoshop) possono essere usati agevolmente per ottenere l'effetto di lumeggiatura.\nModellismo.\nUn ambito di utilizzo alternativo \u00e8 quello del modellismo. \u00c8 molto frequente che gli hobbysti aggiungano dei tocchi di lumeggiatura ai loro modelli e alle miniature dipinte di modo da conferirvi un tocco di maggior iperrealismo, ad esempio definendo meglio le pieghe dei vestiti o i rilievi delle armature. Similmente sono assimilabili alla lumeggiatura gli effetti di neve sopra le finte rocce dei plastici.\nIn generale, anche in ambiti non artistici \u00e8 diffuso l'utilizzo di questa tecnica per realizzare finiture particolari su oggetti tridimensionali di vario genere."}
{"id": "1784724", "revid": "1005847", "url": "https://it.wikipedia.org/wiki?curid=1784724", "title": "Colin Campbell (mercante)", "text": "Egli \u00e8 stato uno dei fondatori della Compagnia svedese delle Indie Orientali e fu il primo ambasciatore del re Federico I di Svezia presso la Dinastia Qing.\nBiografia.\nNacque nel giugno 1686 in una famiglia scozzese benestante: il padre, John Campbell, era un avvocato ed uno dei cittadini pi\u00f9 in vista di Edimburgo, la madre Elizabeth era originaria di Moy. Essi erano imparentati con la nobile famiglia dei Campbell di \"Cawdor\", che pi\u00f9 tardi sarebbe diventata importante nel sistema nobiliare britannico. Colin fu l'ultimo di tre fratelli (gli altri si chiamavano \"Archibald\" e \"Hugh\"), i quali seguirono tutti le orme del padre nel divenire notai, mercanti e cittadini importanti della propria comunit\u00e0. Colin divenne nel 1720 il rappresentante del proprio borough di Edimburgo.\nOstenda.\nNel 1723 egli perse una grossa somma di denaro e si ritrov\u00f2 pieno di debiti in seguito al fallimento della cosiddetta Bolla della South Sea Company. Egli promise che avrebbe ripagato ogni debito (cosa che effettivamente fece prima di morire), ma fu costretto dai creditori a fuggire ad Ostenda, in Belgio. La citt\u00e0 in quell'epoca faceva parte dei Paesi Bassi Meridionali, un'entit\u00e0 controllata dall'Impero austriaco; Campbell aiut\u00f2 gli austriaci nel loro tentativo di costituire un rivale alla Compagnia Inglese delle Indie Orientali. Egli si trattenne ad Ostenda fino al 1730, agendo principalmente come un commissario di bordo che viaggiava con le spedizioni navali e sovrintendeva ai commerci. Poich\u00e9 per\u00f2 il progetto austriaco non venne coronato da successo, principalmente a causa dell'opposizione britannica, egli decise di spostarsi a Stoccolma, in Svezia. L'anno seguente si spost\u00f2 a G\u00f6teborg, il principale porto svedese, dove da tempo si erano stabiliti altri mercanti svedesi.\nIl periodo svedese.\nUna volta a G\u00f6teborg, Campbell venne in contatto con facoltosi e ben introdotti cittadini svedesi, come per esempio i fratelli Henrik (1686-1736) e Christian K\u00f6nig (1678-1762), originari di una famiglia di mercanti anseatici stabilitasi in Svezia. Henrik aveva una ben avviata attivit\u00e0 di import/export, mentre Christian era segretario del governo, avendo quindi accesso alle pi\u00f9 alte cariche dello stato. Henrik stava sviluppando il progetto di una Compagnia delle Indie Orientali insieme a Niclas Sahlgren, un mercante che aveva gi\u00e0 lavorato nella compagnia olandese e che era gi\u00e0 stato contattato anni prima per istituire la controparte svedese. Fu probabilmente Sahlgren ad invitare Campbell a recarsi in Svezia.\nNell'aprile del 1731 il parlamento svedese approv\u00f2 una licenza di privilegio del re che dava alla Compagnia svedese delle Indie Orientali il monopolio su tutti i commerci della Svezia con l'Oriente (cio\u00e8 con ogni porto ad est del Capo di Buona Speranza). Alla Compagnia era fatto esplicito divieto di commerciare in qualunque regione sotto il controllo di altri stati (come ad esempio la Gran Bretagna e l'Olanda) senza aver prima ricevuto il loro permesso. Poich\u00e9 la licenza di privilegio stabiliva che solo gli svedesi potevano dirigere la Compagnia, il 14 giugno 1731 Campbell fece domanda di naturalizzazione, in seguito alla quale fu innalzato alla nobilt\u00e0, con uno stemma che ricordava il passato della sua famiglia ed un motto latino che recitava \"Memento Deus dabit vela\" (ricordati che \u00e8 Dio a gonfiare la vela).\nIl primo viaggio.\nLa prima spedizione della Compagnia fu effettuata sulla nave \"Fredericus Rex Sueciae\", che salp\u00f2 da G\u00f6teborg il 7 marzo 1732. Colin Campbell era la massima autorit\u00e0 a bordo, cui anche il capitano \"Georg Herman Trolle\" doveva obbedire. Campbell era anche in possesso di documenti che lo identificavano come ambasciatore plenipotenziario del re di Svezia presso l'Impero cinese e presso altri regnanti d'Oriente; tutte queste carte erano tradotte in olandese, nel caso la nave fosse stata fermata da loro emissari. Bench\u00e9 Campbell non venne mai in contatto con l'Imperatore o con il Gran Mogol, egli stabil\u00ec un durevole e vantaggioso legame con la citt\u00e0 di Canton.\nDopo essere partiti da G\u00f6teborg e aver fatto una sosta a Cadice, la nave doppi\u00f2 il Capo di Buona Speranza, oltrepass\u00f2 l'Isola Saint Paul e lo Stretto della Sonda per poi attraccare a Canton il 19 settembre 1732, sei mesi e mezzo dopo la partenza. La spedizione rimase nel porto per 4 mesi prima di ripartire per il viaggio di ritorno, che si concluse 550 giorni dopo la partenza dalla Svezia.\nIl ritorno non fu per\u00f2 tranquillo come il viaggio di andata: il 3 febbraio 1733 la nave venne fermata nello Stretto della Sonda da sette unit\u00e0 navali olandesi, che si rifiutarono di riconoscere i loro permessi speciali, evacuarono la nave (tranne il solo Colin Campbell) sostituendo all'equipaggio soldati olandesi e portarono tutti al loro quartier generale di Batavia (l'odierna Giacarta). Una volta giunti in porto i documenti del gruppo svedese furono esaminati dal governatore generale Dirck van Cloon, che li riconobbe come autentici, si scus\u00f2 e li lasci\u00f2 ripartire per il ritorno in Svezia, sebbene sotto scorta olandese: era il 9 febbraio. Campbell, che stava tenendo un diario in cui annotava gli accadimenti del viaggio, lo distrusse non appena la nave venne abbordata dagli olandesi per evitare che loro pensassero a lui come ad una spia, oltre che per nascondere ogni informazione commerciale sulla spedizione. Anni dopo egli avrebbe riscritto quel diario in base ai suoi ricordi, manoscritto che venne poi pubblicato nel 1996.\nLa nave attracc\u00f2 a G\u00f6teborg il 7 settembre 1733. Immediatamente Campbell compil\u00f2 una lunga serie di lamentele nei confronti degli olandesi, ma ci\u00f2 nonostante la vendita dei prodotti portati in Svezia permise di pagare agli azionisti della Compagnia un primo dividendo del 25%, seguito da un secondo pi\u00f9 corposo dividendo del 50%.\nLa ricchezza.\nNei successivi 15 anni vennero effettuate oltre 20 spedizioni, permettendo agli azionisti della Compagnia di arricchirsi notevolmente. Prima di morire nel 1757 Campbell riusc\u00ec a mantenere la promessa di ripagare i debiti contratti in Scozia prima di riparare in Svezia anni prima."}
{"id": "1784725", "revid": "71814", "url": "https://it.wikipedia.org/wiki?curid=1784725", "title": "Corte d'Assise d'Appello", "text": ""}
{"id": "1784730", "revid": "110157", "url": "https://it.wikipedia.org/wiki?curid=1784730", "title": "Matt's Mood", "text": "Matt's Mood \u00e8 l'ultimo album dei Matt Bianco, pubblicato nel 2004 per la casa discografica Universal e distribuito dall'etichetta Emarcy.\nIl disco.\nIl lavoro ha visto il ritorno, dopo 20 anni, del gruppo pop/jazz/soul britannico nella formazione originaria, composta dal trio Mark Reilly (voce maschile), Basia Trzetrzelewska (voce femminile) e Danny White (tastiere), caratterizzato dalle tipiche armonie vocali, che si \u00e8 comunque nuovamente sciolto, s\u00f9bito dopo il tour mondiale, intrapreso per promuovere il nuovo lavoro, riportando cos\u00ec la band all'ormai pi\u00f9 tradizionale formazione del duo, formato da Reilly e dal musicista Mark Fisher (entrato nei Matt Bianco nel 1985, all'epoca session man per gli Wham! di George Michael e Andrew Ridgeley). L'intero nuovo album \u00e8 stato scritto e prodotto dal trio originario, Mark Reilly, Danny White e Basia Trzetrzelewska, mentre non c'\u00e8 traccia di Mark Fisher in nessuna delle 10 tracce del disco, che prende il suo titolo da uno strumentale posto in chiusura di tracklisting, \"Matt's Mood III\", a sua volta continuazione di due brani, altrettanti strumentali, dall'album di debutto, \"Whose Side Are You On?\", del 1984, terminata la promozione del quale Basia e Danny avevano abbandonato la formazione una prima volta, per formare un duo sotto il nome collettivo di Basia, che ha riscosso un discreto successo."}
{"id": "1784738", "revid": "1573940", "url": "https://it.wikipedia.org/wiki?curid=1784738", "title": "Microcebus mamiratra", "text": "Il microcebo di Claire (\"Microcebus mamiratra\" ) \u00e8 una specie di Lemuriformes della famiglia Cheirogaleidae, endemica del Madagascar. Il nome della specie, \"mamiratra\", deriva dal malgascio e significa \"pulito e splendente\", in riferimento ad una fondazione che ha contribuito alla ricerca genetica in Madagascar.\nDescrizione.\nMisura fra i 26 ed i 29\u00a0cm di lunghezza, almeno met\u00e0 dei quali spettano alla coda. Raggiunge i 60 g di peso.\nIl pelo \u00e8 bruno-rossiccio sulla parte dorsale del corpo, tendendo a divenire pi\u00f9 scuro man mano che si va verso la parte posteriore del dorso, mentre la parte ventrale \u00e8 bianco sporco o giallastra.\nLe zampe ed il muso sono nudi e color nerastro, mentre le orecchie sono ricoperte da una fine peluria arancio. Gli occhi sono di medie dimensioni, color marrone scuro e dalla pupilla verticale: fra i due occhi \u00e8 presente una banda verticale di pelo bianco.\nDistribuzione e habitat.\nL'areale di questa specie \u00e8 ristretto alla parte meridionale dell'isola di Nosy Be: lo si pu\u00f2 trovare nella riserva naturale integrale di Lokobe.\nPreferisce le zone ricoperte da foresta pluviale.\nTassonomia.\nQuesto animale \u00e8 assai affine geneticamente al microcebo di Sambirano ed al microcebo rosso settentrionale"}
{"id": "1784744", "revid": "958185", "url": "https://it.wikipedia.org/wiki?curid=1784744", "title": "Niccol\u00f2 Niccoli", "text": "Biografia.\nNiccol\u00f2 nacque a Firenze dal lanaiolo Bartolomeo Niccoli e presto segu\u00ec l'arte del padre insieme ai fratelli, fino a quando, attratto dal clima culturale fiorentino di fine secolo, inizi\u00f2 a frequentare il \"Circolo di Santo Spirito\" e a partecipare alle dotte disquisizioni dei letterati che lo frequentavano, come Luigi Marsili e Coluccio Salutati, diventando cos\u00ec fautore convinto della nuova corrente umanistica.\nSi dedic\u00f2 quindi completamente agli studi dell'antichit\u00e0, diventando esperto collezionista e bibliofilo con la sovvenzione di Cosimo de' Medici e, con la guida di Poggio Bracciolini, adott\u00f2 la minuscola carolina, diventando eccellente e raffinato copista dei classici, che verg\u00f2 in numerosi codici.\nFece parte di quella cerchia di studiosi che incentivarono l'insegnamento del greco, dapprima con Emanuele Crisolora dal 1397 al 1440, in seguito con Guarino Veronese e Giovanni Aurispa e infine con Francesco Filelfo.\nIl suo intransigente classicismo e il suo carattere intollerante furono causa di numerose invettive, scritte sia da avversari come il Guarino e il Filelfo che da amici come Leonardo Bruni, che lo accusavano anche di mancanza di creativit\u00e0. Egli veniva essenzialmente visto come uno snobistico estimatore della filologia latina, che spesso rimproverava agli adulti di usare \"volgarismi\" nati dalla contrazione di lemmi latini: per questo non amava gli autori in lingua volgare e pi\u00f9 volte dichiar\u00f2 la sua avversione verso Dante, Petrarca e Boccaccio, ai quali preferiva nettamente Virgilio e Cicerone. Il suo rigore ortografico \u00e8 spesso posto alle radici dell'umanesimo fiorentino, con il rinnovo dell'interesse verso la classicit\u00e0 e verso la \"purezza\", che successivamente si trasmise anche alle arti figurative.\nNiccoli fu un grande ricercatore di codici greci e latini insieme all'amico Nicola Cusano e si fece spesso promotore delle ricerche di altri, come nel caso dei cardinali Niccol\u00f2 Albergati e Giuliano Cesarini, per i quali prepar\u00f2 nel 1431 l\"'Itinerarium\" o \"Commentarium\", che consisteva in un elenco di autori latini che dovevano essere ricercati nei monasteri tedeschi.\nDurante i due viaggi nell'Urbe compiuti nel 1424 e nel 1426 egli rimase colpito dalla quantit\u00e0 e bellezza delle vestigia romane e inizi\u00f2 a collezionare con passione opere d'arte (dipinti, marmi, vasi, bronzi, monete, iscrizioni) che raccolse nella sua abitazione.\nVespasiano da Bisticci scrisse nella sua opera \"Vite\" un profilo di Niccol\u00f2 Niccoli, descrivendolo come uomo di cultura raffinata.\nFu interessato anche allo studio della geografia e, secondo la testimonianza di alcuni, tra i quali il Guarino, egli fu autore di un trattato ortografico, non pervenutoci, unica opera della quale si ha notizia.\nQuando egli mor\u00ec, il 22 gennaio del 1437, tutti i manoscritti da lui posseduti, ottocento codici, dei quali cento greci, vennero consegnati (in seguito a disposizione testamentaria affidata a sedici esecutori) a Cosimo de' Medici, che li don\u00f2 alla biblioteca presso l'allora Convento domenicano di San Marco (oggi Museo nazionale di San Marco)."}
{"id": "1784752", "revid": "21880", "url": "https://it.wikipedia.org/wiki?curid=1784752", "title": "Microcebus mittermeieri", "text": "Il microcebo di Mittermeier (Microcebus mittermeieri) \u00e8 una specie di lemure endemica del Madagascar, dove lo si trova unicamente nella Riserva speciale di Anjanaharibe Sud.\nQuesto animale \u00e8 la pi\u00f9 piccola fra le specie di lemuri della zona orientale dell'isola.\nLa parte dorsale del corpo \u00e8 rosso-bruno con sfumature arancioni sui fianchi, mentre la zona ventrale \u00e8 bianco-bruna; sul muso \u00e8 presente una chiazza bianca che forma un disegno caratteristico, mentre la punta della coda \u00e8 nera.\nAssieme al microcebo di Jolly ed il microcebo di Simmons, il microcebo di Mittermeier \u00e8 stata una delle tre nuove specie di lemure la cui scoperta fu comunicata il 21 giugno 2006.\nIl nome della specie \u00e8 stato dato in onore del primatologo Russell Mittermeier."}
{"id": "1784753", "revid": "1702319", "url": "https://it.wikipedia.org/wiki?curid=1784753", "title": "Fossa d'Albero", "text": "Fossa d'Albero \u00e8 una frazione di Ferrara di 325 abitanti facente parte della Circoscrizione 3.\nGeografia fisica.\nSi sviluppa tra Sabbioni e Ruina di Ro, in zona pianeggiante nelle vicinanze del Po, da cui \u00e8 diviso dall'argine destro. Amministrativamente fa parte della V Circoscrizione di Ferrara con sede a Pontelagoscuro.\nStoria.\nIl piccolo borgo \u00e8 sorto a ridosso del castello di Fossa d'Albero a partire dalla met\u00e0 del Quattrocento\nEconomia.\nAgricoltura."}
{"id": "1784763", "revid": "1022840", "url": "https://it.wikipedia.org/wiki?curid=1784763", "title": "A (prefisso)", "text": ""}
{"id": "1784766", "revid": "486946", "url": "https://it.wikipedia.org/wiki?curid=1784766", "title": "A-", "text": ""}
{"id": "1784767", "revid": "486946", "url": "https://it.wikipedia.org/wiki?curid=1784767", "title": "A privativo", "text": ""}
{"id": "1784768", "revid": "486946", "url": "https://it.wikipedia.org/wiki?curid=1784768", "title": "A negativo", "text": ""}
{"id": "1784771", "revid": "119972384", "url": "https://it.wikipedia.org/wiki?curid=1784771", "title": "Principina Terra", "text": "Principina Terra \u00e8 una frazione del comune italiano di Grosseto, in Toscana.\nLa frazione \u00e8 situata a sud-ovest del capoluogo comunale, quasi a met\u00e0 strada tra il centro cittadino e le localit\u00e0 costiere di Marina di Grosseto e Principina a Mare. Principina Terra \u00e8 compresa nella circoscrizione n.3 \"Gorarella\" del comune di Grosseto.\nStoria.\nL'abitato si \u00e8 sviluppato durante il secolo scorso nell'area in cui gi\u00e0 sorgevano la fattoria di Principina e la relativa cappella gentilizia, la chiesa dell'Annunciazione, che ha svolto le funzioni di chiesa parrocchiale tra il 1960 e il 2009.\nL'area in cui sorge l'abitato era lambita dalle sponde dell'antico Lago Prile, quasi totalmente scomparso con le opere di bonifica settecentesche dei Lorena: le acque dell'antico bacino lacustre sono state canalizzate nei vari scolmatori che costeggiano l'abitato intersecandosi tra loro in pi\u00f9 punti nella pianura circostante.\nClima.\nLa stazione meteo pi\u00f9 vicine \u00e8 quella di Casotto dei Pescatori.\nDati:https://www.sir.toscana.it/\nSociet\u00e0.\nEvoluzione demografica.\nQuella che segue \u00e8 l'evoluzione demografica della frazione di Principina Terra.\nInfrastrutture e trasporti.\nLa frazione \u00e8 posizionata lungo la strada provinciale 158 delle Collacchie, gi\u00e0 strada statale 322, che collega le citt\u00e0 di Grosseto e Follonica attraversando i centri abitati della costa tirrenica. Principina Terra \u00e8 il primo centro abitato che si incontra uscendo da Grosseto."}
{"id": "1784774", "revid": "547034", "url": "https://it.wikipedia.org/wiki?curid=1784774", "title": "Raffica a ventaglio", "text": "La raffica a ventaglio \u00e8 una tecnica che consiste in una rotazione ripetitiva della mitragliatrice atta ad aumentare la zona colpita dal singolo mitragliere.\nUtilizzata soprattutto con mitragliatrici dotate di caricatori a nastro quali M-60, MG 42 e le calibro 30 \u00e8 necessaria per aumentare le probabilit\u00e0 di colpire il nemico nel caso che questa sia in rapido spostamento o, addirittura, nascosto agli occhi del tiratore.\nIn guerra viene utilizzata anche come ultima risorsa per tentare di eliminare un potenziale tiratore scelto di cui \u00e8 ignota la posizione, nonostante ci\u00f2 risulti molto difficile anche con la raffica a ventaglio."}
{"id": "1784776", "revid": "1771151", "url": "https://it.wikipedia.org/wiki?curid=1784776", "title": "Renaissance (Lionel Richie)", "text": "Renaissance (2000) \u00e8 il sesto album di Lionel Richie."}
{"id": "1784779", "revid": "1305772", "url": "https://it.wikipedia.org/wiki?curid=1784779", "title": "Principina", "text": "Geografia.\nPrincipina \u00e8 il nome di due frazioni di Grosseto"}
{"id": "1784780", "revid": "256896", "url": "https://it.wikipedia.org/wiki?curid=1784780", "title": "MEIC", "text": ""}
{"id": "1784781", "revid": "27723", "url": "https://it.wikipedia.org/wiki?curid=1784781", "title": "Isola di Samo", "text": ""}
{"id": "1784783", "revid": "793215", "url": "https://it.wikipedia.org/wiki?curid=1784783", "title": "Patrick Blanc", "text": "\u00c8 conosciuto per avere ideato la tecnica del giardino verticale o muro vegetale.\nBiografia.\nHa studiato all'Universit\u00e9 Paris VI Pierre et Marie Curie dove si \u00e8 laureato nel 1976 in biologia, specializzandosi in botanica.\nNel 1972 intraprende per la prima volta un viaggio in Thailandia e Malaysia, osservando la crescita delle piante sulle rocce o nel sottobosco.\n\u00c8 ricercatore presso il Cnrs (Centre National de la Recherche Scientifique) dal 1982; nel 1989 ha ottenuto un dottorato in scienze alla universit\u00e9 Pierre et Marie Curie, diventando poi responsabile del Laboratorio di biologia vegetale tropicale all'Universit\u00e9 Paris VI. Ha realizzato il suo primo \"muro vegetale\" nel 1986 alla cit\u00e9 des Sciences de La Vilette, e nel 1988 ha depositato il brevetto per questa tipologia di opera. Nel 2009 gli \u00e8 stato conferito lo status di \"Honorary Fellow\" presso il Royal Institute of British Architects."}
{"id": "1784787", "revid": "122224343", "url": "https://it.wikipedia.org/wiki?curid=1784787", "title": "Rifugio Zsigmondy-Comici", "text": "Il rifugio Zsigmondy-Comici (tedesco \"Zsigmondy-Comici-H\u00fctte\") \u00e8 un rifugio alpino dolomitico situato nelle Dolomiti di Sesto, nel territorio comunale di Sesto, in provincia di Bolzano, a 2.224 metri di altitudine, nel parco naturale Dolomiti di Sesto. Al tempo del fascismo, il rifugio prese il nome di rifugio Benito Mussolini. Si trova ai piedi della parete nord della Croda dei Toni (nota anche come Cima Dodici), 3.094 m s.l.m.\nStoria.\nIl rifugio prende il nome dagli alpinisti Emil Zsigmondy ed Emilio Comici. Fu costruito dall'Alpenverein austriaco, ma fu distrutto durante la prima guerra mondiale. Fu quindi ricostruito nel 1928, e successivamente restaurato nel 1984."}
{"id": "1784789", "revid": "770634", "url": "https://it.wikipedia.org/wiki?curid=1784789", "title": "Distretto di Bilaspur (Himachal Pradesh)", "text": "Il distretto di Bilaspur \u00e8 un distretto dell'Himachal Pradesh, in India, di 340.735 abitanti. Il suo capoluogo \u00e8 Bilaspur."}
{"id": "1784791", "revid": "125617852", "url": "https://it.wikipedia.org/wiki?curid=1784791", "title": "Microcebus murinus", "text": "Il microcebo murino (\"Microcebus murinus\" Miller, 1777) \u00e8 un lemure della famiglia Cheirogaleidae, endemico del Madagascar.\nDescrizione.\nRispetto ai congeneri, ha dimensioni medie, misurando al massimo 15\u00a0cm di lunghezza (pi\u00f9 altrettanti di coda), per un peso complessivo di 60 g. Questo ne fa uno dei pi\u00f9 piccoli primati viventi.\nIl pelo \u00e8 prevalentemente grigio (da qui il nome comune di microcebo grigio), a volte con sfumature rossastre sulla zona dorsale nel quarto posteriore: la zona ventrale \u00e8 invece biancastra.\nGli occhi sono grandi, sferici ed assai vicini fra loro, adatti quindi a una vita notturna: le orecchie sono anch'esse molto sviluppate, il muso \u00e8 invece corto e appuntito.\nLe dita di mani e piedi hanno rigonfiamenti adesivi sui polpastrelli. \nComportamento.\nDurante il giorno, questi animali dormono in nidi sferici di foglie e rami che essi stessi costruiscono, dando prova di essere provetti carpentieri.\nI maschi e le femmine dormono separati: queste ultime possono ritrovarsi in numero di 15 o pi\u00f9 in un singolo nido, mentre i maschi dormono a coppie.\nDi notte, invece, ogni animale raggiunge il proprio territorio saltellando abilmente fra i rami e mantenendosi in equilibrio con la lunga coda.\nUna volta trovato il cibo, i microcebi tendono a scendere nei pressi del suolo per nutrirsi.\nRiproduzione.\nI maschi hanno grossi territori che si sovrappongono nelle zone di confine a quelli delle femmine, che hanno estensione minore e a volte vengono completamente inglobati da quello del maschio, che tuttavia ha atteggiamenti di sottomissione nei confronti delle femmine.\nLa stagione riproduttiva va da settembre a marzo: dopo una gestazione insolitamente lunga (oltre 2 mesi) nascono in media due cuccioli grandi come fagioli, i quali vengono allontanati all'et\u00e0 di 8 mesi circa.\nIn cattivit\u00e0, questi animali possono vivere fino a 15 anni.\nDistribuzione e habitat.\nQuesti animali popolano le zone costiere della parte centro-meridionale del Madagascar. Sono assai comuni nella zona fra Fort Dauphin ed il fiume Sambirano.\nPreferiscono le aree ricoperte di foresta, in particolare le foreste decidue delle zone a scarsa piovosit\u00e0 ed i canneti.\nConservazione.\nLa \"IUCN red list\" classifica questa specie come a basso rischio di estinzione."}
{"id": "1784792", "revid": "92723", "url": "https://it.wikipedia.org/wiki?curid=1784792", "title": "Roccanolfi", "text": "Roccanolfi \u00e8 una frazione del comune di Preci in provincia di Perugia, posta ad un'altezza di 775 e abitata da 35 persone (dati Istat, 2001 ).\nSi tratta di un castello di pendio di origini longobarde (XIII secolo), posto nella valle Oblita. I signori feudali erano gli Arnolfi, che nel XIV secolo diedero agli abitanti la facolt\u00e0 di costituirsi come comunit\u00e0 e di appodiarsi a Norcia .\nNel 1527 fu saccheggiato dal condottiero Sciarra Colonna, durante le sue scorribande in Umbria dopo la resa di papa Clemente VII .\nDella antica costruzione, circondata da mura e fossato, rimangono le due torri a sezione quadrata (la \"Torre della Regina\" \u00e8 quella posta in alto) e la porta della cinta muraria ; molte abitazioni hanno ancora le porte incise e le travi quattro-cinquecentesche.\nLa chiesa di Sant'Andrea \u00e8 un monumento molto importante: con l'abside in stile romanico, conteneva un'antica immagine del santo, di cui si sono perse le tracce.\nVi sono anche la parrocchiale di Sant'Antonio da Padova (XV secolo) e di San Rocco (XVI secolo) .\nA breve distanza sorge l'edificio della Madonna della Croce, in stile rinascimentale, che conserva una pittura su tavola della \"Madonna con il Bambino\"."}
{"id": "1784793", "revid": "1543377", "url": "https://it.wikipedia.org/wiki?curid=1784793", "title": "Eva Hesse", "text": "Biografia.\nEva Hesse nacque in una famiglia di ebrei osservanti ad Amburgo, in Germania, l'11 gennaio 1936. Quando aveva due anni, nel dicembre del 1938, i suoi genitori, sperando di fuggire dalla Germania nazista, inviarono lei e sua sorella maggiore, Helen Hesse Charash, in Olanda per sfuggire alla Germania nazista, a bordo di uno degli ultimi treni Kindertransport.\nDopo quasi sei mesi di separazione, la famiglia riunita si trasfer\u00ec in Inghilterra e poi, nel 1939, emigr\u00f2 a New York, dove si stabilirono a Washington Heights a Manhattan. Nel 1944 i genitori della Hesse si separarono; suo padre si rispos\u00f2 nel 1945 e sua madre si suicid\u00f2 nel 1946. Nel 1962 incontr\u00f2 e spos\u00f2 lo scultore Tom Doyle (1928 - 2016); divorziarono nel 1966.\nNell'ottobre 1969 le fu diagnosticato un tumore al cervello e mor\u00ec venerd\u00ec 29 maggio 1970. La sua morte, dopo tre operazioni in un anno, all'et\u00e0 di 34 anni pose fine a una carriera di soli 10 anni.\nCarriera.\nAll'et\u00e0 di 16 anni la Hesse si diplom\u00f2 alla School of Industrial Art di New York e nel 1952 si iscrisse al Pratt Institute di arte e di design. Si ritir\u00f2 solo un anno dopo. Quando aveva 18 anni entr\u00f2 come tirocinante nella rivista Seventeen. Durante questo periodo prese anche lezioni alla Art Students League. Dal 1954 al 1957 studi\u00f2 alla Cooper Union e nel 1959 si laur\u00f2 alla Universit\u00e0 Yale. Mentre era a Yale, la Hesse studi\u00f2 sotto Josef Albers e fu fortemente influenzata dall'Espressionismo astratto.\nDopo Yale la Hesse torn\u00f2 a New York, dove divent\u00f2 amica di molti altri giovani artisti minimalisti, tra cui Sol LeWitt, Donald Judd, Yayoi Kusama e altri. La sua stretta amicizia con Sol LeWitt continu\u00f2 fino alla fine della sua vita. I due si scrivevano spesso l'un l'altro e nel 1965 LeWitt consigli\u00f2 ad una giovane dubbiosa Eva di \"Smettere [di pensare] e solo FARE!\" Sia la Hesse che LeWitt divennero artisti importanti e la loro amicizia aiut\u00f2 lo sviluppo artistico di ciascuna delle loro opere.\nNel 1962 Eva Hesse spos\u00f2 lo scultore Tom Doyle e nel 1965 i due si trasferirono in Germania in modo che Doyle potesse dedicarsi una residenza artistica dall'industriale e collezionista tedesco Friedrich Arnhard Scheidt. La Hesse e Doyle, il cui matrimonio stava andando a pezzi, vissero e lavorarono in una fabbrica tessile abbandonata nella regione della Ruhr, in Germania, per circa un anno. La Hesse non era felice di tornare in Germania, ma inizi\u00f2 a lavorare con materiali che erano stati lasciati nella fabbrica abbandonata. Il loro studio era stato allestito in una parte dismessa della fabbrica tessile di Friedrich Arnhard Scheidt a Kettwig presso Essen. L'edificio conteneva ancora parti di macchine, utensili e materiali dal suo uso precedente e le forme angolari di queste macchine e strumenti in disuso servivano da ispirazione per i disegni e i dipinti meccanici della Hesse. La sua prima scultura fu un bassorilievo intitolato \"Ring Around Arosie\", caratterizzato da corde ricoperte di stoffa, fili elettrici e masonite. Quest'anno in Germania segn\u00f2 un punto di svolta nella carriera della Hesse. Da quel momento in poi avrebbe continuato a fare sculture, che diventarono l'obiettivo principale del suo lavoro. Tornata a New York nel 1965, inizi\u00f2 a lavorare e sperimentare i materiali non convenzionali che sarebbero diventati caratteristici del suo lavoro: lattice, fibra di vetro e plastica.\nMetodi, materiali e procedimenti.\nI primi lavori della Hesse (1960-65) consistevano in disegni e dipinti astratti. \u00c8 molto nota per le sue sculture e per questo motivo; i suoi disegni sono spesso considerati come passi preliminari al suo lavoro successivo. Creava i suoi disegni come un corpo di lavoro separato. Lei affermava: \"Erano imparentati perch\u00e9 erano miei, ma non erano correlati in uno che completava l'altro\".\nL'interesse di Hesse per il lattice come mezzo per forme scultoree aveva a che fare con l'immediatezza. Keats afferma: \"L'immediatezza pu\u00f2 essere uno dei motivi principali per cui la Hesse era attratta dal lattice\". I primi due lavori di Hesse con il lattice, \"Schema\" e \"Sequel\" (1967-68) usano il lattice in un modo mai immaginato dal produttore. \"Il lattice industriale era pensato per la fusione: Hesse lo trattava come una vernice per la casa, sfiorando uno strato dopo l'altro per creare una superficie liscia ma irregolare, raggrinzita ai bordi come carta intrecciata.\"\nIl lavoro della Hesse impiega spesso pi\u00f9 forme di foggia simile organizzate insieme in strutture di griglia o cluster. Conservando alcune delle forme che definiscono il minimalismo, la modularit\u00e0 e i materiali non convenzionali, cre\u00f2 un lavoro eccentrico ripetitivo e laborioso. In una dichiarazione sul suo lavoro, la Hesse descrive il suo pezzo intitolato \"Hang-Up\", \"Era la prima volta che veniva fuori la mia idea di assurdit\u00e0 o di un sentimento estremo... L'intera cosa \u00e8 assolutamente rigida, un cavo netto attorno all'intera cosa... \u00c8 estremo ed \u00e8 per questo che mi piace e non mi piace... \u00c8 la struttura pi\u00f9 ridicola che abbia mai realizzato ed \u00e8 per questo che \u00e8 veramente buono\".\nPostminimalismo e femminismo.\nEva Hesse \u00e8 associata al movimento artistico postminimalista; una delle prime artiste che passarono dal minimalismo al postminimalismo. Arthur Danto distinse il postminimalismo dal minimalismo per la sua \"allegria e ironia\" e \"l'inconfondibile soffio dell'erotismo\", la sua \"ripetizione non meccanica\".\nLavorava a fianco e talvolta gareggiava con le sue controparti maschili nell'arte postminimalista, un movimento prevalentemente dominato dagli uomini. Molti storici dell'arte femminista hanno notato che il suo lavoro porta alla luce con successo le questioni delle donne, evitando ogni ovvio programma politico. Rivela, in una lettera a Ethelyn Honig (1965), che una donna \u00e8 \"svantaggiata sin dall'inizio ... Non ha la convinzione di avere il \"diritto\" alla realizzazione e manca anche della convinzione che i suoi risultati siano degni di essere raggiunti\". Continua a spiegare che \"\u00e8 necessaria una forza fantastica e coraggio, insister\u00f2 sempre su questo, la mia determinazione e volont\u00e0 sono forti ma mi manca tanto l'autostima cos\u00ec che non sembro mai prevalere\". Negava che il suo lavoro fosse strettamente femminista, difendendolo come femminile ma senza dichiarazioni femministe in mente. In un'intervista con Cindy Nemser per Women's Art Journal (1970), afferma: \"L'eccellenza non ha sesso\".\nAnalisi visiva e critica.\nIl lavoro della Hesse spesso mostra una minima manipolazione fisica di un materiale mentre contemporaneamente trasforma completamente il significato che trasmette. Questa semplicit\u00e0 e complessit\u00e0 ha suscitato polemiche tra gli storici dell'arte. Il dibattito ha focalizzato che i pezzi sono da considerare lavori completi e finiti e quali sono studi, schizzi o modelli per i lavori futuri. I disegni della Hesse sono stati osservati come bozze precursori di sculture successive, ma la stessa Hesse ha disconosciuto ogni forte rapporto. Il suo lavoro \u00e8 spesso descritto come Anti-Form, un termine che descrive la resistenza all'uniformit\u00e0. Il suo lavoro racchiude elementi di minimalismo nelle sue forme semplici, linee delicate e tavolozza di colori limitata. Barry Schwabsky ha descritto il suo lavoro per il Camden Arts Centre di Londra: \"Cose piegate, cose ammucchiate, cose contorte, cose ferite e slegate, cose aggrovigliate, cose smussate a cui connettersi, materiali che hanno un aspetto congelato, materiali che sembrano persi o scartati o maltrattati, forme che sembrano essere state fatte di carne e forme, che sembrano essere fatte di carne ma non avrebbero dovuto - puoi guardare queste cose, questi materiali, queste forme e sentire il brivido di una nanosensazione innominabile, oppure puoi far passare il tuo occhio su di loro senza reazione, forse puoi fare entrambe le cose in una volta.\" Tutto il suo lavoro, e in particolare i suoi disegni, sono basati su ripetizioni e semplici progressioni.\nConservazione delle opere d'arte.\nLe sculture di Eva Hesse sono state oggetto di dibattito durante i tentativi di comprendere come preservare i pezzi che si sono deteriorati con il passare del tempo. A parte la fibra di vetro, la maggior parte dei suoi materiali preferiti invecchia male, cos\u00ec molto del suo lavoro presenta ai conservatori di opere d'arte un'enorme sfida. Arthur Danto, che scrive la retrospettiva del 2006 del Museo Ebraico, fa riferimento a \"le scoloriture, l'allentamento del lattice tipo membrana, l'invecchiamento palpabile del materiale ... Eppure, in qualche modo il lavoro non sembra tragico, ma \u00e8 pieno di vita, di eros, anche di commedia... Ogni pezzo della mostra vibra di originalit\u00e0 e malizia.\"\nIn alcuni casi, il suo lavoro \u00e8 danneggiato oltre la presentazione. Ad esempio, \"Sans III\" non pu\u00f2 pi\u00f9 essere esposto al pubblico perch\u00e9 le scatole in lattice si sono incurvate su se stesse e sbriciolate. Il caro amico della Hesse, Sol LeWitt sosteneva i passaggi per una conservazione attiva: \"Lei voleva che il suo lavoro durasse... Di certo non aveva l'attitudine di starsene tranquillamente seduta e lasciare che si disintegrasse davanti ai suoi occhi\". La risposta di LeWitt \u00e8 supportata da molti altri amici e colleghi di Hesse. Tuttavia, la dedizione della Hesse al materiale e al processo contraddice la sua intenzione che questi lavori raggiungessero la durata. Una volta in cui discusse di questo argomento con i collezionisti scrisse: \"A questo punto mi sento un po' in colpa quando la gente vuole comprarlo, penso che lo sappiano, ma voglio scrivere loro una lettera e dire che non durer\u00e0. Non sono sicura di quale sar\u00e0 veramente la mia durata. Parte di me ritiene che sia superfluo e se ho bisogno di usare la gomma \u00e8 perch\u00e9 \u00e8 pi\u00f9 importante. La vita non dura, l'arte non dura \".\nEredit\u00e0.\nLa sua arte \u00e8 spesso vista nel contesto delle molte lotte della sua vita. Questo include la fuga dai nazisti, il divorzio dei suoi genitori, il suicidio di sua madre quando aveva 10 anni, il suo matrimonio fallito e la morte di suo padre. Un documentario del 2016 intitolato \"Eva Hesse\", presentato in anteprima a New York, illustra il suo doloroso passato. Diretto da Marcie Begleiter, il film racconta la storia della \"vita tragicamente accorciata\" della Hesse. \"Si concentra su quegli anni di emergenze artistiche, un periodo di rapido sviluppo e produttivit\u00e0 furiosa, con pochi paralleli nella storia dell'arte\".\nMentre le esperienze senza dubbio hanno avuto impressioni profonde sulla Hesse, il vero impatto della sua opera d'arte \u00e8 stata la sua invenzione formale e artistica. Ad esempio, i suoi usi inventivi del materiale, la sua risposta contemporanea al movimento minimalista e la sua capacit\u00e0 di inaugurare i movimenti artistici postmoderni e postminimalisti. Arthur Dano collega i due descrivendola come \"lottare con il caos emotivo reinventando la scultura attraverso l'insubordinazione estetica, giocando con materiale senza valore tra le rovine industriali di una nazione sconfitta che, solo due decenni prima, l'avrebbe uccisa senza pensarci un secondo.\"\nLa Hesse fu tra i primi artisti degli anni '60 a sperimentare con i contorni fluidi del mondo organico della natura, nonch\u00e9 i pi\u00f9 semplici gesti artistici. Alcuni osservatori vedono in queste qualit\u00e0 riferimenti latenti e proto-femministi al corpo femminile; altri trovano nelle forme languide di Hesse espressioni di arguzia, fantasia e un senso di invenzione spontanea con materiali trovati casualmente o \"quotidiani\". Un artista importante che l'ha vista come un'influenza primaria \u00e8 il giapponese Eiji Sumi.\nMostre.\nNel 1961, i dipinti a guazzo della Hesse furono esposti alla 21\u00aa Biennale Internazionale di Acquarelli del Museo di Brooklyn. Contemporaneamente mostr\u00f2 i suoi disegni nella mostra della John Heller Gallery Drawings: \"Three Young Americans\". Nell'agosto del 1962 lei e Tom Doyle parteciparono ad un Allan Kaprow Happening alla Art Students League di New York a Woodstock, New York. Nel 1963 la Hesse tenne una mostra personale di opere su carta presso la Allan Stone Gallery nell'Upper East Side di New York. La sua prima mostra personale di scultura fu presentata al Kunstverein f\u00fcr die Rheinlande und Westfalen, D\u00fcsseldorf, nel 1965. Nel novembre 1968 espose le sue sculture di grandi dimensioni alla Fischbach Gallery di New York. La mostra era intitolata \"Chain Polymers\" ed \u00e8 stata la sua unica mostra personale di scultura durante la sua vita negli Stati Uniti. La mostra fu fondamentale nella carriera della Hesse, assicurando la sua reputazione al'epoca. Il suo grande pezzo \"Expanded Expansion\" fu esposto al Whitney Museum nella mostra \"Anti-Illusion: Process/Materials\" del 1969.\nCi sono state dozzine di importanti mostre postume negli Stati Uniti e in Europa. Uno delle prime fu al Guggenheim Museum (1972), mentre nel 1979 si tenevano tre diverse iterazioni di una retrospettiva su Eva Hesse, intitolata \"Eva Hesse: Sculpture\". Queste mostre hanno avuto luogo presso la Whitechapel Art Gallery di Londra dal 4 maggio al 17 giugno 1979, al Museo Kr\u00f6ller-M\u00fcller a Otterlo dal 30 giugno al 5 agosto 1979 e al Kestner-Gesellschaft di Hannover dal 17 agosto al 23 settembre 1979. Una delle opere esposte nella mostra era \"Aught\", quattro fogli di lattice ripieni di polietilene. Nel 1992 e nel 1993 sono state organizzate mostre retrospettive a New Haven, Valencia e Parigi.\nNel XXI secolo ci sono state mostre nel 2002 (organizzate congiuntamente tra il Museo di Arte Moderna di San Francisco, la Tate Modern e il Museum Wiesbaden The Drawing Center di New York (2006) e il Jewish Museum di New York (2006). In Europa la Hesse ha avuto una mostra postuma nel 2010 presso la Fundaci\u00f3 Antoni T\u00e0pies di Barcellona. Ci fu una mostra da agosto ad ottobre 2009 alla Fruitmarket Gallery di Edimburgo.\nCollezioni.\nOltre 20 delle sue opere sono presenti nel Museum of Modern Art, a New York. La pi\u00f9 grande collezione dei lavori della Hesse al di fuori degli Stati Uniti si trova nel Museum Wiesbaden, che inizi\u00f2 ad acquisire attivamente le sue opere dopo la mostra del 1990 \"Artisti femminili del XX secolo\"."}
{"id": "1784795", "revid": "289247", "url": "https://it.wikipedia.org/wiki?curid=1784795", "title": "San Felice (vescovo)", "text": ""}
{"id": "1784803", "revid": "439868", "url": "https://it.wikipedia.org/wiki?curid=1784803", "title": "Pescara (Ferrara)", "text": "Pescara \u00e8 una frazione di Ferrara di 187 abitanti, parte della Circoscrizione 3.\nIl toponimo deriva dal latino \"piscaria\", ovvero \"pescaia\".\nSi sviluppa tra Francolino e Sabbioni, in zona pianeggiante nelle vicinanze del Po, da cui \u00e8 diviso dall'argine destro, di cui si hanno notizie gi\u00e0 dal XV secolo. Inoltre, la localit\u00e0 viene citata negli Statuti Ferraresi del 1287.\nPescara rappresenta una tappa del percorso cicloturistico Destra Po."}
{"id": "1784807", "revid": "92723", "url": "https://it.wikipedia.org/wiki?curid=1784807", "title": "Impianto d'avviamento", "text": "Nei motori endotermici l'impianto di avviamento \u00e8 l'insieme di organi meccanici deputati all'avviamento del motore stesso.\nSpesso confuso con l'impianto di accensione, questo tuttavia ha ruoli completamente diversi. Nonostante ci\u00f2 i due impianti funzionano accoppiati tra loro e assieme all'impianto di alimentazione e a quello di distribuzione consentono avvio, accensione e funzionamento del motore a regime.\nStoria.\nLa prima autovettura dotata di sistema di avviamento automatico risulta essere la Triumph model A 30 Hp del 1907, prodotta dalla Triumph Motor Car Company di Chicago. Il sistema adottato funzionava attraverso i gas di scarico che venivano immagazzinati alla pressione di 8,8 atm, in un serbatoio posto sotto il sedile del conducente, e reimessi a comando nei cilindri, causando l'avviamento del motore.\nLa prima automobile dotata di avviamento elettrico risale al 1912 ad opera della Cadillac e del suo inventore Charles F. Kettering, in seguito diventato presidente della GM. \nLe prime moto sono state dotate di un sistema che utilizzava i pedali o che pi\u00f9 raramente utilizzava dei sistemi a corda, poi poco prima del 1920 e fino alla fine del 1960, il sistema a pedale \u00e8 stato il modo preferito per l'avvio dei motocicli.\nAlla fine del 1960, ha cominciato a generalizzare l'avviamento elettrico, che prima veniva proposto insieme con il sistema a pedale sullo stesso veicolo, ma poi l'hanno completamente sostituito, attualmente l'avviamento a pedale si trova principalmente su veicoli economici, tutto terreno o di piccola cilindrata ad elevate prestazioni, come le moto da cross.\nIn Francia, la legge che richiedeva la presenza di pedali sui ciclomotori ha fatto s\u00ec che questi veicoli l'avvio del mezzo deve avvenire tramite l'utilizzo dei pedali, che possono essere utilizzati anche per l'utilizzo del mezzo come una normale bicicletta.\nCaratteristiche.\nIn particolare l'impianto di avviamento deve vincere l'inerzia iniziale dovuta alle forze di attrito interne al motore e mettere in movimento l'albero a gomiti e di conseguenza tutti gli altri componenti a esso collegati (biella e pistone, albero a camme ecc.).\nTipi d'impianti.\nGli impianti d'avviamento possono essere di vario tipo:\nPeculiarit\u00e0 dei vari sistemi.\nI vari sistemi meccanici hanno vari vantaggi e svantaggi rispetto al sistema elettrico:\nL'avviamento a pedale nei motori pi\u00f9 grandi richiede una tecnica d'esecuzione in quanto altrimenti potrebbe vanificare qualsiasi tentativo d'avviamento, rendendolo estremamente dispendioso d'energia e potenzialmente deleterio per la salute del guidatore, la tecnica prevede di portare il motore monocilindrico al punto morto superiore (PMS), nel caso di pluricilindrici \u00e8 necessario portare uno dei pistoni al PMS, far ritornare la pedivella e dare un calcio deciso.\nL'impianto d'avviamento elettrico risulta essere praticamente l'unico modo per l'avvio di un'auto e in molti casi anche di un motociclo, il motivo per cui alcuni di tali motociclette non adoperano l'avviamento elettrico o comunque lo adoperano assieme a un sistema d'avviamento a pedale \u00e8 per i seguenti motivi:\nAlternative.\nIn alternativa all'impianto d'avviamento si pu\u00f2 usare:"}
{"id": "1784808", "revid": "6923", "url": "https://it.wikipedia.org/wiki?curid=1784808", "title": "Microcebus bongolavensis", "text": "Il microcebo di Bongolava (\"Microcebus bongolavensis\" Olivieri et al., 2007) \u00e8 un lemure della famiglia Cheirogaleidae, endemico del Madagascar.\nDescrizione.\nMisura circa 29\u00a0cm di lunghezza, met\u00e0 dei quali spettano alla coda.\nIl pelo \u00e8 grigiastro, con sfumature arancioni attorno agli occhi: la zona ventrale \u00e8 bianca. Le zampe ed il muso sono nudi e color rosa-violaceo, mentre le orecchie, anch'esse nude, sono giallastre. Gli occhi sono color nocciola e dalla pupilla verticale.\nDistribuzione.\n\u00c8 presente nel Madagascar occidentale, dove lo si trova unicamente nelle foreste decidue di Bongolava (da cui prende il nome) e di Ambodimahabibo, tra il fiume Sofia e il fiume Mahajamba."}
{"id": "1784810", "revid": "599013", "url": "https://it.wikipedia.org/wiki?curid=1784810", "title": "David Di Tommaso", "text": "Carriera.\nInizi\u00f2 la sua carriera professionistica nel , squadra con la quale vinse la Ligue 1 nel 2000. Nel frattempo venne convocato nella Nazionale Under-21 francese. Nel 2001 venne acquistato dal , passando poi nel 2004 al , nei Paesi Bassi.\nIl primo anno \"olandese\" di Di Tommaso fu, nonostante l'ultimo posto nel girone della Coppa Uefa (contro Fc Dnipro, Club Brugge, Rapid Vienna e Real Saragozza) e la mediocre prestazione complessiva dell' in Eredivisie (undicesimo, alla fine dell'anno), molto soddisfacente, potendo contare 31 presenze ed essendo diventato uno dei pilastri della difesa dei Domstedelingen ed un idolo dei tifosi della squadra, i quali lo premiarono come miglior giocatore dell'anno.\nIl suo ultimo match si svolse il 27 novembre contro l' (vinto per 1-0). Ventiquattro ore dopo, Di Tommaso ebbe un arresto cardiaco e poche ore dopo mor\u00ec nella sua casa di De Meern, Paesi Bassi.\nNel 2006 il premio del calciatore dell'anno venne intitolato \"Trofeo Di Tommaso\", per onorare la sua scomparsa. La sua ultima squadra, l'Utrecht, ha ritirato la maglia numero 4 in suo onore."}
{"id": "1784815", "revid": "2073310", "url": "https://it.wikipedia.org/wiki?curid=1784815", "title": "BMW N47", "text": "Con la sigla BMW N47 si intende una famiglia di motori diesel per uso automobilistico prodotti dal 2007 al 2017 dalla casa automobilistica tedesca BMW.\nCaratteristiche.\nSi tratta di una famiglia di motori, suddivisibile in due livelli di cubatura, vale a dire da 1.6 e 2 litri. Quest'ultima \u00e8 stata la prima versione ad essere stata introdotta, nel 2007, mentre la versione da 1.6 litri \u00e8 arrivata nell'autunno del 2010.\nDi seguito vengono descritte le due versioni.\nN47D20.\nI motori \"N47\" da 2 litri nascono come evoluzione dei motori M47TU2D20, dei quali mantengono alcune caratteristiche generali, come ad esempio:\nRispetto agli \"M47\", per\u00f2, i motori \"N47\" costituiscono un grosso passo avanti per la molteplicit\u00e0 delle innovazioni apportate.\nTra queste vi sono:\nLa famiglia dei motori \"N47\" si \u00e8 diversificata col tempo in sei versioni, cinque delle quali rappresentano un'evoluzione delle corrispondenti versioni dei motori \"M47TU2D20\", mentre la sesta, quella di punta, propone soluzioni inedite, pur condividendo la stessa base delle altre.\nOvviamente queste sei versioni sono caratterizzate da prestazioni differenti, ma tutte sono caratterizzate da un rapporto di compressione pari a 16.5:1. Escludendo le prime due versioni, meno raffinate, le rimanenti quattro versioni sono caratterizzate dal fatto di possedere iniettori di tipo piezoelettrico.\nParticolarmente raffinata \u00e8 la modernissima versione da 177 CV, introdotta per ultima, e che quindi unisce in s\u00e9 il meglio dell'esperienza della Casa in fatto di ottimizzazione del rapporto prestazioni/consumi. La Casa tedesca dichiara emissioni e consumi inferiori a quelli dell'ibrida Toyota Prius seconda serie, a fronte di prestazioni decisamente superiori.La versione veramente prestante \u00e8 quella di punta, montata sulla 123d. Essa \u00e8 stata introdotta alla fine del 2007. Tale versione rappresent\u00f2 al suo lancio uno dei migliori motori diesel a livello mondiale per la sua raffinatezza, le sue eccezionali prestazioni, il suo consumo e le sue emissioni nocive ridotte.\nLe qualit\u00e0 tecnologiche di questo motore sta nel turbocompressore biturbo del tipo \"bi-stadio\", in pratica due turbocompressori, uno di dimensioni maggiori e l'altro di dimensioni minori. Quest'ultimo entra in funzione a bassi regimi, a quelli medi funzionano entrambi, mentre ad alti regimi funziona solo il turbocompressore di dimensioni maggiori. In questo modo si raggiungono prestazioni di altissimo livello riducendo il rischio di incorrere nel fenomeno del cosiddetto turbo-lag. La potenza massima \u00e8 di ben 204 CV a 4400 giri/min. Questo motore ha superato, per la prima volta nella storia dei motori diesel, la barriera dei 100 CV/litro. Anche la coppia massima \u00e8 notevole e raggiunge i 400 Nm a 2000 giri/min. \nGrazie a queste notevoli caratteristiche, la versione di punta del motore \"N47\" si \u00e8 aggiudicata il titolo assoluto all'\"Engine of the Year Awards\" del 2008.\nA partire dal 2011, il motore N47 nella versione da 143 CV \u00e8 stato montato anche sui modelli della gamma Mini, le cui versioni equipaggiate da tale motore sono contraddistinte dalla sigla \"SD\". Successivamente, all'inizio dell'autunno dello stesso anno, \u00e8 stata introdotta una nuova variante biturbo, ancora pi\u00f9 performante di quella da 204 CV. La nuova variante, infatti, raggiunge 218 CV di potenza massima, e va a sostituire nella serie 5 F10/F11 nientemeno che un 3 litri turbodiesel, cio\u00e8 l'N57 da 204 CV.\nDi seguito vengono riportate le caratteristiche di ogni singola variante.\nN47C16.\nN47C16 \u00e8 la sigla che identifica il motore N47 da 1.6 litri. Tale motore \u00e8 stato annunciato nell'estate del 2010, ma sarebbe stato introdotto in via ufficiale solo qualche mese dopo. Le sue caratteristiche sono le seguenti:\nA differenza del 2 litri N47 da cui deriva, il motore da 1.6 litri non \u00e8 stato inizialmente impiegato su vetture BMW, ma su modelli della gamma Mini, in sostituzione del 1.6 DV di origine PSA-Ford a partire dal settembre 2010 con la presentazione del restyling della seconda generazione, chiamato LCI.\nIn seguito sono apparse le prime applicazioni BMW ed infine \u00e8 stato montato anche sotto il cofano di un modello della gamma Toyota, in virt\u00f9 di un'alleanza stretta fra la casa di Monaco ed il colosso nipponico per la condivisione di propulsori.\nDi seguito viene mostrata la gamma delle applicazioni:\nProblemi alla catena di distribuzione.\nLa famiglia di motori N47 \u00e8 risultata incline alla rottura della catena di distribuzione, soprattutto nelle sue prime versioni e precisamente nella variante N47D20A, a causa di un'errata progettazione del pignone primario calettato sull'albero motore e la cui identificazione come sorgente del problema non si riveler\u00e0 risolutiva, in quanto interessante altri componenti meccanici connessi al pignone stesso, dove BMW, per i motori prodotti dal 01/03/2007 al 01/05/2009, interveniva sostituendo anche i cuscinetti dell'albero motore. \nSe, dopo aver effettuato l'intervento sulla catena di distribuzione (o meglio, le catene, in quanto pi\u00f9 di una), lo sfarfallio metallico proveniente dalla distribuzione posta sul retro del motore si ripresentava, allora diventava necessaria la sostituzione dell'albero motore con nuovi componenti in produzione dal 01/05/2009, avvertendo che il problema poteva comunque ripresentarsi in quanto il pignone intermedio e gli alberi di bilanciamento erano non sufficientemente adatti. \nPer i motori prodotti dal 01/05/2009 al 03/01/2011 l'intervento sull'albero motore non era pi\u00f9 previsto. La rottura della catena di distribuzione pu\u00f2 richiedere fino alla sostituzione dell'intero motore, a seconda della gravit\u00e0 dei danni causati. \nLa questione coinvolge tutte le applicazioni e le varianti di potenza dal 2007 fino al termine di produzione, comprensiva dei modelli di auto pi\u00f9 recenti (F10, F20, F30, F07 fino al maggio 2017), in quanto ancora equipaggiati con N47, anche se dal 2015 BMW ha cominciato ad installare il nuovo propulsore B47 che \u00e8 andato a sostituire tutti gli N47, solitamente in coincidenza con il facelift o restyling della vettura in oggetto.\nSuccessivamente agli interventi effettuati tra marzo 2007 e settembre 2013, per i quali nel corso degli anni \u00e8 stata cambiata 3 volte la progettazione dell'albero motore modificandone i gomiti, BMW ha cambiato 7 volte i contralberi di equilibratura e 3 volte i tendicatena. BMW non ha mai emesso alcun richiamo ufficiale ma, conscia del problema, laddove ha gi\u00e0 operato in produzione con modifiche su pignone primario, albero motore, contralberi di equilibratura e tendicatena, interviene in regime di correntezza commerciale verso la clientela coinvolta dal problema fin dal 2012 tramite PuMA (Problem und Mebnahmenmanagement Aftersales), seguita da PuMA 43863106-16 (emesso il 12-09-2013) e PuMA 0011540300 (emesso il 15-01-2015). Si tratta nello specifico caso del database interno di BMW non accessibile da rete web, rivolto esclusivamente alla sua rete assistenziale, che d\u00e0 le indicazioni quadro alla rete di officine e concessionari del marchio sui controlli da effettuare, su richiesta dei clienti, sulle serie di produzione interessate dal problema e la relativa tipologia di lavori da eseguire in caso il problema fosse stato riscontrato. Il PuMa su N47 e catena distribuzione verr\u00e0 aggiornato fino al 2015, successivamente non ci saranno ulteriori aggiornamenti ed il propulsore N47 verr\u00e0 definitivamente mandato in pensione nel maggio 2017.\nAd oggi, non esistono statistiche ufficiali circa la reale difettosit\u00e0 riscontrata sul propulsore N47 e non esiste un vero e proprio richiamo ufficiale da parte di BMW che, comunque, interviene sulle vetture interessate dal problema partecipando parzialmente o totalmente alla spesa prevista per l'intervento di manutenzione sulla distribuzione. In ogni caso, il costo del singolo intervento \u00e8 variabile da caso a caso, mentre la valutazione della relativa quota parte riconosciuta da BMW \u00e8 comunque soggetta ad ispezione da parte dei service autorizzati BMW e, su proposta di questi ultimi, ad approvazione finale da parte della casa madre."}
{"id": "1784817", "revid": "1565034", "url": "https://it.wikipedia.org/wiki?curid=1784817", "title": "Enchiridion Vaticanum", "text": "L'Enchiridion Vaticanum \u00e8 una pubblicazione delle Edizioni Dehoniane Bologna che raccoglie tutti i documenti ufficiali della Santa Sede dal 1962 in avanti: i documenti del Concilio Vaticano II, le encicliche e gli altri documenti pontifici, i documenti delle Congregazioni romane, il Codice di Diritto Canonico. Fino al 2019 la pubblicazione era arrivata al volume 32, che interessa l'anno 2016.\nDopo il volume 10 (documenti degli anni 1986-87) si inserisce un supplemento con gli \"omissis\" degli anni precedenti, e un volume di indici: S1; un ulteriore volume di supplemento, comprendente altri \"omissis\" e indici dei dieci volumi precedenti, segue il volume 20 (documenti dell'anno 2001): S2. Ultimo di questa serie \u00e8 il volume S3, con \"omissis\" e indici generale delle annate 1988-2001, uscito nel 2005.\nI documenti sono presentati nella lingua originale, per lo pi\u00f9 il latino ma, negli ultimi anni, sempre pi\u00f9 anche lingue moderne come italiano, inglese, francese, tedesco e spagnolo. A fronte viene sempre riportata la traduzione italiana.\nUna numerazione unica dei paragrafi permette di individuare ogni singolo brano mediante la semplice indicazione del volume e del paragrafo, il che ha contribuito a rendere la pubblicazione un punto di riferimento spesso utilizzato anche a livello ufficiale e scientifico.\nOgni volume \u00e8 corredato da una serie di indici (cronologico, per incipit, di emanazione, biblico, delle fonti e analitico) per rendere pi\u00f9 facile ed efficace la consultazione."}
{"id": "1784818", "revid": "767487", "url": "https://it.wikipedia.org/wiki?curid=1784818", "title": "3 donne al verde", "text": "3 donne al verde (\"Mad Money\") \u00e8 un film del 2008 diretto da Callie Khouri, con Katie Holmes, Diane Keaton e Queen Latifah.\nTrama.\nDon e Bridget sono una coppia di borghesi che vive in un ricco quartiere. Da tempo Don ha perso il lavoro e si vede costretto a mettere in vendita la casa. Bridget nel frattempo viene assunta come donna delle pulizie nella sede di Kansas City della Federal Reserve. Scopre cos\u00ec che i soldi consumati vengono distrutti. Addetta alla loro distruzione \u00e8 Nina, donna afroamericana non sposata e con due figli a carico. Bridget elabora cos\u00ec un piano che prevede la momentanea sostituzione del lucchetto del contenitore dove sono tenuti i soldi in modo che l'addetto al trasporto se ne possa poi impossessare. L'addetto in questione \u00e8 Jackie, un'amante della musica sposata col macellaio Bob, e i due vivono in una roulotte. Per un motivo o per l'altro Bridget, Nina e Jackie sono tre donne bisognose di soldi.\nIl piano funziona, tanto che il trio riesce a derubare la banca per ben tre anni. Alla banda si aggiunge anche un poliziotto, innamorato di Nina. Ma un misterioso ispettore del Tesoro si insospettisce della loro improvvisa ricchezza e inizia a indagare, finendo con l'arrestare tutti mentre stanno bruciando le banconote per evitare il peggio. Solo Bridget riesce a sfuggire alla cattura con una borsa piena di soldi e ad assumere un avvocato che far\u00e0 uscire tutti per mancanza di prove. Dopo un po' il bar dove le donne si incontravano viene ristrutturato e si scopre che Bridget ha conservato all'interno della stanza frigorifera, con la complicit\u00e0 del proprietario, montagne e montagne di soldi."}
{"id": "1784819", "revid": "54193", "url": "https://it.wikipedia.org/wiki?curid=1784819", "title": "Workaholism", "text": ""}
{"id": "1784821", "revid": "486946", "url": "https://it.wikipedia.org/wiki?curid=1784821", "title": "Rochester Raging Rhinos", "text": ""}
{"id": "1784825", "revid": "2046840", "url": "https://it.wikipedia.org/wiki?curid=1784825", "title": "Spesmilo", "text": "Lo spesmilo fu una valuta internazionale, oggi obsoleta, proposta nel 1907 da Ren\u00e9 de Saussure ed utilizzata prima della prima guerra mondiale da alcune banche britanniche e svizzere, e primariamente dalla \"\u0108ekbanko esperantista\".\nUno \"spesmilo\" equivaleva a mille \"spesoj\", e valeva 0,733 grammi d'oro. All'epoca, tale quantit\u00e0 corrispondeva a circa mezzo dollaro statunitense, un rublo russo, o 2,5 franchi svizzeri.\nSi scelse di far s\u00ec che il valore dell'unit\u00e0 monetaria di base, lo \"speso\" (dal latino \"spes\", \"speranza\"; in lingua esperanto \"spesmilo\" significa \"mille spesoj\"), fosse sufficientemente piccolo da eliminare la necessit\u00e0 di sottodivisioni.\nLogotipo.\nIl simbolo dello spesmilo \u00e8 un monogramma contenente una \"S\" maiuscola corsiva dalla cui estremit\u00e0 nasce una \"m\". Sovente viene sostituito, nei documenti tipografati, dalle semplici lettere \"Sm\", solitamente in grassetto. Al carattere corrisponde il codice Unicode U+20B7."}
{"id": "1784827", "revid": "1305772", "url": "https://it.wikipedia.org/wiki?curid=1784827", "title": "Saccovescio", "text": "Saccovescio (anche Sacco Vescio) \u00e8 una frazione del comune di Preci (PG), posta ad un'altezza di 724 ed abitata da 37 persone (dati Istat, 2001).\nIl paese si trova a cavallo tra la Valnerina e la valle del fiume Campiano (valle Castoriana): si tratta di una \"villa\" di montagna posta lungo la strada tra Preci e Visso.\nNel XV secolo si popola ricevendo gli abitanti della distrutta Monte San Martino. Nel 1819 fu annessa, assieme a Castelvecchio, al territorio di Preci: prima apparteneva a quello di Croce. Nel paese vi \u00e8 tuttora una Comunanza Agraria, fondata nel 1914.\nTra i monumenti del luogo, un cippo romano (\"ara\") del I secolo a.C., in travertino, scolpito con un satiro flautista tra due danzatrici.\nAl di fuori del centro abitato, poco lontano, la chiesa del Santo Spes (1350), affrescata: dell'originale romanico rimangono una monofora e l'abside.\nA 200 m dalla piazzetta centrale, si trova la chiesetta della Madonna della Neve.\nParrocchiale \u00e8 la chiesa del Sacro Cuore (XVIII secolo)."}
{"id": "1784830", "revid": "773636", "url": "https://it.wikipedia.org/wiki?curid=1784830", "title": "Chiesa della Medaglia Miracolosa", "text": "La chiesa della Medaglia Miracolosa \u00e8 un edificio religioso situato a Grosseto.\nLa sua ubicazione \u00e8 fuori della mura cittadine, a nord di Porta Nuova, con la facciata che guarda su via Roma.\nStoria.\nLa chiesa fu costruita negli anni trenta del XX secolo, su progetto dell'ingegner Ernesto Ganelli, divenendo il luogo di culto di riferimento per gli abitanti della corrispondente area semicentrale cittadina che andava sviluppandosi proprio in quel periodo.\nNel 1937 fu donata la campana, tuttora funzionante, come indicato da una lapide alla base del campanile.\nNegli anni cinquanta, con la costruzione della pi\u00f9 grande basilica del Sacro Cuore, l'edificio religioso fu subordinato alla parrocchia che ebbe sede nella nuova e pi\u00f9 grande chiesa di via della Pace.\nDescrizione.\nLa chiesa della Medaglia Miracolosa si presenta ad aula unica in stile neoromanico, con abside semicircolare e campanile che si eleva sulla parte posteriore sinistra: la torre campanaria presenta nella parte sommitale quattro bifore, che si aprono una per lato all'altezza della cella campanaria.\nLe strutture murarie, sia della chiesa che del campanile, si caratterizzano per un particolare effetto bicromatico conferito da una regolare alternanza di travertino e mattoni, disposti in successioni che interessano senza soluzione di continuit\u00e0 l'intero impianto murario esterno.\nLa facciata a capanna si caratterizza per il portale d'ingresso architravato, preceduto da tre gradini e sormontato da una lunetta, chiusa alla sommit\u00e0 da un arco a tutto sesto, al cui interno \u00e8 scolpita una scultura raffigurante \"Beata Caterina in conversazione con la Vergine Maria\" dello scultore Tolomeo Faccendi. Nella parte superiore della facciata si apre al centro un piccolo rosone di forma circolare. Ciascuna delle due pareti laterali si caratterizza per la presenza di quattro monofore a tutto sesto, intervallate nella parte centrale da un rosone circolare che si apre nella parte superiore, alla stessa altezza di quello della facciata.\nL'interno \u00e8 a navata unica, con pareti intonacate."}
{"id": "1784833", "revid": "770634", "url": "https://it.wikipedia.org/wiki?curid=1784833", "title": "Distretto di Chamba", "text": "Il distretto di Chamba \u00e8 un distretto dell'Himachal Pradesh, in India, di 460.499 abitanti. Il suo capoluogo \u00e8 Chamba."}
{"id": "1784838", "revid": "71563", "url": "https://it.wikipedia.org/wiki?curid=1784838", "title": "Problema della gestione dei rifiuti in Campania", "text": ""}
{"id": "1784840", "revid": "770634", "url": "https://it.wikipedia.org/wiki?curid=1784840", "title": "Distretto di Hamirpur (Himachal Pradesh)", "text": "Il distretto di Hamirpur \u00e8 un distretto dell'Himachal Pradesh, in India, di 412.009 abitanti. Il suo capoluogo \u00e8 Hamirpur."}
{"id": "1784841", "revid": "287204", "url": "https://it.wikipedia.org/wiki?curid=1784841", "title": "Lord Rodolfo Kant", "text": ""}
{"id": "1784842", "revid": "287204", "url": "https://it.wikipedia.org/wiki?curid=1784842", "title": "Caterina Kant", "text": ""}
{"id": "1784844", "revid": "1865216", "url": "https://it.wikipedia.org/wiki?curid=1784844", "title": "Distretto di Kangra", "text": "Il distretto di Kangra \u00e8 un distretto dell'Himachal Pradesh, in India, di 1.338.536 abitanti. Il suo capoluogo \u00e8 Dharamsala."}
{"id": "1784845", "revid": "399678", "url": "https://it.wikipedia.org/wiki?curid=1784845", "title": "Distretto di Kinnaur", "text": "Il distretto di Kinnaur \u00e8 un distretto dell'Himachal Pradesh, in India, di 83.950 abitanti. Il suo capoluogo \u00e8 Reckong Peo."}
{"id": "1784846", "revid": "121770641", "url": "https://it.wikipedia.org/wiki?curid=1784846", "title": "Dilip Kumar", "text": "Biografia.\nTa i i personaggi pi\u00f9 famosi della storia del cinema indiano, inizi\u00f2 la sua carriera nel 1944 e apparve in numerosissimi film di Bollywood.\nSi spos\u00f2 con Saira Banu nel 1966."}
{"id": "1784847", "revid": "770634", "url": "https://it.wikipedia.org/wiki?curid=1784847", "title": "Distretto di Kullu", "text": "Il distretto di Kullu \u00e8 un distretto dell'Himachal Pradesh, in India, di 379.865 abitanti. Il suo capoluogo \u00e8 Kullu."}
{"id": "1784850", "revid": "770634", "url": "https://it.wikipedia.org/wiki?curid=1784850", "title": "Distretto di Lahaul e Spiti", "text": "Il distretto di Lahul e Spiti \u00e8 un distretto dell'Himachal Pradesh, in India, di 33.224 abitanti. Il suo capoluogo \u00e8 Keylong."}
{"id": "1784851", "revid": "770634", "url": "https://it.wikipedia.org/wiki?curid=1784851", "title": "Distretto di Mandi", "text": "Il distretto di Mandi \u00e8 un distretto dell'Himachal Pradesh, in India, di 900.987 abitanti. Il suo capoluogo \u00e8 Mandi."}
{"id": "1784852", "revid": "28592", "url": "https://it.wikipedia.org/wiki?curid=1784852", "title": "Valle (Preci)", "text": ""}
{"id": "1784853", "revid": "1452073", "url": "https://it.wikipedia.org/wiki?curid=1784853", "title": "Ammoniuro di sodio", "text": "L'ammoniuro di sodio (noto anche come \"sodio ammide\", anche se non \u00e8 un'ammide) \u00e8 un sale derivante dalla dissociazione acida dell'ammoniaca.\n\u00c8 un composto chimico di formula NaNH2 che si presenta come un solido bianco se puro, in cristalli tetraedrici; i campioni commerciali sono generalmente grigi per la presenza di piccole quantit\u00e0 di ferro, dovuta ai processi di produzione (queste impurezze non creano generalmente problemi).\nStruttura e reattivit\u00e0.\nNaNH2 \u00e8 un composto ionico: non si hanno singole molecole ma un reticolo cristallino ionico nel quale la geometria attorno al sodio \u00e8 tetraedrica. In ammoniaca NaNH2 forma soluzioni che conducono la corrente con presenza di Na(NH3)6+ e NH2\u2212.\nNaNH2 reagisce violentemente con acqua infiammandosi, liberando idrossido di sodio e ammoniaca.\nUsi.\nL'ammoniuro di sodio \u00e8 ampiamente usato come base forte in sintesi organica. Esso viene anche utilizzato per deprotonare gli alchini terminali, portando alla formazione dello ione acetiluro:\nPreparazione.\nL'ammoniuro di sodio pu\u00f2 essere preparato per reazione tra sodio e ammoniaca gassosa. Poich\u00e9 l'ammoniaca presenta una Ka molto bassa, per far s\u00ec che si comporti da acido bisogna che si mescoli ad una base molto forte come lo ione idruro. Dalla reazione tra idruro di sodio e ammoniaca si ottiene ammoniuro di sodio e idrogeno ed essendo questo volatile la reazione procede verso i prodotti seguendo il principio di Le Ch\u00e2telier. In generale comunque si preferisce usare ammoniaca liquida e nitrato ferrico come catalizzatore. La reazione \u00e8 particolarmente veloce in corrispondenza del punto di ebollizione dell'ammoniaca (\u221233\u00a0\u00b0C)."}
{"id": "1784855", "revid": "770634", "url": "https://it.wikipedia.org/wiki?curid=1784855", "title": "Distretto di Sirmaur", "text": "Il distretto di Sirmaur \u00e8 un distretto dell'Himachal Pradesh, in India, di 458.351 abitanti. Il suo capoluogo \u00e8 Nahan."}
{"id": "1784856", "revid": "770634", "url": "https://it.wikipedia.org/wiki?curid=1784856", "title": "Distretto di Shimla", "text": "Il distretto di Shimla \u00e8 un distretto dell'Himachal Pradesh, in India, di 721.745 abitanti. Il suo capoluogo \u00e8 Shimla."}
{"id": "1784861", "revid": "770634", "url": "https://it.wikipedia.org/wiki?curid=1784861", "title": "Distretto di Solan", "text": "Il distretto di Solan \u00e8 un distretto dell'Himachal Pradesh, in India, di 499.380 abitanti. Il suo capoluogo \u00e8 Solan."}
{"id": "1784862", "revid": "770634", "url": "https://it.wikipedia.org/wiki?curid=1784862", "title": "Distretto di Una", "text": "Il distretto di Una \u00e8 un distretto dell'Himachal Pradesh, in India, di 447.967 abitanti. Il suo capoluogo \u00e8 Una."}
{"id": "1784863", "revid": "729019", "url": "https://it.wikipedia.org/wiki?curid=1784863", "title": "Ermes di Colloredo", "text": "Biografia.\nOttavo di nove figli di Orazio di Curzio e Lucia di Ermes di Porcia. All'et\u00e0 di quindici anni, con i fratelli Camillo e Curzio e il cugino Ciro di Pers, si reca a Firenze a servizio dei Medici, dove diviene uomo di corte presso il granduca di Toscana Ferdinando II de' Medici. Dopo circa sette anni trascorsi a Firenze, nel 1644 part\u00ec sotto le insegne di Ferdinando III d'Asburgo come capitano imperiale nella guerra dei Trent'anni, raggiungendo cos\u00ec il fratello Gian Battista, anch'egli impegnato nella campagna militare. Conclusosi il conflitto, seguendo l'esempio del fratello, si arruol\u00f2 nell'esercito della Serenissima, come ufficiale corazziere di cavalleria. Dopo un breve periodo, nel 1659, alla corte Vienna, \u00e8 nuovamente ufficiale delle cernide e deputato del Parlamento del Friuli.\nAutore di poesie dotate di un grande realismo, non privo di punte satiriche e burlesche, \u00e8 considerato il cantore della letteratura friulana. Mor\u00ec, nel 1692, nella prediletta villa di Gorizzo di Camino al Tagliamento, dove trascorse i suoi anni poeticamente pi\u00f9 produttivi, nel \"pi\u00f9 bel brolo del Friul\".\nBibliografia.\n\"Ermes di Colloredo: Poesie Friulane, l\u2019Opera Completa\", LiteraryJoint Press, Philadelphia, PA, 2019. L'opera poetica completa del conte Ermes di Colloredo di Montalbano (sec. XVII), incontrastato padre della letteratura di lingua friulana ladina, presentata nel suo testo integrale. \"Printed ISBN 978-0-359-73730-7, ebook ISBN 978-0-359-38863-9\""}
{"id": "1784864", "revid": "399678", "url": "https://it.wikipedia.org/wiki?curid=1784864", "title": "Piegamento", "text": "Il piegamento \u00e8 un movimento eseguito grazie alla contrazione eccentrica dei muscoli estensori. \u00c8 un movimento tipico degli arti inferiori.\nUn piegamento sulle braccia, \u00e8 un comune esercizio di potenza eseguito in posizione prona, ossia con il corpo disteso orizzontalmente e faccia rivolta verso il basso, alzando ed abbassando il corpo tramite le braccia. Questo esercizio sviluppa i grandi pettorali, i piccoli pettorali e i tricipiti, con uno sviluppo secondario di deltoidi, muscolo dentato anteriore e tutto il diaframma nel suo complesso. I piegamenti sono un esercizio di base nell'educazione fisica. I piegamenti possono anche essere eseguiti in piedi di fronte ad un muro.\nPer essere eseguiti correttamente, bisogna tenere le scapole in adduzione e i gomiti abdotti di 45\u00b0 gradi, le mani devono essere all'altezza del petto e ad un'ampiezza leggermente superiore a quella delle spalle. Durante il piegamento stesso il bacino deve essere fermo, mentre \u00e8 necessario contrarre il core addominale e i glutei. Le gambe vanno tenute distese.\nVariazioni.\nEsistono numerose varianti di piegamento che consentono di lavorare sul corpo in diversi modi.\nDand.\nLa forma pi\u00f9 elementare di \"dand\" inizia dalle transizioni di posizione yoga cane verso il basso verso una posizione di posa di cobra. \u00c8 anche noto come \"piegamento ind\u00f9\". \u00c8 comune nella cultura fisica indiana e nelle arti marziali indiane, in particolare Pehlwani. Anche Bruce Lee lo usava nel suo regime di allenamento e lo definiva un \"tratto di gatto\". \u00c8 un efficace esercizio di forza del nucleo perch\u00e9 coinvolge in modo armonioso sia la catena anteriore sia le catene posteriori. Esistono numerose varianti della dand sebbene la maggior parte incorpori le due posture utilizzate nella versione pi\u00f9 semplice. \u00c8 anche correlato al Saluto al Sole.\nPiegamento a presa stretta.\nSi esegue un normale piegamento con le mani a pochi centimetri l'una dall'altra sotto il petto.\nPiegamento a presa ampia.\nSimile a un normale piegamento ma con una spaziatura pi\u00f9 ampia delle mani. Questa variante coinvolge maggiormente il petto e le spalle."}
{"id": "1784865", "revid": "599013", "url": "https://it.wikipedia.org/wiki?curid=1784865", "title": "Francesco Biribanti", "text": "Biografia.\nCresciuto nelle giovanili della Sisley Volley di Treviso, esord\u00ec in prima squadra nella vittoriosa stagione 1995-96. Nel 2001-02 fu ingaggiato dall'Icom Latina; disput\u00f2 con la maglia biancoazzurra cinque stagioni; nel 2002-03 fu \"best scorer\" del campionato.\nIl 27 novembre 2002, a Trieste, esord\u00ec in Nazionale in una gara amichevole persa per 3-1 contro il Resto del Mondo; conta attualmente 49 presenze in maglia azzurra e vanta la vittoria del Campionato Europeo del 2003.\nDopo due stagioni disputate nelle file della Marmi Lanza Verona (2006-07) e della Famigliulo Corigliano (2007-08), \u00e8 stato recentemente ingaggiato dalla BreBanca Lannutti Cuneo per la stagione 2008-09.\nPer la stagione 2009-2010 \u00e8 stato ingaggiato dalla Trenkwalder Modena squadra militante in serie A1.\nDal 2011 gioca con il Payakan Teheran nel campionato iraniano.\nNel 2012 si trasferisce in Serie A2 nella Volley Tricolore Reggio Emilia.\nNel 2013 si trasferisce a Lamezia Terme per giocare con la Fusion Volley Ilsap Lamezia in Serie B1.\nNel 2014 fa il suo ritorno a Latina per giocare con l'Hydra Volley Latina in Serie B1."}
{"id": "1784870", "revid": "729019", "url": "https://it.wikipedia.org/wiki?curid=1784870", "title": "Castello di Monza", "text": "Il castello di Monza era una fortezza viscontea risalente al 1325, collocata a ridosso del Lambro presso Porta Milano.\nL'edificio, che sorgeva sulle fondamenta dell'antico \"castrum\" di re Berengario, era dotato di una vasta piazza d'armi quadrangolare, un'ala residenziale sul lato a nord con le abitazioni del Signore, un giardino verso il fiume ed era circondato da mura intervallate da torrette di guardia e da un profondo fossato di difesa. Dopo secoli di alterne vicende il castello fu infine demolito fra il 1809 e il 1814.\nStoria.\nCollocazione.\nDa rilievi topografici compiuti in data 14 febbraio 1779 risultava ancora abbastanza evidente l'andamento della vecchia strada provinciale da Milano, che superata la porta cittadina, si trovava a fiancheggiare alla sua destra, a est, un poggio naturale che si innalzava fin sulle rive del Lambro. Questa altura, sulla riva destra del Lambro, risultava gi\u00e0 indicata in una carta dell'anno 879, riscoperta e pubblicata in quegli stessi anni, sul finire del XVIII secolo, dallo storico Antonio Francesco Frisi. Tale carta, nella cui relazione si fa riferimento alla strada che correva \"bassa e invallata\", individuava questo luogo come \u00abABAALTA\u00bb, probabilmente dal latino \u00abAB ALTA RIPA\u00bb.\nTali circostanze topografiche molto influirono su Galeazzo I Visconti nella scelta del sito su cui erigere il proprio castello, che si trovava cos\u00ec non solo molto vicino all'abitato, ma anche in posizione dominante, a controllo sia della strada che del fiume.\nFondazione.\nGaleazzo I Visconti volle personalmente assistere agli scavi per le fondamenta del mastio, per le quali si procedeva senza alcun disegno, \u00abma cos\u00ec a tentoni, adattando la fabbrica alle accidentalit\u00e0 del terreno ed alle esigenze della viabilit\u00e0 esistente\u00bb. \nUno dei problemi principali riguardo l'erezione della torre fu quello di dover rispettare la strada che proveniva da Milano - al tempo nient'altro che un angusto sentiero - e che, giunta in prossimit\u00e0 del futuro castello, si biforcava in due sentieri distinti: l'uno, a sinistra, che andava alla torre di Cesare e immetteva in citt\u00e0, l'altro, a destra, che guadava il Lambro, garantendo peraltro l'accesso ai mulini di destra e di sinistra del fiume. Tale inconveniente costrinse pertanto all'erezione del nuovo mastio fuori asse rispetto alla preesistente torre di Cesare e troppo ridotto, nelle dimensioni per poter ospitare un adeguato presidio militare. Fu per questo motivo che venne eretta l'attigua \"Rocchetta\", caratterizzata da una pianta trapezoidale, dal momento che il quarto lato risultava sghembo, sempre a causa della preesistenza della strada per i mulini.\nIl nucleo pi\u00f9 antico del castello risale pertanto al 1325, in seguito alla conquista di Monza da parte di Galeazzo I Visconti. Al di l\u00e0 della pi\u00f9 evidente ragione di voler rafforzare le difese cittadine, uno dei motivi per cui venne edificato il castello fu la sicurezza personale di Galeazzo I, che qui ide\u00f2 delle spietate prigioni in cui poter rinchiudere i propri nemici politici. Poste nella torre d'angolo \u00abtra el mezzod\u00ec e l'occidente\u00bb, erano poste al di sotto del piano d'ingresso del castello; esse avrebbero presto preso il nome di forno poich\u00e9 i prigionieri venivano calati per una buca all'interno della propria cella, a volta.\nL'enorme torre detta appunto \"dei Forni\" doveva misurare un'altezza di 42 metri e doveva risultare non dissimile dal castello di Trezzo o dal Castel Baradello. In sostanza si doveva presentare come una grande torre circondata da muraglie e forti a sua difesa.\nPer completarne la costruzione fu necessario demolire anche una chiesa adiacente. Il castello fu poi ingrandito e protetto da un fossato da Galeazzo II.\nLo stesso Galeazzo I, costruttore del castello, vi \u00e8 stato prigioniero nel 1327 per volere dell'imperatore Lodovico IV il Bavaro. Nel 1333 vi furono rinchiusi i partecipanti alla congiura contro Azzone Visconti. Altra prigioniera importante nel castello \u00e8 stata Caterina Visconti, duchessa di Milano, che vi mor\u00ec nel 1404.\nMolti furono gli assedi sostenuti in varie vicende dal castello monzese: il pi\u00f9 noto \u00e8 forse quello che vide Estorre Visconti sostenere quello posto dal Carmagnola nel 1412.\nRovina e demolizione.\nNel 1527 una mina, posta dalla popolazione in odio a quel triste luogo di sofferenze, fa parzialmente crollare la torre. Il 28 giugno 1590 Giuseppe Molteno deponeva presso il magistrato camerale che non vi fosse pi\u00f9 alcun manufatto da distruggere, a eccezione della torre mastra, unica a essere sopravvissuta circondata dalla sua muraglia. Tale versione viene confermata da una successiva testimonianza depositata da Battista Soncino il successivo 7 luglio. \nIncisioni del XVIII secolo ritraggono il rudere coperto di vegetazione. Il castello abbandonato, anche per l'evoluzione delle tecnologie militari, decadde sempre pi\u00f9.\nCon l'avvento delle idee della rivoluzione francese i castelli italiani vennero considerati simboli del dispotismo; si pens\u00f2 cos\u00ec di demolire quello di Milano, salvato per fortuna in un secondo tempo. Quello di Monza non sfugg\u00ec invece a questo pregiudizio: nel 1793 si cominciarono a riempire con terra i fossati per renderli inservibili; nel 1809 cominci\u00f2 la demolizione che si concluse nel 1814: le sue pietre vennero riutilizzate per la costruzione del muro perimetrale del parco di Monza per volere di Eugenio di Beauharnais.\nNel 1815 sulle rovine del castello i conti Durini fecero costruire quella che oggi si chiama l'ex Villa Durini dall'architetto Carlo Amati che poi divenne il corpo centrale della sede dell'azienda Frette quando fu acquistata nel 1860.\nDell'intero castello non sopravvivono che alcuni resti delle fondamenta, situati - totalmente disorientati rispetto al nuovo edificio - nei locali sotterranei del successivo palazzo, eretto a parziale imitazione delle forme del castello nel 1885. \nDello spessore di circa due metri e costituiti da mattoni pieni, i ruderi si trovano nell'area rivolta a nord dell'edificio. \nLa Torre viscontea, che sorge lungo il corso del Lambro invece, \u00e8 un rifacimento risalente al 1808 a imitazione di una delle torri minori del castello, \u00abimpiantata di getto a cavaliere del precipitato muro di tramontana e perci\u00f2 occupante una sola quarta parte del piano dell'antica torre dei forni.\u00bb\nIl castello ne \"I promessi sposi\".\nIl castello, che si trovava nei pressi del convento presso cui risiedeva la Monaca di Monza, personaggio del romanzo di Manzoni, viene citato nel cap. IX: Agnese e Lucia si avviano verso il monastero accompagnate dal padre guardiano il quale \u00ab\"Quando fu vicino alla porta del borgo\" [Porta Milano], \"fiancheggiata allora da un antico torracchione mezzo rovinato, e da un pezzo di castellaccio, diroccato anch\u2019esso, che forse dieci de\u2019 miei lettori possono ancor rammentarsi d\u2019aver veduto in piedi, il guardiano si ferm\u00f2, e si volt\u00f2 a guardar se gli altri venivano; quindi entr\u00f2, e s\u2019avvi\u00f2 al monastero; dove arrivato, si ferm\u00f2 di nuovo sulla soglia, aspettando la piccola brigata.\"\u00bb\nIl \"torracchione\" e il \"castellaccio\" rimasero in piedi fino all'anno 1809, cosicch\u00e9 nel 1825, data della prima edizione del romanzo, essi non erano gi\u00e0 pi\u00f9 visibili; motivo per cui Manzoni specifica che solo pochi dei suoi lettori possono rammentare d'averlo veduto in piedi."}
{"id": "1784873", "revid": "228587", "url": "https://it.wikipedia.org/wiki?curid=1784873", "title": "Dia Beacon", "text": "Il Dia:Beacon \u00e8 un museo situato vicino al fiume Hudson a Beacon, New York.\nStoria.\nDiretto dal Dia Art Foundation, Dia:Beacon mostra opere di arte contemporanea tra le quali di Richard Serra, Dan Flavin, Joseph Beuys, Donald Judd. Nel 2005 il Dia:Beacon ha realizzato mostre di Andy Warhol e Agnes Martin.\nCollezione.\nIl museo ha opere di Joseph Beuys, John Chamberlain, Walter De Maria, Dan Flavin, Donald Judd, Imi Knoebel, Cy Twombly, Andy Warhol, Bernd e Hilla Becher, Louise Bourgeois, Michael Heizer, Robert Irwin, On Kawara, Sol LeWitt, Agnes Martin, Bruce Nauman, Robert Ryman, Gerhard Richter, Robert Smithson, Richard Serra, e Lawrence Weiner, per citarne solo alcuni.a"}
{"id": "1784876", "revid": "46291", "url": "https://it.wikipedia.org/wiki?curid=1784876", "title": "Bartramia", "text": ""}
{"id": "1784877", "revid": "438678", "url": "https://it.wikipedia.org/wiki?curid=1784877", "title": "Cultura esperantista", "text": "Per cultura esperantista si intende quanto di artistico viene prodotto in lingua esperanto, dalla letteratura (sia poesia che prosa) al cinema, al teatro, alla musica.\nNonostante superi di gran lunga la produzione delle altre lingue artificiali, non pu\u00f2 essere paragonata a quella delle lingue nazionali, specie nel cinema (i lungometraggi in esperanto sono solo due), mentre la letteratura e la musica vantano una pi\u00f9 ampia variet\u00e0, dovuta al fatto che dal punto di vista economico richiedono molti meno sforzi. \nLa comunit\u00e0 degli esperantisti ha delle sue ricorrenze, ma vista la variet\u00e0 dei parlanti di ogni nazionalit\u00e0 che, pur potendo essere riuniti in associazioni (oltre che essere autodidatti isolati) non si pu\u00f2 ovviamente parlare di cultura in senso di modo di pensare (questo infatti non \u00e8 lo scopo della lingua, che vuole far comunicare le varie culture senza sovrapporsi ad esse).\nPubblicazioni scientifiche.\nPubblica regolarmente in esperanto, l'universit\u00e0 \"Accademia internazionale delle scienze\" (in esperanto \"Akademio Internacia de la Scienco\") della Repubblica di San Marino.\nEsperanta ligilo.\nSi tratta di una rivista esperantista riservata ai non vedenti, scritta in alfabeto braille. Fu fondata nel 1904 da Th\u00e9ophile Cart, ed \u00e8 tuttora pubblicata."}
{"id": "1784884", "revid": "116626538", "url": "https://it.wikipedia.org/wiki?curid=1784884", "title": "Sede ACI (Firenze)", "text": "La Sede ACI di Firenze si trova in viale Giovanni Amendola 36, angolo via Giotto 57-59-61.\nStoria.\nLa nuova sede fiorentina venne realizzata da vari architetti: Emilio Brizzi, Domenico Cardini, Giorgio Giuseppe Gori e Rodolfo Raspollini. Il progetto, commissionato dall'Automobile Club d'Italia nel 1958, ebbe vita non facile sin dalla prima stesura che, gi\u00e0 dotata delle approvazioni, fu rivista una prima volta per realizzare una maggiore superficie da destinare all'albergo. Una seconda versione non venne per\u00f2 accettata dalla Sovrintendenza ai monumenti a causa della copertura a mansarda, ritenuta non idonea al contesto, oltre che per aver superato eccessivamente il volume e la superficie precedentemente consentiti.\nLa soluzione finale, anch'essa stesa in tempi molto ristretti a giudicare dalla cronologia dell'opera, prevedeva infine coperture tradizionali, il rientro della superficie nei limiti originari, ma un'altezza maggiore, onde poter comunque realizzare la cubatura richiesta dal committente.\nCos\u00ec gi\u00e0 nell'aprile 1959 iniziarono i lavori e appena due anni dopo, nell'aprile 1961, l'ing. Borracci, presidente dell'Aci, poteva \"orgogliosamente\" - come riportato nelle cronache cittadine dell'epoca - presentare alla citt\u00e0 il nuovo complesso.\nL'edificio \u00e8 stato oggetto di vari lavori di adeguamento e restauro nel 1988, con particolare riferimento all'area occupata dall'albergo (B&amp;B Hotel Capitoli).\nIn corrispondenza del numero civico 36 \u00e8 un traguardo che indica il livello raggiunto dalle acque durante l'alluvione del 4 novembre 1966.\nDescrizione.\nL'attenzione al contesto \u00e8 evidenziata dalla impostazione volumetrica dell'edificio in base alla quale i settori residenziali si affacciano verso l'interno, sulla corte aperta costituita dalla piastra di base o sul giardino laterale.\nLungo la strada a maggiore velocit\u00e0 di scorrimento si alza la \"cortina\" chiusa dei corpi alti e ove si trovano gli accessi pubblici. In basso, la prevalenza delle schermature a vetro inverte il rapporto di interazione tra spazi interni ed esterni alludendo alla totale accessibilit\u00e0 all'uso pubblico dell'edificio.\nIl rapporto con il vicino centro storico della citt\u00e0 viene recuperato come fruizione visiva. Al livello dell'ultimo piano dell'albergo, le terrazze consentono un ampio affaccio e il collegamento diretto con le emergenze architettoniche.\nL'impianto volumetrico dell'edificio denuncia l'impostazione di chiara matrice razionalista del progetto: due alti corpi a \"L\", che ospitano l'albergo, spiccano su una piastra di base a copertura piana destinata agli uffici. La piastra copre il vasto salone centrale a doppio volume intorno al quale si distribuisce tutto l'organismo, al livello inferiore, ovvero a quota -2,40 ml, si trova il salone per il versamento tributi; a quello superiore, a quota +1,90 ml, si trovano gli uffici del Pubblico registro automobilistico.\nAlla quota +5,80 ml, lungo il fronte principale e all'interno si trova la sede degli uffici e della rivista \"Aci\", mentre affacciati sul doppio volume centrale sono atri uffici che ospitano un'azienda assicurativa.\nIl piano superiore \u00e8 l'ultimo riservato agli uffici. A partire da questo si elevano i quattro piani dell'albergo, con una tradizionale distribuzione a pettine.\nLe destinazioni d'uso interne sono espresse coerentemente all'esterno da prospetti, unificati formalmente dall'uso del reticolo ritmico-strutturale.\nAmpi campi ciechi - delimitati e segnati dalle lunghe fasce verticali delle aperture - identificano le stanze dell'albergo. L'andamento orizzontale caratterizza, pur con identica logica espressiva, il corpo basso di base.\nLa complessit\u00e0 dell'organizzazione funzionale \u00e8 connotata da una spazialit\u00e0 fluida e dinamica. Grazie al particolare sistema strutturale si realizza la compenetrazione degli spazi interni di uso collettivo e gli ambienti dell'albergo scavalcano, affiancano o sottopassano di volta in volta la grande hall centrale o le riservate sale del club. L'uso delle sole strutture con funzione di delimitazione spaziale determina condizioni di trasparenza e unitariet\u00e0 visiva ai piani bassi dove si appoggiano i grossi cavalletti che portano i due corpi alti. Ne deriva una intensa espressivit\u00e0 costruttiva che sottolinea le due differenti situazioni: una normale maglia strutturale a pilastri e travi ai piani superiori e, nel corpo inferiore, sottili tiranti che portano appesi all'\"albero\" centrale i piani sfalsati.\nI materiali presenti all'interno sono il ferro, il legno e un diffuso uso del cristallo, trattati con lo stesso atteggiamento progettuale generale, in completa continuit\u00e0 di scala e coerenza formale.\nFortuna critica.\nIl risultato fu accolto con grande interesse sia dalla critica sia dalla cittadinanza in genere, che vedeva nell'operazione un primo risultato concreto di una politica di decentramento degli edifici pubblici e di alleggerimento funzionale del centro storico. Per quanto riguarda la qualit\u00e0 architettonica, anche al di fuori dell'ambito locale, l'edificio fu valutato come una delle pi\u00f9 significative realizzazioni degli anni cinquanta, ricevendo il premio In/Arch 1962.\nLa complessa articolazione spaziale determinata dall'accurata ricerca tipologica, il riuscito connubio tra chiarezza strutturale e attenzione formale in un risultato di alta qualit\u00e0 spaziale hanno fatto collocare questa realizzazione tra le pi\u00f9 significative dell'architettura razionalista degli anni '50 a Firenze. La sua costruzione viene registrata nelle riviste di settore con un discreto interesse che and\u00f2 anche oltre l'ambito strettamente locale.\nL'edificio \u00e8 segnalato nel repertorio di Aleardi e Marcetti tra le opere considerate 'eccellenze' tra quelle selezionate dalla ricerca."}
{"id": "1784892", "revid": "108107", "url": "https://it.wikipedia.org/wiki?curid=1784892", "title": "Sir Alex Ferguson", "text": ""}
{"id": "1784895", "revid": "295403", "url": "https://it.wikipedia.org/wiki?curid=1784895", "title": "Minnesota Thunder", "text": "Il Minnesota Thunder \u00e8 stata una societ\u00e0 calcistica statunitense con base nella citt\u00e0 di Blaine (Minnesota).\nIl club venne fondato nel 1990 come squadra amatoriale, divenendo un team professionsitico nel 1994. Da quella stagione i Thunder hanno militato nella USL First Division, campionato che hanno vinto nel 1999 (quando ancora era denominato A-League) e in cui si sono classificati secondi in ben tre occasioni (1998, 2000 e 2003). La societ\u00e0 \u00e8 stata sciolta nel 2009 per problemi economici.\nStadio.\nIl primo stadio dei Thunder \u00e8 stato il National Sports Center di Blaine, in cui hanno giocato fino al 2003. Nelle stagioni dal 2004 al 2007, lo stadio di casa del club \u00e8 diventato il James Griffin Stadium di St. Paul, ma nel 2008 c'\u00e8 stato il ritorno al vecchio impianto."}
{"id": "1784899", "revid": "1305772", "url": "https://it.wikipedia.org/wiki?curid=1784899", "title": "What a Carve Up!", "text": ""}
{"id": "1784906", "revid": "1573940", "url": "https://it.wikipedia.org/wiki?curid=1784906", "title": "Bartramia longicauda", "text": "Il piro-piro codalunga (Bartramia longicauda ) \u00e8 un uccello della famiglia Scolopacidae. \u00c8 l'unica specie del genere Batramia.\nDistribuzione e habitat.\nQuesto uccello vive in tutto il Nord America e d'inverno migra in Sud America. \u00c8 saltuario nei Caraibi, in Australia, Nuova Zelanda, Mauritania, Gabon. \u00c8 di passo anche in Europa, dove lo si incontra sulla costa atlantica (Isole Scilly in particolare), in Germania, Svezia e in Italia."}
{"id": "1784912", "revid": "767487", "url": "https://it.wikipedia.org/wiki?curid=1784912", "title": "Darkwood (singolo)", "text": "Darkwood \u00e8 un singolo in inglese di Graziano Romani, pubblicato e distribuito il 17 maggio 2008 in occasione del primo raduno ufficiale dei fan del fumetto Zagor, iscritti al \"Forum ZTN\".\nLa title-track \u00e8 infatti ispirata alle gesta di Zagor (Darkwood \u00e8 il luogo in cui si svolgono le sue storie) e riproduce alcune strofe precedentemente apparse in alcuni albi dello \"Spirito con la Scure\".\nLo stesso Graziano Romani, \u00e8 iscritto al forum ZTN ed \u00e8 un grandissimo esperto di Zagor, nonch\u00e9 validissimo collezionista. Dopo il brano \"Darkwwood\" tra il forum ZTN e Graziano si \u00e8 creata una grande collaborazione, sfociata nel gemellaggio tra gli Spiriti Liberi (fan ufficiali di Graziano)ed i forumisti di ZTN: collaborazione che si \u00e8 concretizzata nell'apertura di una sezione del forum ZTN denominata \"Rock &amp; Comics\" in cui il binomio musica-fumetti, viene vagliato in ogni suo singolo aspetto."}
{"id": "1784913", "revid": "339392", "url": "https://it.wikipedia.org/wiki?curid=1784913", "title": "Progressive italiano", "text": ""}
{"id": "1784914", "revid": "767487", "url": "https://it.wikipedia.org/wiki?curid=1784914", "title": "Avvolte", "text": "Il progetto Avvolte Kristedha prende vita nel 1996, entrando nella scena alternativa italiana.\nStoria.\nDopo il primo anno in sala prove, nasce \"Penombra\", la prima demo di brani inediti (Dracma Studios\u00a0\u2013 Torino) con la collaborazione del fonico Dario Colombo (Linea 77).\nNell'ottobre 1997 il gruppo suona a Milano nel C.S. \"Breda Occupata\" con i Senza Benza, i Punkreas e gli Shandon, nel video \"Never trust a punk\" dei Crummy Stuff, trasmesso su Videomusic ed MTV.\nDurante l'estate del 1998 registrano il loro primo disco, Progenie, che contiene 9 brani inediti ed ha molti consensi dalle emittenti radiofoniche piemontesi; viene inoltre presentato nella trasmissione \"Arrivano i Nostri\" di TMC2 da Marco Galli e Gi\u00f2 Ferraris.\nNello stesso anno gli Avvolte Kristedha si esibiscono in numerosi live sui palchi del Nord Italia in manifestazioni come: Tendenze - (PC), Non solo rock - (MI), Black Station Festival - (MI), Emergenza Rock - (MI), Sabbie Live - (BG), Cortile Animato - (Alba), KappaZone Murazzi -(TO).\nNel 2000 vede la luce Ama-n-tide, il secondo disco, contenente 11 brani inediti, che desta la curiosit\u00e0 di Eugenio Cervi, il quale decide di distribuirli in diffusione nazionale con la Venus Distribuzione (Mi). Il disco \u00e8 recensito positivamente dalle maggiori testate del settore e tre singoli dell'album vengono trasmessi ciclicamente da emittenti radiofoniche di rilevanza nazionale.\nNel 2002 l'arrivo del chitarrista Eugenio Ieracitano determina una svolta nella sensibilit\u00e0 degli arrangiamenti, delineando ulteriormente il sound del gruppo. Nel novembre dello stesso anno gli Avvolte Kristedha partecipano al M.E.I. esibendosi come open band di Afterhours e 24 Grana.\nL'attivit\u00e0 live della band investe i pi\u00f9 importanti palchi d'Italia: Hiroshima Mon Amour (TO), il Leoncavallo (MI), Il Rivolta (VE),lo Zion Live (CH), il Transistor (TO), Black Valley Engine Power Fest (CN). La band intensifica sensibilmente l'attivit\u00e0 live, portando la propria musica nella vicina Svizzera e in tutta Italia, con la collaborazione dell'agenzia di booking Triciclo concerti.\nNel 2005 viene utilizzato il brano \"Pelle\", singolo del disco Ama-n-tide come colonna sonora della pubblicit\u00e0 per l'auto Lancia Y Sport, mentre il brano strumentale \"Supercombi\" viene scelto nel 2006, appena terminata la registrazione del nuovo disco Avvolte Kristedha, come colonna sonora per la presentazione dell'auto Fiat Sedici in occasione delle Olimpiadi 2006 a Torino.\nLa band decide di intitolare l'album scegliendo il proprio nome, quasi come omaggio al loro lungo viaggio. 10 tracce di rock e ballate su cui si stagliano liriche che scavano dritte nel profondo. Il disco vanta la produzione artistica di Franz Goria (Fluxus/Petrol) e la masterizzazione al Turtle Tone Studios di New York (Sting, John Zorn, Moby, Giant Sand).\nDopo un cambio di formazione nel settembre 2007, gli Avvolte Kristedha continuano semplicemente come Avvolte. Il pi\u00f9 recente tour li ha confermati come una delle migliori live band italiane, sbalordendo ogni volta con scariche fulminanti di chitarre noise e sussurri aggrappati a poche note che danno vita a un live emotivo e di fortissimo impatto.\nNel 2012 esce il quarto disco \"L'essenziale \u00e8 invisibile agli occhi\" che vede molte ed importanti collaborazioni che impreziosiscono le 11 canzoni. Prime tra tutte la voce di Lydia Lunch che ha scritto e recitato una poesia nel brano \"Nessuna Rete\". Ne \"La vita che ti spetta\" alla chitarra slide ascoltiamo un ipnotico Roberto Angelini, la scura e profonda voce di Franz Goria in \"Sono anche notte\", Luigi Napolitano (Fratelli di Soledad) alla tromba in \"Un giorno qualunque\", la voce di Diablo e il basso di Jimi dei Sikitikis in \"Per essere viva\".\nVideo.\nIl video \u00e8 stato realizzato dagli studenti del terzo anno (a.a. 2005/2006) di Illustrazione dello IED di Torino con il coordinamento del Prof. Vincenzo Gioanola (gi\u00e0 regista del video \"Fight da Faida\" di Frankie hi-nrg mc).\nPer ottenere questo particolarissimo risultato, il brano \u00e8 stato suddiviso in battute ed ogni parte interpretata in maniera istintiva. 23 ragazzi hanno disegnato e inciso ogni singolo fotogramma della pellicola cinematografica, realizzando circa 7825 disegni.\nCullate dalle dolci note della canzone, si susseguono scene surreali allinterno di uno spazio scuro ed asettico: lo sfondo \u00e8 nero come la notte.\nI protagonisti: un uomo ben vestito che indossa una maschera a 3 facce, stereotipo della societ\u00e0 doggi, ansiosa, incoerente e squilibrata, ed un bimbo spensierato e puro.\nL'uomo, in uno stato di sonno apparente, si prepara come tutti i giorni ad andare in ufficio ma questa volta si ritrova a fare cose che non faceva da tempo\nLinsonne e il bimbo giocano insieme, il primo vivendo con disagio e timore ci\u00f2 che gli capita, il secondo mostrando il modo naturale di affrontare le cose.\nNella seconda parte, quando la voce canta ma il giorno non mi avvolger\u00e0, esplode il bianco illuminando la scena, ed il giorno svela al protagonista e allo spettatore la sua mostruosit\u00e0, rendendolo consapevole di ci\u00f2 che \u00e8 diventato crescendo. Le distorsioni e il grido dellinsonne sottolineano il cambio drastico di atmosfera, scagliando il protagonista in un baratro di disperazione, dal quale sembra che solo la morte potr\u00e0 salvarlo. Forse lultima scena gli ridar\u00e0 un barlume di speranza\nIl videoclip \u00e8 stato girato nel Marzo 2009 nella sala pose dellIstituto Europeo di Design di Torino.\nAnno: 2009\nRealizzazione: Marzo 2009\nArtista: Avvolte\nFormato: 16\u00a0mm\nRegia: Christian Torelli\nRiprese: Christian Torelli, Irene Ritorto\nFotografia: Irene Ritorto\nTrucco: Laura Leonardi\nMontaggio e post-produzione:TRICICLO Adv\nDurata:417\nProduzione: TRICICLO Eventi Indipendenti\nApocalittico \u00e8 l'unico scenario possibile per un brano come \"S\u00ec cos\u00ec\", il cui tsunami sonoro esplode e travolge senza preavviso.\nMusica e parole non hanno piet\u00e0 per niente e per nessuno, tanto meno per la pellicola destinata a saltare costantemente.\nE fra polvere e vetri rotti, la band, perfettamente a suo agio, fa solo quello che sa fare: suona!\nIl videoclip \u00e8 stato girato il 12 luglio a Torino, presso la fabbrica Ex Fimit con la regia di Davide Fiore.\nAnno: 2008\nTempo di realizzazione: Luglio 2008\nArtista: Avvolte\nFormato: 16\u00a0mm\nRegia: Davide Fiore\nRiprese: Davide e Daniele Fiore\nFotografia: Cristina Gugnali, Irene Ritorto, Alessio Zemoz\nTrucco: Laura Leonardi\nMontaggio e post-produzione: TRICICLO Adv\nDurata: 4 minuti e 19 secondi\nProduzione: TRICICLO Eventi Indipendenti\nThe video is made entirely in stop motion.\nTo do this music video clip have been used:\nCanon 350 D\nCanon 5D Mark2\ncanoe (to reach by the islands of the lagoon)\ntwo stands\nmosquito net\nmosquito repellent\nstrands of white wool\ncotton\nstructure of a paper lamp\nold grandmother's petticoat\nlots of sand, water, sky and grass\nsome cloud\nsunlight\na bit of wind\nendless patience and dedication.\nDirector: Maya Rota Klein\nDirector of photography: Silvia Tau Simonetti\nLocation manager and Set designer: Diego Lorenzo Zanitti\nFilm editor: Maya Rota Klein\nActress: S.Ator"}
{"id": "1784915", "revid": "104458", "url": "https://it.wikipedia.org/wiki?curid=1784915", "title": "Lugi", "text": "I Lugi, Lugii, Lygii, Ligii, Lugiones o Lougoi furono una trib\u00f9 di origine indoeuropea. Vissero tra il 400 a.C. ed il 300 d.C. nell'Europa centrale, a nord dei Sudeti nel bacino dell'alto Oder e della Vistola, occupando buona parte dell'attuale Polonia centro-meridionale (per la precisione le regioni della Slesia, della Grande Polonia, della Masovia e della Piccola Polonia). Molti archeologi identificano i Lugi con la cultura di Przeworsk. Oltre al paese dei Lugi vi erano i Goti.\nIl motivo della loro potenza era il controllo del tratto centrale della Via dell'ambra dalla Sambia al Mar Baltico, fino ad alcune provincie dell'impero romano: Pannonia, Norico e Rezia. Una trib\u00f9 con lo stesso nome abit\u00f2 la parte meridionale del Sutherland, in Scozia.\nEtnonimo.\nLa provenienza etnica dei Lugi \u00e8 un argomento dibattuto tra numerosi storici tedeschi e polacchi. Il termine \"Lugi\" potrebbe derivare dallo slavo \"\u043b\u044e\u0384\u0434\u0457\u0435\", che significa \"persone\". Nella moderna lingua serba il termine \"\u043b\u0443\u0433\" significa \"piccola foresta\". In questo senso \"Lugi\" potrebbe indicare le \"persone della foresta\". I Serbi usano attualmente varie parole derivate da questo termine, e fanno tutti riferimento a foreste, legno o cose simili.\nAntichi autori li legano ai germani Suebi, affermando che essi componevano una confederazione di trib\u00f9 di etnie diverse. Molti studiosi concordano sul fatto che fossero composti di due gruppi distinti.\nEsiste una possibilit\u00e0 che i Sorabo-lusaziani, la cui terra in lusaziano ed in polacco si chiama \"\u0141u\u017cyce\" (l'aggettivo sarebbe \"\u0142u\u017cycki\"), siano tra i discendenti dei Lugi. Il termine \"\u0141u\u017cyce/\u0142u\u017cycki\" sarebbe quindi una derivazione di \"Lugi\". Altri nomi della stessa regione che potrebbero rifarsi ai Lugi sono: (la 'g' latina somiglia nella pronuncia alla 'dz' di altre lingue)\nStoria.\nLa Federazione Lugia si form\u00f2 probabilmente quando venne menzionata la prima volta, nei lavori di Strabone (\"Geografia\").\nSecondo Strabone i Lugi erano un \"grande popolo\" che, insieme ad altri popoli quali Semnoni, Zumi, Butones, Mugilones e Sibini, fecero parte di una federazione guidata da Maroboduo, re dei Marcomanni, con sede nell'attuale Boemia (9 a.C. - 19 d.C.). La successiva citazione dei Lugi risale ai tempi dell'imperatore romano Claudio (41-54). Secondo gli Annales di Tacito, nel 50 \"una grande moltitudine\" di Lugi, alleati dei Romani, prese parte alla caduta dello stato Vannio dei Quadi, situato nell'attuale Moravia-Slovacchia.\nAltre informazioni sono reperibili dall'opera di Cassio Dione \"Storia Romana\", nella quale parla di eventi accaduti nel 91-92 durante il regno di Domiziano. I Lugi si allearono con i Romani chiedendo loro aiuto contro i propri vicini occidentali, la trib\u00f9 germanica dei Suebi. Domiziano sped\u00ec 100 cavalieri per aiutare i Lugi. Non si sa se questi cavalieri arrivarono a destinazione; se lo fecero, si tratterebbe della prima presenza di soldati romani sul suolo dell'odierna Polonia.\nI registri polacchi confermano l'alleanza con i Romani.\nI Buri, che secondo Tolomeo facevano parte dei Lugi, ebbero un ruolo importante nelle Guerre Marcomanniche (166-180): i romani vennero obbligati ad organizzare un'apposita campagna militare contro di loro, denominata \"Expeditio burica\", nel 182-183, durante il regno di Commodo.\nLa successiva storia dei Lugi \u00e8 incerta, ma alcuni storici sostengono che si possano identificare con la trib\u00f9 dei \"Longiones\" (o \"Logiones\") citata da Zosimo. Nel suo \"Historia Nova\" questa trib\u00f9, guidata dal capo Semnone, viene sconfitta dall'imperatore Probo nel 279 in Rezia, nei pressi del fiume Lygis (normalmente identificato con il Lech che scorre nelle attuali Austria e Baviera). Un'altra citazione potrebbe essere quella del grande popolo dei \"Lupiones-Sarmatae\" mostrata sulla mappa latina denominata Tavola Peutingeriana, generalmente datata tra il II ed il IV secolo.\nSociet\u00e0.\nDivisione tribale.\nSecondo Tacito, i Lugi erano divisi in numerose trib\u00f9 (\"civitates\"), delle quali vengono citate le cinque pi\u00f9 potenti: Arii, Elveconi, Manimi, Elisi e Naarvali. Claudio Tolomeo cita i Lugi Omani, i Lugi Diduni ed i Lugi Buri, situati vicino all'alto corso della Vistola nella Germania Magna, in quella che ora \u00e8 la Polonia. I nomi usati implicano che i Lugi fossero divisi in Omani, Diduni e Buri. Negli scritti di Tacito i Buri sono una trib\u00f9 suebica a parte, ed \u00e8 quindi possibile che si siano uniti alla Federazione Lugia in seguito."}
{"id": "1784917", "revid": "767487", "url": "https://it.wikipedia.org/wiki?curid=1784917", "title": "Sordo", "text": ""}
{"id": "1784918", "revid": "43530", "url": "https://it.wikipedia.org/wiki?curid=1784918", "title": "Sorda", "text": ""}
{"id": "1784923", "revid": "767487", "url": "https://it.wikipedia.org/wiki?curid=1784923", "title": "Sette allegri cadaveri", "text": "\"Sette allegri cadaveri (What a Carve Up!)\" \u00e8 un film del 1961 diretto da Pat Jackson.\nIl film britannico, di genere commedia-horror, \u00e8 interpretato da Kenneth Connor, Shirley Eaton e Sid James. La pellicola \u00e8 un \"remake\" di \"The Ghoul\", horror uscito nel 1933 e interpretato da Boris Karloff. Il film \u00e8 conosciuto negli Stati Uniti con il titolo \"No Place Like Homicide!\".\nTrama.\nIl film si svolge in un lugubre castello nel quale Ernie Broughton, invitato da Everett Sloane e accompagnato dall'amico Sid, si reca per ricevere l'eredit\u00e0 di un vecchio zio. Qui trova l'affascinante Linda Dixon, dalla quale \u00e8 fortemente attratto. Ben presto, per\u00f2, i membri della famiglia riuniti nel castello vengono uccisi ad uno ad uno in circostanze misteriose.\nRiferimenti.\nLo scrittore Jonathan Coe, nel suo romanzo \"La famiglia Winshaw\", cita spesso il film. Il titolo originale del romanzo, cos\u00ec come quello del film, \u00e8 proprio \"What a Carve Up!\". La scena in cui Ernie entra in camera di Linda viene raccontata pi\u00f9 volte nel romanzo. L'avvocato che convoca il protagonista Michael Owen a Winshaw Towers, per assistere alla lettura del testamento di Mortimer Winshaw, si chiama Everett Sloane, come il personaggio che avverte Ernie della necessit\u00e0 di recarsi presso il castello dello zio per la lettura delle sue ultime volont\u00e0.\nIl film viene citato, sempre da Jonathan Coe, in un altro suo romanzo: \"La casa del sonno\"."}
{"id": "1784925", "revid": "1543377", "url": "https://it.wikipedia.org/wiki?curid=1784925", "title": "Benjamin West", "text": "Originario della Pennsylvania, si form\u00f2 in patria come ritrattista: si trasfer\u00ec poi in Italia, dove si specializz\u00f2 nella realizzazione di dipinti a soggetto storico. Nel 1763 si stabil\u00ec in Gran Bretagna, dove ottenne un grande successo e numerosi incarichi ufficiali: nel 1772 succedette a Joshua Reynolds come presidente della Royal Academy of Arts.\nNotevole fu anche la sua influenza nello sviluppo della pittura negli Stati Uniti: presso il suo studio di Londra si formarono, infatti, numerosi artisti americani, per esempio Gilbert Stuart.\nBiografia.\nGiovinezza.\nBenjamin West nacque il 10 ottobre 1738 a Springfield, in Pennsylvania (ma allora l'America era ancora una colonia del Regno Unito) da John e Sarah West. La famiglia, che comprendeva altri nove fratelli, ben presto si spost\u00f2 a Newton Square, dove John aveva una locanda; fu qui che il giovane Benjamin rivel\u00f2 le proprie attitudini artistiche, grazie ad un gruppo di nativi americani che gli mostrarono il procedimento per ottenere la pittura miscelando polvere di carbone e gesso con il succo delle bacche. In seguito a questa lezione stimolante egli divenne un autodidatta entusiasta, imparando i rudimenti dell'arte con pochissima educazione formale.\nDal 1746 al 1759 West fu attivo in Pennsylvania, principalmente come ritrattista. Quando egli si spost\u00f2 a Lancaster nel 1756, il suo protettore, l'armaiolo William Henry, lo persuase ad eseguire una \"Morte di Socrate\" basandosi su un'incisione di Charles Rollin. L'opera, che riscosse un vivo successo (tanto da esser definita \u00abil dipinto pi\u00f9 interessante prodotto nell'America coloniale\u00bb) fu notato da William Smith, \"provost\" del college di Philadelphia; quest'ultimo offr\u00ec al pittore sia i primi insegnamenti artistici, ma soprattutto la possibilit\u00e0 di venire a contatto con le pi\u00f9 eminenti personalit\u00e0 del Pennsylvania. Fu proprio in questo periodo, infatti, che West venne a contatto con John Wollaston, con il quale complet\u00f2 la propria - seppur minima - educazione pittorica.\nIn Italia e in Inghilterra.\nIntanto, a Philadelphia conobbe Thomas Godfrey e Francis Hopkinson (il celebre disegnatore della bandiera americana) e si stabil\u00ec a New York, dove fu specialmente attivo come ritrattista; da qui nel 1760 salp\u00f2 per l'Italia, sbarcando a Livorno. Soggiorn\u00f2 a Roma, dove trov\u00f2 un protettore inglese che lo present\u00f2 ad Alessandro Albani; fu il sodalizio che trattenne con questo cardinale ad aprirgli le porte delle gallerie del Vaticano. Presso il pubblico dell'Urbe, assai interessato alle ingenuit\u00e0 e alle opere d'arte di questo giovane americano apprendista pittore, Benjamin riscosse un caloroso successo: si diffuse addirittura la diceria che, davanti all'Apollo del Belvedere, egli avesse esclamato: \u00abCome somiglia a un guerriero Mohawk!\u00bb. L'eco del talento del \u00abRaffaello americano\u00bb (come divenne noto) giunse anche al Ducato di Parma e Piacenza e ad Angelika Kauffmann, che rimase folgorata dal suo fascino: il cuore di West, tuttavia, era rivolto a Elizabeth Shewell, una giovane fanciulla di Filadelfia che da l\u00ec a poco lo raggiunse a Londra, dove il pittore s'era spostato nell'agosto del 1763. Il matrimonio con Elizabeth, che si riveler\u00e0 molto felice e sar\u00e0 coronato dalla nascita di due figli, fu celebrato nel 1765 nella chiesa di Saint Martin-in-the-Fields.\nStabilitosi a Bath prima e a Londra poi, West in poco tempo arriv\u00f2 a conquistare il gusto del pubblico inglese, soprattutto grazie all'esecuzione di un riuscitissimo dipinto di Agrippina che sbarca a Brindisi con le ceneri di Germanico. West qui entr\u00f2 in contatto con Richard Wilson, Joshua Reynolds e Samuel Johnson, divenendo anche il confidente del Re Giorgio III: la Corona inglese spesso chiam\u00f2 a s\u00e9 West, sia per commissionargli quadri, che per questioni pi\u00f9 frivole (la Regina arriv\u00f2 a contattarlo addirittura per consultarsi in materia di abiti e gioielli). Nel 1792, alla morte del Reynolds, a West venne affidata anche la presidenza della Royal Academy, che lo rese una delle personalit\u00e0 artistiche pi\u00f9 influenti in Gran Bretagna. Furono numerosi gli allievi che udirono le sue lezioni: tra i pi\u00f9 significativi, si possono ricordare Ralph Earl, Samuel Morse, Robert Fulton, Charles Willson Peale, Rembrandt Peale, Matthew Pratt, Gilbert Stuart, John Trumbull, Washington Allston, Thomas Sully, John Green, Abraham Delanoy, e Thomas Phillips.\nBenjamin West, infine, mor\u00ec nella sua dimora a Newman Street, Londra, l'11 marzo 1820; sinceramente pianto dai suoi contemporanei, fu sepolto con tutti gli onori alla cattedrale di San Paolo.\nProduzione pittorica.\nWest fu un pittore assai prolifico: le sue opere pi\u00f9 significative sono \"Il generale Johnson che salva un ufficiale francese ferito\" (1764-1768), \"Agrippina che sbarca a Brindisi con le ceneri di Germanico\" (1768), \"La morte di Wolfe\" (1771) e \"Il trattato di William Penn con gl'Indiani\" (1772). Malgrado West raggiunse la gloria proprio eseguendo opere di soggetto storico, la sua copiosissima produzione pittorica si sostanzia principalmente di composizioni esplicitamente desunte dall'antichit\u00e0 classica e dalla \"Bibbia\".\nBenjamin West \u00e8 bene rappresentato nello Smithsonian American Art Museum e in molte gallerie provinciali, nella Tate Gallery di Londra, nel Museum of Fine Arts di Boston, e nel Metropolitan Museum of Art di New York."}
{"id": "1784926", "revid": "486946", "url": "https://it.wikipedia.org/wiki?curid=1784926", "title": "What a carve up", "text": ""}
{"id": "1784928", "revid": "287204", "url": "https://it.wikipedia.org/wiki?curid=1784928", "title": "Allan Ramsay (pittore)", "text": "Biografia.\nFiglio dell'omonimo poeta scozzese, si form\u00f2 come artista prima a Edimburgo, poi a Londra e, infine, in Italia (Roma e Napoli), dove fu a bottega da Francesco Solimena ed ebbe modo di conoscere l'opera di Pompeo Batoni, ritrattista molto apprezzato dai nobili inglesi in visita a Roma.\nTornato in patria, divenne pittore di corte di Giorgio III e realizz\u00f2 numerosi ritratti del sovrano e dei membri della sua famiglia (la regina Carlotta con il principe di Galles e il duca di York). Per lui posarono anche i filosofi Jean-Jacques Rousseau e David Hume."}
{"id": "1784929", "revid": "339392", "url": "https://it.wikipedia.org/wiki?curid=1784929", "title": "Symphonic prog", "text": ""}
