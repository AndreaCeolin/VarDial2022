{"id": "1736314", "revid": "1543377", "url": "https://it.wikipedia.org/wiki?curid=1736314", "title": "Caio Mario Coluzzi Bartoccioni", "text": "Biografia.\nFiglio dell'epidemiologo umbro Alberto Coluzzi, e di Anna Wimmer, educatrice tedesca di Passavia, ebbe come sorella l'attrice Francesca Romana Coluzzi. Visse i primi anni con la famiglia in Albania, dove il padre era stato inviato per svolgere attivit\u00e0 di ricerca e lotta antimalarica dall\"'Istituto di Malariologia\" Ettore Marchiafava, durante il periodo di occupazione italiana. In seguito agli eventi legati all'Armistizio di Cassibile, il 14 ottobre 1943 la famiglia fece ritorno a Perugia, per poi trasferirsi alla fine del 1945 nella \"Casa delle Palme\", una grande casa di campagna sita nella frazione di Monticelli, acquistata dal padre per insediarvi la famiglia, congiuntamente al \"laboratorio sperimentale di indagini malariologiche\".\n\u00c8 stato docente di parassitologia all'Universit\u00e0 La Sapienza di Roma, collaboratore del progetto dell'Organizzazione Mondiale della Sanit\u00e0 (OMS), direttore del laboratorio per l'Epidemiologia della Malaria del Dipartimento di Scienze di Sanit\u00e0 Pubblica dell'Universit\u00e0 La Sapienza di Roma e accademico dei Lincei.\nContributi scientifici.\nIniziato alla ricerca scientifica in giovane et\u00e0 dal padre Alberto (la sua prima pubblicazione risale ai tempi del Liceo classico), \u00e8 stato autore di oltre 300 pubblicazioni scientifiche. Le ricerche di Mario Coluzzi hanno messo in evidenza gli effetti del DDT sull'insorgenza di fenomeni di resistenza della zanzara Anopheles, vettore della malaria.\nImportanti sono i suoi contributi sulla genetica dei vettori malarici, che lo hanno portato al riconoscimento dell'esistenza di sei specie gemelle del genere Anopheles, ciascuna in possesso di diversa capacit\u00e0 di contribuire alla diffusione della malattia. Collegato a questo lavoro \u00e8 l'ipotesi da lui avanzata sull'origine e diffusione della forma fatale di malaria, dovuta all'opera di una specie di \"Anopheles\" spiccatamente antropofilica che, circa 6000 anni fa, ha dato inizio al processo che avrebbe portato all'espansione e diffusione attuale della malattia.\nLe sue ricerche genetiche hanno poi portato alla pubblicazione dell'intero genoma dell'Anopheles e del \"Plasmodium\". All'attivit\u00e0 di Coluzzi si deve poi la creazione di una scuola scientifica, che conta decine di importanti scienziati, e la promozione e direzione di importanti collaborazioni scientifiche internazionali con paesi in via di sviluppo, per la lotta alla malaria, soprattutto in area sub-sahariana, finanziati dal Ministero degli affari esteri e dall'Istituto Pasteur-Fondazione Cenci Bolognetti.\nGli studi di Mario Coluzzi sui siti riproduttivi del vettore malarico \"Anopheles gambiae\", costituiti da piccoli ed effimeri accumuli temporanei di acqua dolce, hanno mostrato come non sia acriticamente estensibile, all'Africa subsahariana, il modello sinergico che vede, nel mondo occidentale, le pratiche e lo sviluppo agricolo quali importanti elementi di contrasto alla riproduzione del vettore. In ambiente subsahariano, al contrario, i fattori di trasformazione ambientale indotti dall'uomo (deforestazione, irrigazione, desalinizzazione delle aree costiere), hanno il solo effetto di moltiplicare i siti e le opportunit\u00e0 riproduttive del vettore, incrementando la trasmissione del parassita.\nRecenti ricerche condotte da lui e dal suo gruppo, hanno investigato fenomeni di resistenza malarica all'interno dell'etnia dei \"Fulani\" comparata a quella dei \"Dogon\" (see Difference in susceptibility to Malaria between two sympatric ethnic groups in Mali, 2005).\nAffiliazioni e riconoscimenti.\n\u00c8 stato membro del \"Committee on Malaria Prevention and Control\" dell'United States National Academy of Sciences e ha fatto parte della \"Task Force on Malaria Prevention and Control\" dell\"'Advisory Group on the Control of Tropical Diseases\", e della \"Task Force for the Multilateral Initiative on Malaria\" (MIM). \u00c8 sodale della Societ\u00e0 italiana di Parassitologia, della Royal Society of Tropical Medicine and Hygiene, membro del consiglio d'amministrazione dell'Istituto Pasteur-Fondazione Cenci Bolognetti.\nL'Accademia dei Lincei gli ha conferito il Premio Feltrinelli nel 1989. L'Istituto Pasteur, nel 2003, gli ha assegnato il Premio internazionale \u00c9mile Brumpt per \"la prestigiosa carriera spesa nella lotta contro la malaria e la parassitologia nel mondo\". Il 10 aprile 2008 gli \u00e8 stato consegnato, presso il Laboratorio Europeo di Biologia Molecolare (Embl) dell'Universit\u00e0 di Heidelberg, il \"BioMalPar Life Award\", conferito dal BiomalPar (Biology and Pathology of Malaria Parasite), il network di eccellenza istituito dalla Commissione europea."}
{"id": "1736317", "revid": "712828", "url": "https://it.wikipedia.org/wiki?curid=1736317", "title": "Saimaa (disambigua)", "text": ""}
{"id": "1736318", "revid": "767487", "url": "https://it.wikipedia.org/wiki?curid=1736318", "title": "La Famiglia Rossi vs tutti", "text": "La Famiglia Rossi vs tutti \u00e8 il quinto album in studio del gruppo La Famiglia Rossi pubblicato nel 2007 dall'etichetta discografica Dischi Lampo.\nIl disco.\n\"La Famiglia Rossi vs tutti\" affronta con sonorit\u00e0 pi\u00f9 \"dure\" rispetto ai precedenti album, temi semplici con cui si \u00e8 chiamati a confrontarci quotidianamente. Tutto questo attraverso uno ironico e scanzonato, ma sempre attento alle tematiche sociali contemporanee al nostro tempo."}
{"id": "1736320", "revid": "767487", "url": "https://it.wikipedia.org/wiki?curid=1736320", "title": "Antun Rudinski", "text": "Carriera.\nGiocatore.\nDebutta da professionista nel 1952 con la squadra cittadina dello FK Spartak Subotica, ma dopo una sola stagione suscita l'interess da parte della Stella Rossa di Belgrado, che lo ingaggia nell'estate del 1953, e con cui rimane per nove stagioni vincendo quattro campionati della RSF di Jugoslavia, due Coppe di Jugoslavia e la Mitropa Cup 1958.\nAll'inizio della stagione 1962-1963 si trasferisce ai rivali cittadini del , ma un grave infortunio ne limita il rendimento. Riprende la carriera nell'Olimpia Lubiana, prima di trasferirsi all'estero, in Svizzera, al , in Francia, al , in Germania, al , prima di chiudere la carriera al .\nAllenatore.\nHa allenato squadre medio-piccole della Germania, ma l'esperienza pi\u00f9 importante l'ha visto alla guida del ."}
{"id": "1736322", "revid": "1005847", "url": "https://it.wikipedia.org/wiki?curid=1736322", "title": "Specie di Gnaphosidae", "text": "L'elenco esaustivo delle specie della famiglia di aracnidi Gnaphosidae \u00e8 alquanto lungo.\nSi \u00e8 provveduto a dividerlo nella seguenti sottopagine:"}
{"id": "1736326", "revid": "767487", "url": "https://it.wikipedia.org/wiki?curid=1736326", "title": "It Isn't, It Wasn't, It Ain't Never Gonna Be", "text": "It Isn't, It Wasn't, It Ain't Never Gonna Be \u00e8 un duetto fra la cantante R&amp;B/soul Aretha Franklin e Whitney Houston. Estratto come singolo dall'album della Franklin \"Through the Storm\", non ha avuto particolare successo raggiungendo al massimo la posizione #41 nella Billboard Hot 100 e la #29 nella classifica inglese."}
{"id": "1736327", "revid": "599013", "url": "https://it.wikipedia.org/wiki?curid=1736327", "title": "Jupp Kapellmann", "text": "Carriera.\nClub.\nInizi\u00f2 la carriera nel 1968 come attaccante nell'Alemannia Aachen, appena promosso in Bundesliga. Nel 1970, allorquando l'Alemannia retrocesse, venne acquistato dal Colonia con cui gioc\u00f2 per tre stagioni prima come attaccante e poi come difensore. Nel 1973 fu ceduto al per circa 800.000 marchi, una cifra record a quell'epoca, e usato come centrocampista, con i bavaresi vinse diversi trofei.\nNonostante ci\u00f2, nel 1979 venne acquistato dai rivali cittadini del Monaco 1860, squadra con cui concluse la carriera nel 1981.\nNazionale.\nCon la gioc\u00f2 5 partite dal 1973 al 1974 e fu parte della rosa che vinse il .\nDopo il ritiro ha lavorato come ortopedico nella citt\u00e0 bavarese di Rosenheim."}
{"id": "1736332", "revid": "15756", "url": "https://it.wikipedia.org/wiki?curid=1736332", "title": "Via dell'Agnolo", "text": "Via dell'Agnolo \u00e8 una lunga strada della zona est del centro di Firenze, che scorre pi\u00f9 o meno in direzione parallela all'Arno tra via Verdi e il viale Giovine Italia.\nStoria.\nIl nome della via deriva da san Michele Arcangelo, pacificatore celebrato nel piccolo oratorio della Compagnia di San Michele della Pace, in piazza Sant'Ambrogio, e da una lapide all'angolo con via delle Conce, che ricordava la propriet\u00e0 di tale compagnia di un edificio proprio, con un rilievo di un angelo e con le iniziali S.[an] M.[ichele] P.[ace]. Tale memoria, distinguibile ancora negli anni settanta, \u00e8 oggi ridotta a un mozzicone pressoch\u00e9 illeggibile, tanto pi\u00f9 che nei lavori di ripristino della facciata met\u00e0 della lapide \u00e8 stata nascosta dall'intonaco.\nVia dell'Agnolo era stata divisa nel Settecento in cinque tratti, con altrettanti nomi. Dalle mura a via de' Macci si chiamava via delle Fornaci, elementi frequenti in questa zona per la produzione di tegole e mattoni (come testimonia anche la vicina via della Mattonaia); poi fino a Borgo Allegri si chiamava via del Canto alla Briga, nome derivato forse dai litigi che avvenivano in questa zona di residenza popolare (il Canto alla Briga era l'incrocio con via dei Pepi); da borgo Allegri a via de' Pepi via dell'Agnolo; il quarto tratto, tra via de' Pepi e via della Rosa, era chiamato via Laura, dalla pianta dell'alloro (\"lauro\"); infine l'ultima porzione si chiamava via delle Santucce, dal nome popolare delle monache agostiniane di San Giovanni in Laterano, che qui avevano il loro monastero, assorbito poi a San Pier Maggiore.\nFin dagli ultimi decenni del Settecento le denominazioni appaiono comunque ridotte a tre, nell'ordine via delle Fornaci, via delle Mete, via dell'Agnolo (la pianta di Ferdinando Ruggieri del 1731 documenta esclusivamente via delle Fornaci e via dell'Agnolo).\nLa zona era anticamente piuttosto periferica e i numerosi laboratori la rendevano piuttosto sgradevole e malsana, per cui era abitata dalla povera gente. Esisteva un'Arte dell'Agnolo che raccoglieva tutti i lavoratori pi\u00f9 umili e quelli scartati dalle altre Arti.\nDescrizione.\nLa strada si sviluppa per un lungo tratto interno al quartiere di Santa Croce, collegando il viale della Giovine Italia con via Verdi (canto dei Chierici). Si innestano sul suo tracciato: via Santa Verdiana, via delle Conce, via de' Macci, borgo Allegri, via Michelangelo Buonarroti, via de' Pepi e via Rosa.\nLa carreggiata, asfaltata, si allarga decisamente nell'ultimo tratto, dopo borgo Allegri, in ragione dell'intervento di risanamento della zona avviato nel 1936, che port\u00f2 alla distruzione delle vecchie case poste sul lato destro della strada, con l'edificazione di nuovi fabbricati con il fronte comunque arretrato rispetto al precedente filo stradale. Ad eccezione di questi nuovi edifici (eretti tra gli anni trenta e cinquanta del Novecento), la via \u00e8 per lo pi\u00f9 segnata da semplici e comunque antiche case a schiera. Fa eccezione il primo tratto, segnato dalle muraglie di quelli che furono gli antichi monasteri delle Murate e di Santa Verdiana, fino a pochi decenni fa adattati a istituti carcerari e oggi restituiti al quartiere sotto forma di complessi residenziali e sedi universitarie.\nLa strada \u00e8 aperta al traffico veicolare con direzione dai viali al centro della citt\u00e0, comunque limitato oltre via Santa Verdiana, dove \u00e8 una porta a controllo telematico di accesso alla Z.T.L.\nEdifici.\nGli edifici con voce propria hanno le note bibliografiche nella voce specifica.\nLapidi.\nAccanto al numero 2, la gi\u00e0 citata lapide dedicata ad Antonio Pacinotti riporta per intero:\nAl 61 la lapide dedicata all'architetto Antonio Corazzi, con medaglione con il ritratto un bronzo, dedicata dal Comune di Firenze:\nAl 123r, sulle case dell'ex-monastero delle Santucce, si legge una vecchia memoria del servizio fognario:\nTabernacoli.\nLa via, per la sua stessa natura popolaresca, \u00e8 punteggiata di numerose testimonianze di devozione popolare. Un \"Crocifisso tra i santi Verdiana e Antonio abate\" si trova davanti a via delle Conce (molto ridipinto, di un pittore fiorentino del XVI secolo, che il Carocci disse influenzato da Andrea del Sarto) e fu commissionato probabilmente dalle monache del vicino monastero di Santa Verdiana che dovettero possedere l'edificio.\nUn'illeggibile \"Madonna col Bambino e san Giovannino\" \u00e8 all'angolo con via Buonarroti: le foto prima dell'alluvione mostrano un'opulenta Madonna su una scala, col Bambino sulle ginocchia che si propende verso un energico san Giovannino, con una monumentalit\u00e0 dal sapore michelangiolesco; restaurato nel 1953 dai fratelli Benini, fu ridotto a una larva dall'alluvione di Firenze.\nAlla cantonata con via de' Pepi si trova un'altra edicola, gi\u00e0 decorata da un affresco perduto, che nel 1953 fu sostituito da \"Annunciazione\", opera di Ermanno Toschi che pure sofferse molto per l'alluvione, ma venne poi restaurata e ricollocata una trentina d'anni dopo.\nPerduto \u00e8 invece un tabernacolo dell'\"Assunta\" vicino all'angolo di Borgo Allegri. Ne resta traccia nella fototesca storica del Comune di Firenze"}
{"id": "1736345", "revid": "2184720", "url": "https://it.wikipedia.org/wiki?curid=1736345", "title": "I'm Your Baby Tonight (singolo)", "text": "I'm Your Baby Tonight \u00e8 il singolo traino e la \"title track\" del terzo album in studio di Whitney Houston, \"I'm Your Baby Tonight\".\nDopo essere stata criticata per essere diventata troppo \"pop\", l'Arista Records commission\u00f2 il nuovo lavoro della Houston al team L.A. Reid &amp; Babyface, affinch\u00e9 fosse pi\u00f9 innovativo e pi\u00f9 nello stile \"urban\"."}
{"id": "1736348", "revid": "287204", "url": "https://it.wikipedia.org/wiki?curid=1736348", "title": "Specie di Gnaphosidae (A-F)", "text": "Di seguito sono descritte tutte le specie della famiglia di ragni Gnaphosidae i cui generi sono compresi fra la lettera iniziale A e la F, note al 27 settembre 2015\nAllomicythus.\n\"Allomicythus\" Ono, 2009\nAllozelotes.\n\"Allozelotes\" Yin &amp; Peng, 1998\nAmazoromus.\n\"Amazoromus\" Brescovit &amp; H\u00f6fer, 1994\nAmusia.\n\"Amusia\" Tullgren, 1910\nAnagraphis.\n\"Anagraphis\" Simon, 1893\nAnagrina.\n\"Anagrina\" \nAneplasa.\n\"Aneplasa\" Tucker, 1923\nAnzacia.\n\"Anzacia\" Dalmas, 1919\nAphantaulax.\n\"Aphantaulax\" Simon, 1878\nApodrassodes.\n\"Apodrassodes\" Vellard, 1924\nApodrassus.\n\"Apodrassus\" Chamberlin, 1916\nApopyllus.\n\"Apopyllus\" Platnick e Shadab, 1984\nAracus.\n\"Aracus\" Thorell, 1887\nArauchemus.\n\"Arauchemus\" Ott &amp; Brescovit, 2012\nAsemesthes.\n\"Asemesthes\" Simon, 1887\nAsiabadus.\n\"Asiabadus\" Roewer, 1961\nAustraloechemus.\n\"Australoechemus\" Schmidt &amp; Piepho, 1994\nAustrodomus.\n\"Austrodomus\" \nBenoitodes.\n\"Benoitodes\" Platnick, 1993\nBerinda.\n\"Berinda\" Roewer, 1928\nBerlandina.\n\"Berlandina\" Dalmas, 1922\nBrasilomma.\n\"Brasilomma\" \nCabanadrassus.\n\"Cabanadrassus\" Mello-Leit\u00e3o, 1941\nCallilepis.\n\"Callilepis\" Westring, 1874\nCamillina.\n\"Camillina\" Berland, 1919\nCanariognapha.\n\"Canariognapha\" Wunderlich, 2011\nCaudalia.\n\"Caudalia\" \nCeryerda.\n\"Ceryerda\" Simon, 1909\nCesonia.\n\"Cesonia\" Simon, 1893\nChileomma.\n\"Chileomma\" \nChileuma.\n\"Chileuma\" \nChilongius.\n\"Chilongius\" \nCivizelotes.\n\"Civizelotes\" Senglet, 2012\nCladothela.\n\"Cladothela\" Kishida, 1928\nCoillina.\n\"Coillina\" Yin &amp; Peng, 1998\nCoreodrassus.\n\"Coreodrassus\" Paik, 1984\nCryptodrassus.\n\"Cryptodrassus\" Miller, 1943\nCryptoerithus.\n\"Cryptoerithus\" \nCubanopyllus.\n\"Cubanopyllus\" Alay\u00f3n &amp; Platnick, 1993\nDiaphractus.\n\"Diaphractus\" Purcell, 1907\nDrassodes.\n\"Drassodes\" Westring, 1851\nDrassodex.\n\"Drassodex\" Murphy, 2007\nDrassyllus.\n\"Drassyllus\" Chamberlin, 1922\nEchemella.\n\"Echemella\" Strand, 1906\nEchemographis.\n\"Echemographis\" Caporiacco, 1955\nEchemoides.\n\"Echemoides\" Mello-Leit\u00e3o, 1938\nEchemus.\n\"Echemus\" Simon, 1878\nEilica.\n\"Eilica\" \nEleleis.\n\"Eleleis\" \nEncoptarthria.\n\"Encoptarthria\" Main, 1954\nEpicharitus.\n\"Epicharitus\" Rainbow, 1916\nFedotovia.\n\"Fedotovia\" Charitonov, 1946"}
{"id": "1736349", "revid": "641453", "url": "https://it.wikipedia.org/wiki?curid=1736349", "title": "Cagliari Calcio 1989-1990", "text": "Questa voce raccoglie le informazioni riguardanti il Cagliari Calcio nelle competizioni ufficiali della stagione 1989-1990.\nStagione.\nNella stagione 1989-1990 il Cagliari disputa il campionato di Serie B da neopromossa. Il campionato non inizia nel migliore dei modi per la squadra del riconfermato ed emergente Claudio Ranieri, che perde all'esordio ad Avellino contro la formazione allenata da Nedo Sonetti salvo rifarsi la settimana dopo contro la , con rete di Mauro Valentini. Seguono un pareggio in casa col Cosenza e una nuova sconfitta con il . Dopo la debacle in Sicilia, la squadra sarda centra tre vittorie consecutive contro , e Brescia, le ultime due in trasferta, prima di un nuovo pareggio con la Reggiana. Arrivano dunque altre due vittorie: Foggia e Barletta prima della sconfitta di Torino contro i granata poi vincitori del torneo. Dopo un pareggio e una nuova sconfitta, il Cagliari ha la meglio sul (goal di Poli), pareggia nuovamente altre 2 partite, batte il (ancora Provitali) cade a Trieste e conclude battendo in casa il Messina (3-0) con doppietta di Massimiliano Cappioli e goal del bomber Fabrizio Provitali.\nIl girone di ritorno inizia con una vittoria sull' e una sconfitta a Reggio Calabria. Seguono quattro vittorie consecutive, dove spiccano una doppietta di Cappioli al Cosenza e una tripletta di Provitali al Licata prima del roboante 4-1 al Catanzaro in cui torna al goal su rigore Raffaele Paolino che non segnava dalla partita di andata col Barletta. A seguire la striscia positiva, arrivano il pareggio di Brescia e la sconfitta di Reggio Emilia. Dopo tre pareggi di fila a reti bianche e un (1-1) contro il , il Cagliari batte in ordine: Padova, Como, entrambe (1-0) con rete del capitano e rigorista Lucio Bernardini e prima di un nuovo pareggio contro l'Ancona. Il (2-2) a Pisa, con i goal di Mauro Valentini e Fabrizio Provitali vale la promozione in Serie A, ininfluenti gli ultimi due risultati (pareggio con la e sconfitta con il Messina). Giungendo al terzo posto con 47 punti, dietro primo con 53 punti ed il secondo con 51 punti (quest'ultima non batt\u00e9 i rossobl\u00f9 in campionato n\u00e9 all'andata n\u00e9 al ritorno), la squadra sarda ha cos\u00ec conquistato la seconda promozione consecutiva, quarta promossa il Parma con 46 punti.\nNella Coppa Italia ritornata ad eliminazione diretta, il Cagliari viene subito eliminato nel primo turno dalla , con i bianconeri \u2013 quell'anno poi vincitori di Coppa Italia e Coppa UEFA \u2013 che hanno avuto la meglio sui sardi, solo ai tempi supplementari grazie un goal al 108' di Oleksandr Zavarov, dopo che la partita era terminata (0-0).\nMaglie e sponsor.\nIl fornitore tecnico della stagione fu Ennerre, mentre lo sponsor ufficiale fu F.O.S. Formaggi Ovini Sardi. Durante la stagione sulle maglie della societ\u00e0 rossobl\u00f9 campeggiava la coccarda tricolore quale detentore della Coppa Italia Serie C vinta nella stagione precedente.\nRosa.\n(*) = Giocatori ceduti durante la stagione\nMarcatori.\nIl Cagliari ha partecipato a campionato e Coppa Italia; non avendo segnato in quest'ultima competizione alcun goal, le marcature sono esclusivamente quelle segnate in campionato."}
{"id": "1736354", "revid": "701660", "url": "https://it.wikipedia.org/wiki?curid=1736354", "title": "Legge di complessit\u00e0 e coscienza", "text": "La legge di complessit\u00e0 e coscienza \u00e8 la tendenza che, secondo il pensiero di Pierre Teilhard de Chardin, esiste all'interno della materia a diventare maggiormente complessa e allo stesso tempo ad accrescere la coscienza.\nLa legge fu dapprima formulata dal gesuita e paleontologo Pierre Teilhard de Chardin. Teilhard sostiene che la tendenza della materia a rendersi sempre pi\u00f9 complessa si pu\u00f2 osservare nella storia dell'evoluzione della Terra. La materia diventa pi\u00f9 complessa passando dallo stato inanimato, alla vita delle piante, alla vita degli animali, alla vita dell'uomo. Si potrebbe anche dire dalla geosfera, alla biosfera, alla noosfera della quale fanno parte gli esseri umani in quanto sono dotati di coscienza in grado di riflettere su s\u00e9 stessa. Al procedere dell'evoluzione attraverso la geosfera, la biosfera e la noosfera, la materia aumenta in modo continuo sia la complessit\u00e0 che la coscienza.\nPer Teilhard de Chardin, la legge di complessit\u00e0 e coscienza si estrinseca anche attualmente nella forma della socializzazione dell'umanit\u00e0. La superficie chiusa e circolare della Terra contribuisce ad aumentare la compressione (socializzazione) dell'umanit\u00e0. A mano a mano che gli esseri umani accrescono la vicinanza e il contatto fra di loro, i loro modi di interazione diventano progressivamente pi\u00f9 complessi in forma di reti sociali meglio organizzate in grado di contribuire ad un aumento complessivo della coscienza, ovvero della noosfera. Teilhard de Chardin immagina anche una soglia critica, che chiama Punto Omega, che costituisce il punto pi\u00f9 alto di complessit\u00e0 (socializzazione), e quindi di coscienza, che l'umanit\u00e0 pu\u00f2 raggiungere. A questo punto la coscienza travalica lo spazio e il tempo e si colloca su un altro e pi\u00f9 elevato piano dell'esistenza dal quale non pu\u00f2 pi\u00f9 tornare indietro."}
{"id": "1736357", "revid": "123486341", "url": "https://it.wikipedia.org/wiki?curid=1736357", "title": "All the Man That I Need", "text": "\"All The Man That I Need\" \u00e8 il secondo singolo estratto del terzo album in studio di Whitney Houston, \"I'm Your Baby Tonight\" nel 1991."}
{"id": "1736358", "revid": "287204", "url": "https://it.wikipedia.org/wiki?curid=1736358", "title": "Specie di Gnaphosidae (G-O)", "text": "Di seguito sono descritte tutte le specie della famiglia di ragni Gnaphosidae i cui generi sono compresi fra la lettera iniziale G e la O, note al 2 dicembre 2015\nGertschosa.\n\"Gertschosa\" Platnick &amp; Shadab, 1981\nGnaphosa.\n\"Gnaphosa\" Latreille, 1804\nHaplodrassus.\n\"Haplodrassus\" Chamberlin, 1922\nHemicloea.\n\"Hemicloea\" Thorell, 1870\nHerpyllus.\n\"Herpyllus\" Hentz, 1832\nHeser.\n\"Heser\" Tuneva, 2004\nHitobia.\n\"Hitobia\" Kamura, 1992\nHomoeothele.\n\"Homoeothele\" Simon, 1908\nHongkongia.\n\"Hongkongia\" Song &amp; Zhu, 1998\nHypodrassodes.\n\"Hypodrassodes\" Dalmas, 1919\nIbala.\n\"Ibala\" Fitzpatrick, 2009\nIntruda.\n\"Intruda\" \nKaitawa.\n\"Kaitawa\" \nKatumbea.\n\"Katumbea\" \nKishidaia.\n\"Kishidaia\" Yaginuma, 1960\nLadissa.\n\"Ladissa\" Simon, 1907\nLaronius.\n\"Laronius\" Platnick &amp; Deeleman-Reinhold, 2001\nLatonigena.\n\"Latonigena\" Simon, 1893\nLeptodrassex.\n\"Leptodrassex\" Murphy, 2007\nLeptodrassus.\n\"Leptodrassus\" Simon, 1878\nLeptopilos.\n\"Leptopilos\" Levy, 2009\nLitopyllus.\n\"Litopyllus\" Chamberlin, 1922\nLygromma.\n\"Lygromma\" \nLygrommatoides.\n\"Lygrommatoides\" \nMacarophaeus.\n\"Macarophaeus\" Wunderlich, 2011\nMatua.\n\"Matua\" Forster, 1979\nMegamyrmaekion.\n\"Megamyrmaekion\" Reuss, 1834\nMicaria.\n\"Micaria\" Westring, 1851\nMicrodrassus.\n\"Microdrassus\" Dalmas, 1919\nMicrosa.\n\"Microsa\" Platnick &amp; Shadab, 1977\nMicythus.\n\"Micythus\" Thorell, 1897\nMinosia.\n\"Minosia\" Dalmas, 1921\nMinosiella.\n\"Minosiella\" Dalmas, 1921\nMolycria.\n\"Molycria\" \nMontebello.\n\"Montebello\" Hogg, 1914\noccidentale\nMoreno.\n\"Moreno\" \nMyandra.\n\"Myandra\" \nNamundra.\n\"Namundra\" \nNauhea.\n\"Nauhea\" Forster, 1979\nNeodrassex.\n\"Neodrassex\" Ott, 2012\nNeozimiris.\n\"Neozimiris\" \nNodocion.\n\"Nodocion\" Chamberlin, 1922\nNomindra.\n\"Nomindra\" \nNomisia.\n\"Nomisia\" Dalmas, 1921\nNopyllus.\n\"Nopyllus\" Ott, 2014\nNotiodrassus.\n\"Notiodrassus\" Bryant, 1935\nOdontodrassus.\n\"Odontodrassus\" J\u00e9z\u00e9quel, 1965\nOltacloea.\n\"Oltacloea\" \nOrodrassus.\n\"Orodrassus\" Chamberlin, 1922"}
{"id": "1736362", "revid": "295403", "url": "https://it.wikipedia.org/wiki?curid=1736362", "title": "Andy Iro", "text": "Carriera.\nDopo aver cominciato la carriera al Kingsley United in Inghilterra si trasfer\u00ec in California per frequentare la University of California di Santa Barbara, nel 2004; qui fu allenato da Tim Vom Steeg come difensore centrale. Fu quindi parte integrante della squadra che nel 2004 partecip\u00f2 alla Division I Men's College Cup a Carson, dove perse ai rigori contro la Indiana University. La squadra si prese la rivincita nel 2006 quando divent\u00f2 campione della Division I battendo i Bruins della University of California di Los Angeles nella Division I Men's College Cup del 2006 a St. Louis, Missouri, primo titolo in assoluto nel calcio per l'universit\u00e0. Nel 2008 divent\u00f2 professionista, quando fu scelto dai Columbus Crew al MLS SuperDraft. Il suo debutto avvenne contro il Toronto FC, il 29 marzo 2008, alla prima giornata della stagione, con una sostituzione all'89'; al termine della stagione la squadra vinse sia la MLS Supporters Shield sia la MLS Cup 2008.\nIl 16 luglio 2011 viene ceduto al Toronto.\nNel 2012 torna in Inghilterra e si unisce allo Stevenage, venendo per\u00f2 subito ceduto in prestito al Barnet."}
{"id": "1736371", "revid": "1924342", "url": "https://it.wikipedia.org/wiki?curid=1736371", "title": "I Don't Love You", "text": "I Don't Love You \u00e8 il terzo singolo estratto dall'album \"The Black Parade\" del gruppo My Chemical Romance. La canzone \u00e8 stata pubblicata accompagnata dal video musicale il 2 aprile 2007.\nArrivando ai vertici di diverse classifiche, \"I Don't Love You\" ha riscosso un discreto successo soprattutto in Europa.\nTracce.\nVersione 1 (CD promozionale, download digitale)\nVersione 2 (CD e disco in vinile)\nVersione 3 (disco in vinile)\nVersione 4 (CD, download digitale)"}
{"id": "1736372", "revid": "287204", "url": "https://it.wikipedia.org/wiki?curid=1736372", "title": "Specie di Gnaphosidae (P-Z)", "text": "Di seguito sono descritte tutte le specie della famiglia di ragni Gnaphosidae i cui generi sono compresi fra la lettera iniziale P e la Z, note al 5 marzo 2016.\nParabonna.\n\"Parabonna\" Mello-Leit\u00e3o, 1947\nParasyrisca.\n\"Parasyrisca\" Schenkel, 1963\nPhaeocedus.\n\"Phaeocedus\" Simon, 1914\nPlutonodomus.\n\"Plutonodomus\" \nPoecilochroa.\n\"Poecilochroa\" \nProdida.\n\"Prodida\" \nProdidomus.\n\"Prodidomus\" \nPseudodrassus.\n\"Pseudodrassus\" Caporiacco, 1935\nPterotricha.\n\"Pterotricha\" Kulczy\u0144ski, 1903\nPterotrichina.\n\"Pterotrichina\" Dalmas, 1921\nPurcelliana.\n\"Purcelliana\" \nSanitubius.\n\"Sanitubius\" Kamura, 2001\nScopoides.\n\"Scopoides\" Platnick, 1989\nScotocesonia.\n\"Scotocesonia\" Caporiacco, 1947\nScotognapha.\n\"Scotognapha\" Dalmas, 1920\nScotophaeus.\n\"Scotophaeus\" Simon, 1893\nSergiolus.\n\"Sergiolus\" Simon, 1891\nSernokorba.\n\"Sernokorba\" Kamura, 1992\nSetaphis.\n\"Setaphis\" Simon, 1893\nShaitan.\n\"Shaitan\" Kovblyuk, Kastrygina e Marusik, 2013\nShiragaia.\n\"Shiragaia\" Paik, 1992\nSidydrassus.\n\"Sidydrassus\" Esyunin &amp; Tuneva, 2002\nSmionia.\n\"Smionia\" Dalmas, 1920\nSosticus.\n\"Sosticus\" Chamberlin, 1922\nSymphanodes.\n\"Symphanodes\" Rainbow, 1916\nSynaphosus.\n\"Synaphosus\" Platnick &amp; Shadab, 1980\nTalanites.\n\"Talanites\" Simon, 1893\nTalanitoides.\n\"Talanitoides\" Levy, 2009\nTheuma.\n\"Theuma\" \nTheumella.\n\"Theumella\" \nTitus.\n\"Titus\" O. P.-Cambridge, 1901\nTivodrassus.\n\"Tivodrassus\" \nTrachyzelotes.\n\"Trachyzelotes\" Lohmander, 1944\nTrephopoda.\n\"Trephopoda\" Tucker, 1923\nTrichothyse.\n\"Trichothyse\" Tucker, 1923\nTricongius.\n\"Tricongius\" \nTurkozelotes.\n\"Turkozelotes\" Kovblyuk &amp; Seyyar, 2009\nUrozelotes.\n\"Urozelotes\" Mello-Leit\u00e3o, 1938\nVectius.\n\"Vectius\" Simon, 1897\nWesmaldra.\n\"Wesmaldra\" \nWydundra.\n\"Wydundra\" \nXenoplectus.\n\"Xenoplectus\" Schiapelli &amp; Gerschman, 1958\nXerophaeus.\n\"Xerophaeus\" Purcell, 1907\nXizangia.\n\"Xizangia\" Song, Zhu &amp; Zhang, 2004\nZelanda.\n\"Zelanda\" \u00d6zdikmen, 2009\nZelominor.\n\"Zelominor\" Snazell &amp; Murphy, 1997\nZelotes.\n\"Zelotes\" Gistel, 1848\nZelotibia.\n\"Zelotibia\" Russell-Smith &amp; Murphy, 2005\nZelowan.\n\"Zelowan\" Murphy &amp; Russell-Smith, 2010\nZimirina.\n\"Zimirina\" \nZimiris.\n\"Zimiris\" \nZimiromus.\n\"Zimiromus\" Banks, 1914"}
{"id": "1736373", "revid": "1869172", "url": "https://it.wikipedia.org/wiki?curid=1736373", "title": "The Star Spangled Banner (Whitney Houston)", "text": "The Star Spangled Banner \u00e8 un singolo registrato dalla cantante statunitense Whitney Houston pubblicato a scopo di beneficenza per raccogliere fondi per i soldati e le famiglie coinvolte nella guerra del Golfo.\nIl brano \"The Star-Spangled Banner\", scritto da Francis Scott Key, \u00e8 l'inno nazionale degli Stati Uniti d'America, e la versione della Houston \u00e8 stata prodotta da Narada Michael Walden.\nDopo gli attacchi dell'11 settembre 2001, l'Arista Records ripubblic\u00f2 la versione del brano interpretata dalla Houston, per devolvere gli incassi ai vigili del fuoco e alle vittime degli attacchi."}
{"id": "1736374", "revid": "56818", "url": "https://it.wikipedia.org/wiki?curid=1736374", "title": "Vene emorroidarie", "text": ""}
{"id": "1736375", "revid": "1300584", "url": "https://it.wikipedia.org/wiki?curid=1736375", "title": "Metodo Di Bella", "text": "Il cosiddetto metodo Di Bella (o multitrattamento Di Bella, in sigla MDB) \u00e8 una terapia alternativa per il trattamento dei tumori, priva di riscontri scientifici circa i suoi fondamenti e la sua efficacia. Ideata dal medico Luigi Di Bella, fra il 1997 e il 1998 fu oggetto di una grande attenzione da parte dei mass media italiani.\nLa sperimentazione condotta nel 1999 dal Ministero della Salute sanc\u00ec la sostanziale \"inattivit\u00e0\", cio\u00e8 l'inefficacia terapeutica, del cosiddetto \"multitrattamento Di Bella\". I risultati furono pubblicati sul \"British Medical Journal\". Vennero inoltre osservate in via complementare, anche se questo non rientrava negli scopi della sperimentazione, le curve di sopravvivenza dei pazienti sottoposti allo studio. Tutte rientravano nei parametri delle curve di sopravvivenza relative alle specifiche forme di tumore in assenza di trattamento: \"in poche parole quei pazienti non avevano avuto alcun beneficio n\u00e9 terapeutico n\u00e9 in termini di allungamento della sopravvivenza con MDB\".\nNel 2005 arriva una nuova bocciatura del Metodo Di Bella nella lettera scritta dal presidente del Consiglio superiore di sanit\u00e0 Mario Condorelli all'allora Ministro della salute Francesco Storace:\nLa terapia di Di Bella fu ed \u00e8 oggetto anche di alcune teorie complottistiche da parte dei suoi sostenitori, chiamati anche \"dibelliani\", e dei figli Giuseppe e Adolfo.\nLuigi Di Bella.\nLuigi Di Bella (Linguaglossa, 18 luglio 1912 \u2013 Modena, 1\u00ba luglio 2003), figlio di Giuseppe e Carmela Tornatore, ultimo di tredici figli, si laurea il 14 luglio 1936 in Medicina e Chirurgia con 110 e lode all'universit\u00e0 di Bari. Negli anni successivi consegue anche le lauree in Chimica e in Farmacia e la specializzazione in Fisiologia. Nel 1939 entra all'Istituto di Fisiologia Umana dell'Universit\u00e0 degli Studi di Modena, dove si sarebbe fermato per tutta la carriera, andando in pensione nel 1984 come professore associato. Nel 1941 parte per la campagna di Grecia per dirigervi l'ospedale da campo della 33\u00aa Divisione fanteria \"Acqui\" e, nel 1942, per quello della 37\u00aa Divisione fanteria \"Modena\". Contrae la malaria e il 4 settembre 1943 viene rimpatriato e messo in congedo illimitato per motivi di salute, tornando al lavoro di ricerca e insegnamento in Italia.\nIl metodo Di Bella.\nStoria.\nLuigi Di Bella inizia le sue ricerche sul cancro nel 1963 e nel 1967 la sperimentazione su alcuni pazienti. Nel 1977 introduce nella sua multiterapia l'uso della somatostatina, allo scopo di curare anche i cosiddetti \"tumori solidi\". Nel 1989 viene presentato ufficialmente anche questo nuovo metodo di cura: Di Bella afferma di poter prevenire la formazione della metastasi.\nDa oltre dieci anni si sapeva che Luigi Di Bella praticava una terapia non convenzionale nella cura dei tumori. Alla met\u00e0 degli anni '90 la Commissione unica del farmaco ridisegna le fasce di farmaci a carico del Servizio Sanitario Nazionale (SSN); la somatostatina, uno dei farmaci usati da Di Bella, \u00e8 a quel tempo reperibile solo negli ospedali poich\u00e9 classificata come farmaco di fascia H; quindi dall'inizio del 1997 il costo della cura \u00e8 molto oneroso per i pazienti che non possono addebitare al SSN parte dei farmaci necessari.\nNel 1996 la Commissione Oncologica Nazionale, su richiesta delle autorit\u00e0 sanitarie, comunica che questa terapia \u00e8 priva di validazione scientifica; in quel periodo si muove un'associazione di pazienti in cura con Di Bella (AIAN), coordinati da un tour operator, per richiedere la gratuit\u00e0 della somatostatina gi\u00e0 allora non inclusa tra i farmaci antitumore.\nIn questo contesto, l'AIAN spinge per accendere l'attenzione dei media, dell'opinione pubblica e dei magistrati che emanano decreti in favore della somministrazione della cura; il 16 dicembre 1997 il giudice Carlo Madaro, pretore di Maglie, ordin\u00f2 all'azienda sanitaria locale di competenza di fornire gratuitamente a un paziente i farmaci necessari per questa terapia. Tutto ci\u00f2 \u00e8 amplificato dall'organizzazione che segue e sponsorizza il prof. Di Bella, appoggiato anche da Alleanza Nazionale, Forza Italia, Verdi e Codacons.\nIn questo contesto interviene l'allora Ministro della sanit\u00e0 Rosy Bindi: richiede un nuovo parere alla \"Commissione Unica per i Farmaci\" e risulta che gli studi a disposizione non giustificano la gratuit\u00e0 della somatostatina per terapie oncologiche. La stessa azienda produttrice di questo ormone non poteva promuovere la richiesta stante la mancanza di prove scientifiche sull'efficacia anti-tumorale della somatostatina; con un'ordinanza il Ministro impone a Luigi Di Bella \"e a tutti coloro che ne sono in possesso\" di consegnare le cartelle cliniche che dimostrino l'efficacia terapeutica del metodo. Di Bella si rifiuta adducendo il segreto professionale, consegnando solo 4 cartelle cliniche ai carabinieri; in seguito perverranno al Ministero 70 cartelle cliniche. Pur in assenza di qualsiasi presupposto scientifico che la giustificasse, la sperimentazione venne autorizzata dal governo il 10 gennaio 1998; l'allora Ministro della sanit\u00e0 sottoline\u00f2 che il presupposto scientifico della sperimentazione era da rinvenire nell'allarme sociale che stava causando la vicenda.\nL'analisi delle cartelle dell'archivio Di Bella.\nLuigi Di Bella affermava di essere riuscito a curare migliaia di malati di cancro, eppure nel giugno del 1998, dopo che questi concesse l'accesso ai propri archivi, venne pubblicata l'analisi delle cartelle cliniche relative a 20 anni di cura Di Bella effettuata da una commissione di esperti oncologi: i dati erano molto lacunosi e i risultati deludenti. Dei 3076 casi analizzati, di circa il 50% non si sapeva se in effetti avessero un tumore, del 30% mancavano dati circa la sopravvivenza dopo la terapia Di Bella, del restante 20% (605 casi) con dati circa la sopravvivenza, solo per 248 (8%) esistevano dati certi sia in merito alla diagnosi che al trattamento, di questi 244 avevano ricevuto trattamenti convenzionali per la cura dei tumori, solo 4 erano stati trattati con la cura completa di Luigi Di Bella senza chemioterapia e morirono tutti in un periodo compreso tra uno e tre anni dalla diagnosi.\nDescrizione.\nLa \"multiterapia\" ebbe nel tempo molteplici variazioni, ma la sostanza del \"cocktail\", come fu denominato, \u00e8 costituita da quattro componenti e si basa sull'uso di farmaci, ormoni e vitamine. In particolare, la \"cura Di Bella\" si concretava nella somministrazione di un composto di:\nQuesti farmaci costituivano il cosiddetto \"modulo fisso\" del trattamento. Altri farmaci, di volta in volta diversi (come l'ACTH) venivano utilizzati a seconda del tipo di tumore.\nGi\u00e0 dal 1972 erano note le limitate propriet\u00e0 anti-cancro della somatostatina e del suo analogo octreotide, ma l'efficacia \u00e8 brevissima e non priva di effetti collaterali tra cui diabete mellito di tipo 2, diarrea, gastrite, calvizie. Anche l'analisi degli studi sulla molecola non ha mostrato particolari effetti antitumorali se si escludono quelli sui tumori neuroendocrini per i quali la sostanza \u00e8 gi\u00e0 utilizzata da tempo. L'ACTH invece \u00e8 un ormone in grado di causare sindrome di Cushing, diabete mellito, osteoporosi, ipertensione, immunosoppressione, depressione.\nDi Bella sosteneva di avere curato persone senza effetti collaterali, ma non aveva mai pubblicato nulla di rilievo in merito su una rivista a revisione paritaria, la documentazione in suo possesso su queste presunte guarigioni era molto lacunosa perch\u00e9 non menzionava se nel frattempo i malati erano sottoposti a chemioterapia, inoltre i presunti miglioramenti erano privi di dati scientifici e venivano descritti con dei vaghi \"sta meglio\".\nNel gennaio del 1998, in una conferenza a Bruxelles dichiara che la sua \"cura\" sarebbe stata efficace anche contro altre patologie, come l'Alzheimer e la Sclerosi multipla sollevando le proteste degli specialisti.\nSperimentazione.\nLa sperimentazione viene concordata alla fine di gennaio del 1998 tra l'allora Ministro della Salute Rosy Bindi, Lorenzo Tomatis, Umberto Veronesi e Luigi Di Bella. I protocolli vengono sottoscritti da Luigi Di Bella e da una squadra di oncologi e garanti tra i migliori in Italia. L'accordo prevede la sperimentazione di 9 protocolli, che diventeranno 11, su altrettante neoplasie per un totale di 600 pazienti e un ulteriore protocollo di osservazione che coinvolger\u00e0 pazienti; i centri coinvolti sono 21.\nI principali criteri comuni ai diversi protocolli per l'accesso alla terapia sono rappresentati da:\nNello stesso periodo di tempo vengono attivati gli 11 studi multicentrici di fase II su 8 tipi di neoplasie; la fase II \u00e8 finalizzata ad acquisire conoscenze sui livelli di \"attivit\u00e0\" di un farmaco o di un insieme di farmaci, in ambito oncologico questo significa valutare se un determinato trattamento \u00e8 in grado di ridurre le dimensioni delle masse tumorali in un numero significativo di pazienti. La valutazione finale da parte dell\"Italian Study Group for the Di Bella Multitherapy Trial\" fu che quelle sperimentazioni non avevano prodotto alcuna prova che giustificasse ulteriori trials clinici.\nIn particolare la sperimentazione di \"fase II\" evidenzi\u00f2 come il MDB non avesse \u00abattivit\u00e0 clinica sufficiente per giustificare ulteriori indagini\u00bb (cio\u00e8 la \"fase III\"),\nNel maggio 1999 erano ancora in terapia 21 pazienti, 5 avevano avuto una risposta parziale, poi annullata dalla ripresa di malattia per due di loro, del 5,7% di loro si erano perse le tracce e 598 (77,8%) erano deceduti; in totale si erano osservati 385 eventi avversi su 237 pazienti considerati correlabili al trattamento Di Bella.\nLa rivista \"Cancer\" scrisse che i pazienti trattati con la terapia Di Bella vivevano in media meno di quelli trattati con terapie tradizionali di riconosciuta efficacia e sottolineava che tale terapia non \u00e8 comunque priva di effetti collaterali.\nI risultati in dettaglio.\nTutti i pazienti dei restanti quattro protocolli (n. 4, 6, 8, 10) erano al 31 ottobre o peggiorati o deceduti (in percentuali variabili dall'82% al 97,1%).\nRisultati complessivi al 31 ottobre 1998 di tutti i protocolli (386 pazienti):\nCritiche alla sperimentazione.\nDi Bella attribu\u00ec il fallimento della sperimentazione a tre fattori:\nIl caso mediatico.\nLa vicenda legata alla sperimentazione del metodo Di Bella \u00e8 stata analizzata anche dal punto di vista del risalto mediatico dato alla vicenda e di come l'opinione pubblica ha reagito a tali avvenimenti: la vicenda \"ha suscitato un processo emotivo di adozione da parte del pubblico di quella figura di eroe capace di opporsi alle istituzioni (illegittime per definizione) e ai loro oscuri interessi per indicare una nuova via facile e comoda attraverso la quale ottenere risultati senza fatica\". La ribalta mediatica inizia nel 1997: a Modena un quotidiano locale organizza una serata in cui il professor Di Bella risponde in pubblico alle domande rivolte dai giornalisti. Nel mese di luglio dello stesso anno il \"Corriere della Sera\" e \"il Messaggero\" pubblicano una pagina a pagamento in cui veniva annunciato un convegno in un albergo di Roma in cui Di Bella avrebbe illustrato i suoi metodi terapeutici. Di quell'anno sono le presenze anche in trasmissioni su canali nazionali; tra il dicembre 1997 e il gennaio 1998 vengono dedicati al caso Di Bella, sui cinque principali quotidiani, 636 articoli dei quali 86 in prima pagina. Piero Angela, unitamente ad altri giornalisti scientifici, sottoscrive un documento critico sul modo con cui viene trattato dall'informazione il caso Di Bella. Il 15 febbraio del 1998 sostenitori di Di Bella sfilano per Roma per chiedere la gratuit\u00e0 della terapia. Rileva un sondaggio dell'epoca che l'85% degli italiani era favorevole alla \"cura Di Bella\".\nIl metodo Di Bella dopo la sperimentazione.\nNel 2003 la Camera dei deputati approva un atto di indirizzo per il governo ai fini di una nuova sperimentazione del metodo. Nel 2005 arriva la nuova bocciatura da parte dell'Istituto Superiore di Sanit\u00e0.\nAl 2004 si affermava che circa 100/150 medici continuavano ad applicare il MDB; al 2011 il metodo \u00e8 divulgato attraverso diversi siti internet dai figli che hanno anche istituito una Fondazione. Tuttavia a quella data non esistevano n\u00e9 studi n\u00e9 statistiche in merito ai casi trattati che possano deporre per l'efficacia della terapia: \"nel caso del MDB la statistica non esiste. Non vi sono dati conservati sistematicamente e catalogati in maniera completa, non c'\u00e8 puntuale presenza di eventuali cure effettuate in precedenza, il decorso ed il follow-up (cio\u00e8 l'evoluzione della malattia successiva alla cura) [...] gli unici dati forniti dal gruppo Di Bella sono molto generici, spesso non fanno riferimento ad eventuali terapie effettuate prima della cura, altre volte non si conosce bene la storia del paziente\".\nL'American Cancer Society dichiara a proposito del MDB: \"L'evidenza scientifica disponibile non supporta le affermazioni sull'efficacia della terapia Di Bella nel curare il cancro. Pu\u00f2 causare effetti collaterali seri e pericolosi\". Nei primi mesi del 2012 una nuova sentenza in Puglia impone alla ASL locale il rimborso della terapia riaccende l'attenzione dei media sul metodo di Bella, decisione che viene revocata dal giudice del lavoro del tribunale di Bari. Giuseppe Di Bella, il figlio di Luigi Di Bella, afferma che a sostenere la validit\u00e0 del metodo ci sono anche i risultati da lui presentati a due convegni oncologici mondiali svolti uno in Cina e uno a Singapore; tuttavia questi convegni non solo risultano privi di una qualsiasi valenza scientifica, ma risulta anche che a essere invitato quale relatore \u00e8 chiunque paghi l'importo richiesto per la partecipazione a prescindere da ogni validit\u00e0 o plausibilit\u00e0 scientifica di quello che contiene la propria relazione.\nIl 28 gennaio 2014 il tribunale di Lecce ordina il rimborso di euro da parte della ASL cittadina a una donna malata di tumore che sostenne un trattamento con il metodo Di Bella; il tribunale dichiara che \u00abemerge una situazione clinica in cui, accanto ad una progressione di malattia, sono evidenti riduzioni e addirittura la scomparsa di alcune lesioni, con un miglioramento rispetto al periodo pre-trattamento\u00bb.\nIl 12 aprile 2016 un caso simile si ripete al tribunale di Brindisi.\nStudi ex post.\nPeriodicamente la fondazione Di Bella, anche attraverso la stampa generalista, porta alla ribalta notizie di studi che in qualche misura comproverebbero la validit\u00e0 del metodo. Tuttavia questi studi concernono solo alcuni degli elementi usati da Di Bella, non sono pubblicati su riviste autorevoli e tutti si riferiscono a colture cellulari e non a esseri umani, quindi non hanno alcuna validit\u00e0 per un uso clinico \"in vivo\" o in altri casi si tratta di ricerche che per modalit\u00e0/quantit\u00e0 di prodotto somministrato non \u00e8 suscettibile di paragone.\nAd esempio, una delle molecole maggiormente note e presenti nel MDB \u00e8 l'acido retinoico o tretinoina, questa sostanza \u00e8 usata nel metodo alla dose di circa 12\u00a0mg al giorno; questa molecola \u00e8 in uso nella medicina scientifica, ad esempio per il trattamento della leucemia promielocitica acuta (LPA), tuttavia in questa patologia la sostanza \u00e8 utilizzata alla dose di 45\u2013100\u00a0mg/m^2 di superficie corporea. Tutto questo in un contesto che per dose e tempi non \u00e8 affatto sovrapponibile al MDB, tanto \u00e8 vero che \u00e8 un trattamento riconosciuto valido in questo contesto, proprio per l'appropriatezza dell'utilizzo della sostanza.\nAnche un grosso studio epidemiologico del noto oncologo Umberto Veronesi sull'efficacia dell'acido retinoico nella prevenzione delle recidive di cancro mammario condotto fra il 1988 ed il 1993 usava un analogo dell'acido retinoico alla dose di 200\u00a0mg.\nAltro esempio di studio citato, ma non paragonabile al MDB per le quantit\u00e0 somministrate, \u00e8 del 2012; in esso viene suggerito che l'uso sinergico di melatonina, acido trans-retinoico e somatostatina produca benefici nella terapia per la cura del tumore al seno."}
{"id": "1736376", "revid": "110157", "url": "https://it.wikipedia.org/wiki?curid=1736376", "title": "Chiesa dello Spirito Santo (Venezia)", "text": "La chiesa dello Spirito Santo \u00e8 un edificio religioso della citt\u00e0 di Venezia, situato nel sestiere di Dorsoduro.\nStoria.\nSull'area della chiesa attuale venne fondato nel 1483 il monastero delle monache agostiniane dello Spirito Santo, con annessa una chiesa interna non prospiciente il canale della Giudecca.\nIl monastero fin dall'inizio si distinse per scandali legate alla condotta delle monache, documentati sia da atti processuali che da Giuseppe Tassini in \"Curiosit\u00e0 Veneziane\".\nNei primi decenni del 1500, quando venne sistemata la fondamenta delle Zattere sul canale della Giudecca, anche il monastero venne ristrutturato in modo radicale: la vecchia chiesa venne distrutta per far posto al chiostro e nel 1506 inizi\u00f2 la costruzione dell'edificio attuale, con la facciata rivolta al canale. In contemporanea, a lato della chiesa e separata da essa dalla calle del Monastero, venne costruito anche l'edificio della Scuola dello Spirito Santo, sempre con facciata sul canale.\nLa chiesa \u00e8 succursale della Chiesa dei Gesuati, della cui parrocchia fa parte. Viene utilizzata molto raramente per cerimonie quali commemorazioni di defunti o matrimoni, su richiesta della famiglia.\nDescrizione.\nLa facciata presenta una struttura poco proporzionata: il portale e le due finestre laterali a timpano poste al pian terreno denotano un progetto iniziale apparentemente di ampio respiro, mentre il secondo ordine di finestroni e la struttura del tetto hanno proporzioni decisamente ridotte e risultano assai meno curati nelle rifiniture, dando cos\u00ec l'impressione di un progetto realizzato in due tempi o terminato frettolosamente o con forzato anticipo rispetto al previsto.\nLa struttura interna, molto spoglia, \u00e8 a navata unica e gli altari, risalenti al XVII secolo, sono addossati alle pareti. L'altar maggiore \u00e8 decorato ai lati da una coppia di colonne tortili, sullo schema tipico del barocco. Completano l'architettura interna alcuni dipinti barocchi.\nLa parte interna della facciata \u00e8 occupata quasi per intero dal monumento funerario della famiglia Paruta, di cui un esponente, un Paolo, di professione storico, \u00e8 sepolto all'interno della chiesa."}
{"id": "1736377", "revid": "1305772", "url": "https://it.wikipedia.org/wiki?curid=1736377", "title": "Ignaz Venetz", "text": "Venetz fu uno dei primi scienziati a riconoscere nei ghiacciai una delle maggiori forze che modellano la terra. Lavor\u00f2 inizialmente nel Canton Vallese. Nel 1821 complet\u00f2 la prima stesura della sua opera \"M\u00e9moire sur les Variations de la temp\u00e9rature dans les Alpes de la Suisse\", dove ipotizza che la maggior parte dell'Europa, in un certo momento del passato, fosse ricoperta dai ghiacciai. Il libro fu pubblicato nel 1833, dopo ulteriori ricerche nelle Alpi svizzere, sette anni prima che Louis Agassiz pubblicasse la sua famosa opera \"\u00c9tude sur les glaciers\" (Studio sui ghiacciai)."}
{"id": "1736378", "revid": "599013", "url": "https://it.wikipedia.org/wiki?curid=1736378", "title": "Patrick Kisnorbo", "text": "Nacque a Melbourne da padre mauriziano e madre triestina, grazie alla quale ha il passaporto italiano che gli permette di usufruire della sentenza Bosman. Durante la permanenza al Leicester City, quattro stagioni, fu al centro di controversie disciplinari, ma le decisioni dell'arbitro si rivelarono in seguito sbagliate.\nCarriera.\nClub.\nCominci\u00f2 giocando con l'Essendon City e il Bulleen Zebras per passare alle giovanili del South Melbourne per due stagioni prima di essere scelto per la prima squadra che giocava nella ora scomparsa National Soccer League. In seguito alla chiusura di questa lega si trasfer\u00ec agli Hearts nel luglio 2003, firmando un contratto per due anni. Gioc\u00f2 anche in Coppa UEFA contro Bordeaux, , and Ferencv\u00e1ros, segnando contro il Braga; tuttavia il contratto non fu rinnovato, lasciandolo cos\u00ec libero di passare al Leicester City insieme a Craig Levein, Mark de Vries e Alan Maybury. Segn\u00f2 il primo gol con il Leicester il 15 ottobre 2005 contro il Watford, che si rivel\u00f2 essere quello vincente. Nella stagione 2006-2007 i suoi compagni di squadra lo scelsero come giocatore dell'anno e nella stagione 2007-2008 retrocesse con la squadra. Sub\u00ec un'espulsione dall'arbitro Phil Joslin dopo che il guardalinee segnal\u00f2 un fallo su Pablo Cou\u00f1ago per cui l'arbitro concesse all'Ipswich Town un rigore nella gara che l'Ipswich vinse 3-1. L'arbitro ammise lo sbaglio, dopo che i replay mostrarono che Kisnorbo aveva preso la palla regolarmente fuori dall'area di rigore. Ricevette un'altra espulsione per un fallo su Billy Sharp, che cost\u00f2 alla squadra un rigore contro in una partita che perse poi per 3-0. I replay, comunque, confermarono che Sharp aveva simulato. Kisnorbo sub\u00ec inoltre un infortunio ai legamenti del ginocchio nella sconfitta per 3-1 contro lo Sheffield Wednesday, il 26 aprile 2008, \nLasciato il club alla fine del contratto, pass\u00f2 al debuttando nella vittoria per 2-1 sull'Exeter City l'8 agosto. Segn\u00f2 il primo gol per il Leeds contro il . Gioc\u00f2 anche contro il nella vittoria in trasferta all'Old Trafford in FA Cup, per cui fu descritto come un eroe.\nNazionale.\nDebutt\u00f2 in Nazionale il 6 luglio 2002 contro Vanuatu, disputando tre partite nella Coppa d'Oceania, compresa la finale persa contro la Nuova Zelanda. Fu convocato anche per l'edizione del 2004. Scelse di non giocare con l'Under-23 in un tour di preparazione per le Olimpiadi per cercare di mantenere il posto negli Hearts, decisione che danneggi\u00f2 le sue aspirazioni con la Nazionale, poich\u00e9 non fu scelto per la squadra, che nel corso del torneo venne eliminata dall'Iraq nei quarti di finale.\nGioc\u00f2 anche nella Coppa d'Asia 2007."}
{"id": "1736386", "revid": "74801", "url": "https://it.wikipedia.org/wiki?curid=1736386", "title": "Nikolaus Lang", "text": "Vive a Murnau am Staffelsee, Germania ed a Marazion, Cornovaglia.\n\u00c8 sposato con Celia Lang, con cui ha due figli, Benjamin e Daniel Lang, il primo un regista. \u00c8 inoltre cugino dell'architetto e fumettista Ernst Maria Lang.\nFu uno dei primi pittori ad utilizzare artefatti sociali all'interno delle proprie opere, a partire dagli anni '70.\nNel 1995 \u00e8 stato girato il documentario sulla sua figura intitolato \"German Artist Uncovers Australia\" della South Australian Film."}
{"id": "1736388", "revid": "110157", "url": "https://it.wikipedia.org/wiki?curid=1736388", "title": "Chiesa di San Fantin", "text": "La chiesa di San Fantin (adattamento veneziano del nome di San Fantino) \u00e8 un edificio religioso della citt\u00e0 di Venezia, situato nel sestiere di San Marco, di fronte al Gran Teatro La Fenice e di fianco all'Ateneo Veneto.\nStoria.\nSecondo le fonti avrebbe origini molto antiche, alcuni ne collocano la nascita intorno al VI secolo per opera della famiglia Molino o Da Molin (come oratorio privato, per\u00f2 alcuni autori veneziani scrivono che fosse stata la famiglia Pisani a erigere la prima chiesa) mentre \u00e8 maggiormente accreditata la costruzione intorno al 996 (ma nel 966 \u00e8 gi\u00e0 attestata una chiesa con lo stesso titolo) grazie all'iniziativa delle famiglie patrizie Barozzi, Aldicina e Equilia; esisteva sicuramente nel 1127, anno nel quale faceva testamento uno Stefano Fuscari \"de confinio Sancti Phantini\". Si suppone che l'erezione a parrocchia sia da far risalire all'XI secolo, in un periodo in cui si ebbe una ridefinizione dell'amministrazione ecclesiastica in citt\u00e0. Pi\u00f9 volte distrutta da incendi, fu ricostruita nel XII secolo dai Pisani e ancora, a partire dal 25 marzo 1507, su progetto di Antonio Abbondi detto lo \"Scarpagnino\", con l'aggiunta della cappella ad opera di Jacopo Tatti detto il \"Sansovino\", che ne port\u00f2 a termine la ricostruzione nel 1564.\nAll'interno, sull'altare maggiore, \u00e8 presente una statua marmorea di circa cm 160, di Giuseppe Bernardi Torretti, che \u00abrappresenta san Fantino nella tipica iconografia del cavaliere romano / martire: identica iconografia in un arazzo conservato nella stessa chiesa\u00bb, questa iconografia \u00e8 dovuta al fraintendimento dell'appellativo \"cavallaro\" (colui che accudisce i cavalli) \u2013 proprio del santo \u2013 con quello di \"cavaliere\"; a Venezia il santo \u00e8 ritenuto \u2013 per motivi ignoti \u2013 patrono degli \"scalet\u00e8ri\" (pasticcieri).\nNel XVIII secolo divenne collegiata. Nel 1807 i decreti napoleonici soppressero la parrocchia e il suo capitolo inglobandola a San Mois\u00e8. Tutt'oggi ne \u00e8 vicariale.\nIn passato era affiliata a Santa Maria Zobenigo e il parroco riceveva da quest'ultima l'acqua santa."}
{"id": "1736391", "revid": "14475", "url": "https://it.wikipedia.org/wiki?curid=1736391", "title": "Jean Louis Rodolphe Agassiz", "text": ""}
{"id": "1736394", "revid": "486946", "url": "https://it.wikipedia.org/wiki?curid=1736394", "title": "No fly zones", "text": ""}
{"id": "1736396", "revid": "767487", "url": "https://it.wikipedia.org/wiki?curid=1736396", "title": "German Artist Uncovers Australia", "text": "German Artist Uncovers Australia \u00e8 un cortometraggio documentario del 1995 diretto da Margaret Haselgrove e basato sulla vita del pittore tedesco Nikolaus Lang."}
{"id": "1736398", "revid": "124912078", "url": "https://it.wikipedia.org/wiki?curid=1736398", "title": "Animella", "text": "L'animella (o, pi\u00f9 propriamente, il timo) \u00e8 un organo linfoepiteliale, dalla consistenza cedevole, spongiosa e un colore biancastro. \u00c8 situato nel mediastino craniale in tutti i mammiferi domestici, anche se maggiormente sviluppato nei bovini e nei suini, in cui consta di una porzione cervicale e una craniale, e corrisponde filogeneticamente al timo umano. \nL'organo \u00e8 la sede dello sviluppo dei linfociti T, e in condizioni normali inizia un'involuzione poco prima del sopraggiungere della pubert\u00e0, anche se piccole porzioni del parenchima possono rimanere attive anche in et\u00e0 adulta.\nTerminologia.\nIn Piemonte l'animella viene chiamata anche \"lacetto\". Il termine definisce anche, nel Lazio, il pancreas di bovini od ovini. Spesso il termine \"animelle\" viene esteso ad altre frattaglie del vitello, del vitellone o dell'agnello, quali il pancreas e le ghiandole salivari.\nComposizione chimica e valore energetico.\nLa tabella che segue riporta la composizione e il valore energetico delle animelle di vitello (per 100g di parte edibile):\nUtilizzo.\nConsiderato un \"cascame\", uno scarto di difficile reperibilit\u00e0, ha un elevato contenuto nutrizionale, nonch\u00e9 un elevato tasso di colesterolo. Di gusto delicatissimo rievocante il sapore del latte, \u00e8 avvolto da una membrana che viene tolta dopo che l'organo \u00e8 stato sbollentato per alcuni minuti. L'animella di vitello si trova nel Fritto misto alla milanese sotto il nome di \"laccett\" e nella cucina calabrese sotto il nome di \"durcimuorzu\", inteso come animella di capretto e di maiale."}
{"id": "1736401", "revid": "124818507", "url": "https://it.wikipedia.org/wiki?curid=1736401", "title": "Luigi Giuliano (calciatore)", "text": "\u00c8 morto nel dicembre 1993 a 63 anni a causa di un male incurabile.\nCarriera.\nInizia la sua carriera nella Pro Vercelli in Serie B nell'immediato dopoguerra.\nDalla Pro Vercelli passa alle giovanili del Torino col quale esordisce in Serie A il 14 novembre 1948 contro il Bologna nel ruolo di ala destra siglando il goal del definitivo 2-2 a tre minuti dalla fine della partita.\nLa settimana successiva replica contro il Novara segnando il primo gol della partita che termina con la vittoria del Torino per 2-0 e, due domeniche dopo, schierato nuovamente in prima squadra, segna ancora il goal della vittoria per 1-0 contro il realizzando cos\u00ec il terzo gol nelle prime 3 presenze nella massima serie.\nUnico giocatore della squadra \"Ragazzi\" ad entrare in pianta stabile nell'orbita della prima squadra, scampa alla tragedia di Superga e, dopo la sciagura, termina il campionato la squadra giovanile che sostituisce il Grande Torino nelle ultime quattro giornate di campionato.\nRimane al Torino fino alla stagione 1953-1954 disputando in totale 125 partite nella massima serie e siglando 12 gol, di cui 7 nella sola stagione 1949-1950.\nNell'estate 1954 viene ceduto alla Roma per la cifra di 80 milioni di lire.\nRimane alla Roma fino alla stagione 1961-1962 disputando un totale di 157 presenze tra campionato e Coppe internazionali nel ruolo di mediano, segnando 10 gol e vestendo la fascia di capitano per diverse stagioni.\nHa collezionato complessivamente 267 presenze e 21 reti in Serie A.\nEsordisce in Nazionale il 27 novembre 1955 a Budapest contro l'Ungheria di Ferenc Pusk\u00e1s, partita terminata con la vittoria dei magiari per 2-0.\nLe ultime stagioni nella Roma sono tormentate da due gravi infortuni alle ginocchia ma questo non gli impedisce di far parte, nella stagione 1960-1961, della squadra che vince la Coppa delle Fiere. Sigla il primo gol della Roma nella competizione nella partita contro il St. Galloise, terminata 4-1 per la Roma.\nRitiratosi dal calcio giocato intraprende la carriera di allenatore facendo anche un'esperienza all'estero. Per due anni, infatti, allena l'Egaleo, squadra di Atene all'epoca militante nella massima serie greca.\nRientrato in Italia entra a far parte del team di allenatori che, alle dipendenze della FIGC, curano la preparazione dei calciatori durante l'assolvimento del servizio di leva obbligatorio. Dopo tale esperienza con la FIGC entra negli organici della Roma dove si dedica ai giovani allenando nel corso degli anni tutte le squadre del settore giovanile fino alla primavera, vincendo anche un titolo di Campione d'Italia con la squadra Allievi nel 1982-1983.\nIn seguito passa dietro la scrivania come dirigente della Roma.\nPalmar\u00e8s.\nCompetizioni internazionali.\nCompetizioni nazionali\nScudetto Torino 1948/49"}
{"id": "1736408", "revid": "1250184", "url": "https://it.wikipedia.org/wiki?curid=1736408", "title": "Saralasina", "text": "La saralasina \u00e8 farmaco utilizzato come farmaco per la terapia dell'ipertensione arteriosa.\nChimicamente \u00e8 un peptide composto da 8 amminoacidi ed esplica la sua funzione come antagonista dell'angiotensina II; infatti la saralasina va a legarsi ai recettori AT1 per l'angiotensina II presenti a livello della muscolatura delle resistenze periferiche e del cuore inducendo cos\u00ec un abbassamento della pressione.\nIn realt\u00e0 a causa di una certa attivit\u00e0 intrinseca pu\u00f2 determinare un iniziale rialzo pressorio e gravi crisi ipertensive in corso di feocromocitoma.\nIn passato veniva utilizzato per il \"test alla saralazina\", indicativo per scovare le ipertensioni nefrovascolari."}
{"id": "1736414", "revid": "695564", "url": "https://it.wikipedia.org/wiki?curid=1736414", "title": "Discografia dei Placebo", "text": "La discografia dei Placebo, gruppo musicale britannico in attivit\u00e0 dal 1994, si compone di sette album in studio, nove raccolte, un album dal vivo, sette EP e oltre trenta singoli.\nOltre ai sette album in studio, tutti classificati e certificati nei principali paesi europei, anche l'album dal vivo \"MTV Unplugged\" e la raccolta \"A Place for Us to Dream\" sono entrati in diverse classifiche del continente, mentre la raccolta \"\" ha anche ottenuto diverse certificazioni di vendite. Buona parte dei loro singoli si \u00e8 classificata in tutta Europa e in Australia, con in particolare \"Nancy Boy\" (\"Placebo\", 1996) e \"Pure Morning\" e \"You Don't Care About Us\" (entrambi da \"Without You I'm Nothing\", 1998) alla top 5 della classifica dei singoli britannica."}
{"id": "1736416", "revid": "122934935", "url": "https://it.wikipedia.org/wiki?curid=1736416", "title": "Fritz Michael Gerlich", "text": "Biografia.\nSi trasfer\u00ec a Monaco di Baviera per proseguire i suoi studi universitari: la sua formazione fu cristiano-liberale. Il 9 ottobre 1902 si spos\u00f2 con Sofia Stempfle a Monaco e successivamente intraprese l'attivit\u00e0 di giornalista. Dal 1920 al 1928 fu direttore del principale quotidiano della Baviera, il \"M\u00fcnchner Neueste Nachrichten\" (predecessore dell'attuale \"S\u00fcddeutsche Zeitung\"). Fin dal 1923, dopo il tentativo di colpo di stato di Adolf Hitler, Gerlich not\u00f2 la crescente simpatia riscossa dal movimento nazista. Divenne pertanto uno dei principali critici del partito nazionalsocialista e un avversario di Hitler.\nNel 1927 conobbe la mistica Teresa Neumann, che gett\u00f2 le basi per la sua futura conversione al cattolicesimo. Difatti, nel 1931, Gerlich si convert\u00ec dal calvinismo alla fede cattolica. Nel 1930 Gerlich rilev\u00f2 la propriet\u00e0 del settimanale \"Illustrierter Sontag\" che, nel 1932, mut\u00f2 il proprio nome in \"Der Gerade Weg\" (\"La retta via\"), ove prosegu\u00ec la campagna di stampa contraria al nazismo che aveva iniziato con la \"Domenica illustrata\". La sua opposizione all'ideologia del nazionalsocialismo fu netta, tendente a svelarne le quotidiane violenze contro chi la contrastava.\nNel gennaio 1933 Hitler sal\u00ec al potere; pochi mesi dopo, il 9 marzo, Gerlich fu arrestato dalle squadre d'assalto, le Sturmabteilung di Ernst R\u00f6hm, incarcerato nel campo di concentramento di Dachau nonch\u00e9 torturato. Il suo giornale venne bandito quattro giorni dopo. Gerlich non ebbe accuse, non fu mai processato; dopo 15 mesi di prigione, il 30 giugno 1934, durante la \"notte dei lunghi coltelli\" egli venne fucilato.\nFilmografia.\nLa figura di Fritz Gerlich costituisce uno dei personaggi principali della miniserie del 2003 \"Il giovane Hitler\", nel quale \u00e8 interpretato da Matthew Modine."}
{"id": "1736417", "revid": "124081962", "url": "https://it.wikipedia.org/wiki?curid=1736417", "title": "Paolino Minorita", "text": "Biografia.\nLe sue origini sono pressoch\u00e9 sconosciute: della famiglia non si sa nulla e anche il luogo di nascita non \u00e8 noto, in quanto l'appellativo \"da Venezia\" potrebbe semplicemente indicare che si fece francescano nel convento lagunare dei Frari. Verosimilmente si form\u00f2 nelle scuole della provincia religiosa di Sant'Antonio (comprendente il Triveneto) e infatti il primo documento che lo nomina lo vede il 12 dicembre 1293 nel convento di Padova, forse in qualit\u00e0 di studente dello \"studium\" dei minori. L'11 ottobre 1295, invece, non si trovava pi\u00f9 nella citt\u00e0 euganea perch\u00e9 dovette inviarvi un rappresentante, fra Clarello, per la riscossione di un lascito testamentario.\nFu attivamente impegnato in azioni politico-diplomatiche. Egli fu infatti dapprima inquisitore nella Marca trevigiana e in seguito ottenne la carica di ambasciatore della Repubblica di Venezia al servizio di Roberto d'Angi\u00f2 e di Giovanni XXII.\nNel 1324 venne eletto vescovo di Pozzuoli e nel 1328 assunse la carica di consigliere di Roberto d'Angi\u00f2.\nOpere.\nLe opere di Paolino Minorita, dalle quali il Boccaccio attinse pur criticando l'autore come storiografo, sono principalmente di carattere storico ed enciclopedico come l'\"Historiarum Epitoma\", il \"Compendium\" (o \"Chronologia magna\") e l\"'Historia Satyrica\", che si rifanno allo \"Speculum Historiale\" del frate domenicano Vincenzo di Beauvais.\nTra i suoi scritti ci \u00e8 pervenuto anche il \"Liber de regimine rectoris\", un trattato in volgare veneziano del 1314 sul modo di governare.\nDi tali opere spesso ci \u00e8 giunto l'esemplare curato da lui stesso. L'apparato di immagini che accompagna il testo costituisce una tappa importante della storia della decorazione libraria e della rappresentazione cartografica: un foglio all'interno dell'opera \"Compendium\" contiene un pianta di Venezia, una rappresentazione cartografica della citt\u00e0 di Venezia tra le pi\u00f9 antiche conosciute della citt\u00e0.\nGenealogia episcopale.\nLa genealogia episcopale \u00e8:"}
{"id": "1736418", "revid": "716642", "url": "https://it.wikipedia.org/wiki?curid=1736418", "title": "Vja\u010dasla\u016d Hleb", "text": "Biografia.\n\u00c8 fratello di Aljaksandr Hleb, centrocampista ex Arsenal e Barcellona.\nCarriera.\nNazionale.\nHa partecipato agli Europei Under-21 del 2004."}
{"id": "1736419", "revid": "110157", "url": "https://it.wikipedia.org/wiki?curid=1736419", "title": "One Dozen Berrys", "text": "One Dozen Berrys \u00e8 il secondo album in studio del cantante Rock and roll statunitense Chuck Berry pubblicato nel marzo 1958 sotto l'etichetta Chess."}
{"id": "1736421", "revid": "144796", "url": "https://it.wikipedia.org/wiki?curid=1736421", "title": "Carlo Gaetano I Stampa", "text": ""}
{"id": "1736433", "revid": "767487", "url": "https://it.wikipedia.org/wiki?curid=1736433", "title": "Alla ricerca della Valle Incantata 8 - Avventura tra i ghiacci", "text": "Alla ricerca della Valle Incantata - Avventura tra i ghiacci (\"The Land Before Time VIII: The Big Freeze\") \u00e8 l'ottavo film della serie \"Alla ricerca della Valle Incantata\".\nTrama.\nNuova ottava avventura di Piedino e i suoi amici. Di notte Ducky non riesce a dormire per colpa di Spike che russa e cos\u00ec di giorno Ducky \u00e8 insonnolita e non riesce a seguire la lezione del signor Nasotozzo Pachyrhinosaurus, il quale \u00e8 comunque interrotto da Piedino che ha molte domande al riguardo.\nIl Signor Nasotozzo spiega le origini delle varie specie, la raccolta di cibo e infine il fatto che le code a lancia (stegosauri, di cui Spike \u00e8 un esemplare) siano perlopi\u00f9 migratori. Infine spiega che la specie che ha pi\u00f9 facilit\u00e0 nella raccolta di cibo sono I \"Corni Cavi\"(parasaurolophus) che suonano cos\u00ec forte nei loro corni da far cadere le foglie; Piedino imita il suo con un tronco ma spaventa il signor Nasotozzo che fa cadere le foglie e un frutto dall'albero. I ragazzi pi\u00f9 tardi riflettono su questa cosa ma decidono di giocare con il frutto, Tricky per\u00f2 si accorge che Ducky \u00e8 strana e scopre che \u00e8 arrabbiata con Spike e decide di insegnargli come essere arrabbiata, nel frattempo Spike conosce una piccola stegosauro di nome Tippi e la madre che lo invitano a fargli visita insieme ai genitori.\nPiedino vede un \"Colloquio Genitori-Insegnanti\" tra il signor Nasotozzo e suo Nonno. Di notte il Nonno gli dice che non \u00e8 arrabbiato e che Piedino deve solo rispettarlo e non privarlo della sua dignit\u00e0; la stessa notte delle palline bianche (neve) cadono dal cielo. Ma quando lo spiega ai suoi amici e al signor Nasotozzo non gli credono, sostenendo che \u00e8 un fenomeno che avviene perlopi\u00f9 nelle zone fredde; pi\u00f9 tardi mentre Ducky e le sue sorelle giocano in acqua Spike si sente escluso finch\u00e9 non arrivano Tippi e sua madre che fanno conoscenza con la madre di Ducky che gli spiega il motivo dell'adozione e accetta che Spike frequenti per un po' i suoi simili con un po' di disappunto (e gelosia) di Ducky. Infatti Spike trascorre sempre pi\u00f9 tempo con Tippi trascurando Ducky e i suoi amici; finch\u00e9 il fenomeno visto da Piedino non avviene e stavolta arriva il \"Primo Inverno Freddo\" nella Valle Incantata.\nL'intera Valle \u00e8 ricoperta da una coltre di neve e gli adulti chiedono informazione a Nasotozzo e rimangono delusi quando scoprono che Piedino gli e l'aveva detto. In compenso gli stegosauri danno informazioni al riguardo e poi inizia subito una battaglia di palle di neve. Purtroppo il clima nella valle diventa sempre pi\u00f9 rigido e il cibo inizia a scarseggiare e pertanto si d\u00e0 la colpa a Naso tozzo e gli stegosauri decidono di partire. Anche Spike viene convinto a partire, per\u00f2 Ducky si rattrista molto per questo e decide di seguire gli stegosauri per convincere Spike a tornare alla valle; la cosa viene scoperta da Piedino, Tricky e Petrie che decidono di seguirla insieme al signor Naso Tozzo, purtroppo Petrie si schianta contro una parete di neve causando una valanga che blocca la gola della valle.\nLungo il viaggio Ducky viene inseguita da un denti aguzzi Albertosaurus e viene alla luce il fatto che in realt\u00e0 tutte le cose che il signor Naso Tozzo sa sono frutto di informazioni ricavate da altri. Nella valle gli adulti iniziano a cercare i piccoli, mentre Piedino e gli altri in cerca d'acqua trovano delle pozze d'acqua congelate nelle quali scivolano per poi spaccarle a causa del troppo peso. Scoprono per\u00f2 che l'acqua \u00e8 calda e non \u00e8 profonda trattandosi di una serie di Sorgenti calde dove trovano del cibo, il signor Naso Tozzo spiega poi il motivo delle sue bugie affermando anche che prima o poi Piedino lo avrebbe scoperto e privato della sua dignit\u00e0. Di seguito trovano una strada per raggiungere la Valle e nel tentativo di raggiungerla vengono inseguiti dal dentiaguzzi che grazie a un intervento del signor Naso Tozzo viene fatto cadere in un baratro.\nDi seguito, grazie alle loro urla riescono a sbloccare il passaggio e comunicano la loro scoperta gli adulti. Alle sorgenti vengono raggiunti dal branco di stegosauri grazie all'aiuto di Spike il quale per\u00f2 scivola e finisce in una sorgente di acqua profonda ma viene salvato tempestivamente dalla madre di Ducky. La mamma di Tippi capisce che Spike deve stare con la sua famiglia adottiva e consente comunque di venire a trovarli. Di seguito torna la Primavera nella Valle cos\u00ec che tutti possano tornare."}
{"id": "1736435", "revid": "767487", "url": "https://it.wikipedia.org/wiki?curid=1736435", "title": "Robert Colquhoun", "text": "Colquhoun nacque a Kilmarnock, Scozia, e fu educato alla Kilmarnock Academy. Vinse una borsa di studio per la Scuola d'Arte di Glasgow, dove incontr\u00f2 Robert MacBryde con cui si stabil\u00ec una amicizia e collaborazione per tutta la vita, fino ad essere chiamati \"i due Robert\". Si un\u00ec a MacBryde in un viaggio di studio per la Francia e l'Italia dal 1937 al 1939, prima di fare il guidatore d'ambulanza per la \"Royal Army Medical Corps\" durante la Seconda guerra mondiale. Dopo esser stato ferito, ritorn\u00f2 a Londra nel 1941 dove divise lo studio con MacBryde. Il duo condivise una casa con l'artista John Minton e, dal 1943, con Jankel Adler.\nI primi lavori di Colquhoun hanno come soggetto contadini e lavoratori e sono caratterizzati dai colori e dalle luci del rurale Ayrshire.\nIl suo lavoro si svilupp\u00f2 in un pi\u00f9 austero stile espressionista, molto influenzato da Pablo Picasso e concentrato sul tema della figura isolata e agonizzante. Dalla met\u00e0 degli anni '40 agli inizi dei '50 fu considerato uno dei pi\u00f9 prominenti artisti della sua generazione. Fu anche un prolifico stampatore, avendo prodotto un gran numero di litografie e monotipi durante la sua carriera.\nDurante e dopo la seconda guerra mondiale lavor\u00f2 con MacBryde a varie scenografie. Queste includono scene per il \"Macbeth\" ed il \"Re Lear\" di John Gielgud al Royal Shakespeare Theatre e il balletto di L\u00e9onide Massine \"Donald of the Burthens\", prodotto dal Sadler's Wells Theatre alla Royal Opera House nel 1951.\nRobert Colquhoun mor\u00ec, alcolizzato, in relativa ombra nel 1962.\nNel 1959 venne realizzato il documentario \"Monitor: Scottish Painters\" di Ken Russell"}
{"id": "1736436", "revid": "237256", "url": "https://it.wikipedia.org/wiki?curid=1736436", "title": "Aktjubinsk", "text": ""}
{"id": "1736439", "revid": "767487", "url": "https://it.wikipedia.org/wiki?curid=1736439", "title": "Ander Elessedil", "text": "Ander Elessedil \u00e8 un personaggio del secondo libro \"Le Pietre Magiche di Shannara\" della trilogia Il Ciclo di Shannara di Terry Brooks.\nStoria.\nQuando il divieto imposto dall'Eterea cominci\u00f2 a sgretolarsi, le Terre dell'Ovest entrarono in una grande guerra contro i demoni che nel frattempo uscivano dalla barriera del Divieto e si riversavano nelle Pianure di Cenere. Ander Elessedil era entrato in una fase in cui il fratello Arion, erede al trono, lo odiava molto intensamente. Nella battaglia del Confine Arion perse la vita e Eventine Elessedil, re degli elfi, venne gravemente ferito. Quindi Ander prese il controllo dell'esercito elfo. Dopo varie battaglie, gli elfi si ritirarono ad Arborlon, mentre i demoni li seguivano. L\u00ec si svolse la battaglia definitiva dove gli elfi, sotto il controllo di Ander, vinsero. Verso la fine della storia Eventine mor\u00ec e Ander Elessedil divenne il nuovo re degli Elfi."}
{"id": "1736440", "revid": "767487", "url": "https://it.wikipedia.org/wiki?curid=1736440", "title": "Alla ricerca della Valle Incantata 9 - Le meraviglie del mare", "text": "Alla ricerca della Valle Incantata 9 - Le meraviglie del mare (\"The Land Before Time IX: Journey to Big Water\") \u00e8 il nono film della serie \"Alla ricerca della Valle Incantata\".\nTrama.\nNona avventura per Piedino e i suoi amici, da giorni nella Valle Incantata piove a dirotto impedendo a Piedino di giocare e quando torna il bell tempo tutti i suoi amici sono impegnati (Tricky deve spostare un tronco caduto insieme al padre, Ducky e Spike devono traslocare e Petrie ha il raffreddore). Annoiato Piedino si lamenta coi nonni, i nonni gli dicono che pu\u00f2 divertirsi comunque perch\u00e9 nella valle incantata ci sono tante persone con cui fare amicizia. Piedino decide di giocare da solo finch\u00e9 esplorando non trova una grande lago formatosi dopo la pioggia, gli adulti si spaventano per via delle creature portate dalla corrente e ammoniscono Piedino di starne alla larga.\nIl giorno dopo Piedino sente degli stridii provenienti dal lago e decide di andare a vedere di nascosto dai nonni, arrivato si accorge che \u00e8 un piccolo nuotatore (Ophtalmosaurus) e quando si avvicina inizia a fare amicizia con il nuotatore di nome Mo, Mo si dimostra molto amichevole e scherzoso. I suoi amici per\u00f2 sono inquieti dal fatto di non trovare il loro amico finch\u00e9 non sentono la sua voce nei pressi del grande lago, nonostante gli ammonimenti fatti dagli adulti si avvicinano e vedono Piedino coperto di fango, Piedino vuole presentargli Mo ma la diffidenza di Tricky fa andare via Mo che ha sentito tutto. Gli altri non sembrano preoccupati e quando Piedino chiama Mo, egli non si presenta Tricky pensa che si tratti di un amico immaginario, Petrie fa notare che non c'\u00e8 nulla di male avendone uno lui.\nMo per\u00f2 spunta fuori e Piedino lo presenta agli altri, Tricky rimane diffidente, e sorprende tutti dicendo di venire dalla Grande Acqua (Il mare), egli dice che durante la pioggia a causa di una tempesta e di un vortice \u00e8 stato trasportato dalla corrente fino alla valle e afferma di essere solo, quando per\u00f2 va sott'acqua si accorge della presenza di un dentiaguzzi nuotatore (Liopleurodon) che subito si avvicina a riva, Mo lo supera e tenta di avvisare gli altri ma viene frainteso.\nIl dentiaguzzi si spinge in acqua per attaccare i piccoli dinosauri, ma viene fermato da Mo, Tricky ora \u00e8 convinta che non devono avere nulla a che fare con il lago e decide di andarsene, ma Piedino \u00e8 convinto a dover riaccompagnare Mo alla Grande Acqua e nonostante i dubbi di Tricky decide di chiedere aiuto agli adulti, il padre di Tricky per\u00f2 come al solito non vuole affatto aiutare una creatura diversa e pertanto Piedino decide di pensarci da solo.\nUna scossa di terremoto per\u00f2 crea un baratro tra i lago e la valle e quindi i piccoli dinosauri decidono di dare una mano a Mo, Petrie cerca un nuovo sentiero per arrivare alla Grande Acqua e grazie anche al suo amico immaginario lo trova. Lungo la via Tricky e infastidita dal comportamento scherzoso di Mo, infatti Mo pensa solo a divertirsi, grazie a questa cosa Piedino riesce a fargli superare un grande masso; nel frattempo il dentiaguzzi si libera.\nPassa qualche giorno e il gruppo inizia ad annoiarsi fino a quando, dopo aver cantato, scoprono da uno sciame di grilli che non manca molto alla Grande Acqua, poco dopo Ducky cade in un nido e dopo essere sfuggiti a un diverbio con la madre (Diplodocus) ella decide di accoglierli. Durante la notte Mo mostra a Piedino delle stelle marine e nascono i piccoli diplodochi, il mattino dopo i piccoli dinosauri partono e per via del caldo decidono di farsi un bagno dove Tricky ha un incontro con un granchio dispettoso, poi Mo decide di vedere come raggiungere il mare. Ricomincia a piovere e il dentiaguzzi nuotatore arriva e i piccoli dinosauri fanno diversi tentativi per nascondersi ma quando Mo ritorna decide di attaccare il dentiaguzzi e si fa inseguire.\nIl mattino dopo Piedino \u00e8 triste per via del fatto di quello che \u00e8 successo a Mo ma gli altri lo consolano e consolano Tricky del fatto di essere stata gelosa di Mo. Facendo degli stridii ne sentono altri e quando li seguono scoprono che \u00e8 Mo, nascosto in un tronco per evitare il dentiaguzzi, e dice ai suoi amici che \u00e8 andato verso la Grande Acqua. Raggiunta la Grande Acqua Mo \u00e8 triste di dover separarsi dai suoi nuovi amici ma riceve la promessa di rimanere amico di Piedino e poi sopraggiungono i parenti di Mo, Mo decide di dare una mano ai suoi amici chiedendo una via alternativa agli anziani e riceve risposta. Prima di andare Mo mostra a Piedino la sua casa ossia una bella barriera corallina, dopodich\u00e9 i piccoli dinosauri tornano alla valle per la via consigliata dagli anziani trovando i loro genitori ad accoglierli."}
{"id": "1736442", "revid": "117810515", "url": "https://it.wikipedia.org/wiki?curid=1736442", "title": "Carlo Gaetano Stampa", "text": "Biografia.\nCarlo Gaetano Stampa nacque a Milano nel 1667 da un'antica e nobile famiglia patrizia della citt\u00e0, figlio del conte Cristiano Stampa e di Giustina Borromeo. Era cugino di Giuseppe Archinto, Federico Visconti e nipote di Federigo e San Carlo Borromeo; tutti arcivescovi di Milano suoi predecessori.\nIntrapresi gli studi giuridici all'Universit\u00e0 di Pavia, il 10 luglio 1698 si laure\u00f2 \"in utroque iure\" e l'anno successivo fu ammesso nel Collegio degli Avvocati di Milano.\nNel 1693 ottenne la nomina ad abate commendatario di Sant'Antonio di Valenza e nel 1703 fu nominato cameriere segreto di Sua Santit\u00e0 con il titolo di Monsignore.\nReferendario del Supremo tribunale della Segnatura apostolica il 28 maggio 1705, divenne prelato domestico di Sua Santit\u00e0 nel 1705 e successivamente abate commendatario di Sant'Abbondio a Como e di Sant'Ambrogio ad Nemus a Milano.\nVice-legato di Romagna dal 10 dicembre 1706 sino al 1709, fu in seguito governatore di Spoleto (18 maggio 1709) e di Ancona (19 maggio 1714).\nIn ultimo fu abate commendatario di San Silano in Romagnano, prima di conseguire la nomina ad inquisitore generale dell'Isola di Malta (1716-1717).\nEletto arcivescovo titolare di Calcedonia il 6 dicembre del 1717 fu consacrato a Roma il 23 gennaio 1718 dal cardinale Ferdinando d'Adda. Fu nominato in seguito nunzio apostolico a Firenze (29 aprile 1718-12 ottobre 1720) e poi a Venezia (23 settembre 1720-7 maggio 1735).\nNominato Segretario della Congregazione dei vescovi e regolari il 12 dicembre 1734, venne in seguito inviato a Milano come successore alla cattedra arcivescovile di quella sede, il 6 maggio 1737.\nPapa Clemente XII lo elev\u00f2 al rango di cardinale nel concistoro del 23 febbraio 1739.\nMor\u00ec a Milano il 23 dicembre 1742. Il suo cuore \u00e8 conservato nella chiesa parrocchiale di Tromello, in provincia di Pavia, sotto l'altare dedicato alla Madonna della Donzellina, venerata dai tromellesi.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1736443", "revid": "144796", "url": "https://it.wikipedia.org/wiki?curid=1736443", "title": "Gaetano Stampa", "text": ""}
{"id": "1736446", "revid": "713168", "url": "https://it.wikipedia.org/wiki?curid=1736446", "title": "Yuma (Arizona)", "text": "Yuma (in cocopah: \"Yuum\") \u00e8 una citt\u00e0 e il capoluogo della contea di Yuma, Arizona, Stati Uniti. La popolazione della citt\u00e0 era di abitanti al censimento del 2010, un aumento rispetto ai abitanti del censimento del 2000.\nYuma \u00e8 la citt\u00e0 principale dell'area metropolitana di Yuma, che comprende la contea di Yuma. Secondo lo United States Census Bureau, la popolazione stimata nel 2014 dell'area metropolitana era di abitanti. Pi\u00f9 di pensionati fanno di Yuma la loro residenza invernale.\nYuma si trova nell'angolo sud-ovest dello stato, nel deserto di Sonora, nella sottoregione del deserto di Yuma.\nDegna di nota il carcere di Yuma, ora museo.\nGeografia fisica.\nSecondo l'Ufficio del censimento degli Stati Uniti, ha una superficie totale di .\nStoria.\nI primi coloni dell'area per migliaia di anni furono i nativi americani e alcune trib\u00f9 storiche. I loro discendenti ora occupano le riserve di Cocopah e Quechan.\nNel 1540, spedizioni coloniali spagnole, guidate da Hernando de Alarc\u00f3n e Melchor D\u00edaz, visitarono l'area e riconobbero immediatamente l'attraversamento naturale del fiume Colorado come luogo ideale per la creazione di una citt\u00e0. Il fiume Colorado si restringe a poco meno di piedi di larghezza in una zona. Le spedizioni militari che attraversarono il fiume Colorado allo Yuma Crossing includono Juan Bautista de Anza (1774), il battaglione mormone (1848) e la California Column (1862).\nDurante e dopo la corsa all'oro della California alla fine degli anni 1870, lo Yuma Crossing era noto per le sue traversate in traghetto attraverso il Southern Emigrant Trail. Questo era considerato la porta di accesso alla California, in quanto era uno dei pochi luoghi naturali in cui i viaggiatori potevano attraversare il fiume Colorado, altrimenti molto ampio.\nPrimi insediamenti.\nDopo che gli Stati Uniti fondarono Fort Yuma, due citt\u00e0 si svilupparono a un miglio dal corso del fiume. Quello dalla parte della California si chiamava Jaeger City, dal nome del proprietario del Jaeger's Ferry, che attraversava il fiume l\u00ec. Fu per un periodo il pi\u00f9 grande dei due, con l'ufficio e la stazione del Butterfield Overland Mail, due fabbri, un hotel, due negozi e alcune abitazioni.\nL'altro si chiamava Colorado City. Sviluppato dallo speculatore Charles Poston, sul lato sud del fiume in quella che ora \u00e8 l'Arizona, era il sito della dogana. All'inizio, era appena a nord del confine tra Sonora, Messico e California governati dal Messico. Dopo l'Acquisto Gadsden da parte degli Stati Uniti, la citt\u00e0 confinava con il Territorio del Nuovo Messico. Quest'area fu designata Territorio dell'Arizona nel 1863. Il sito di Colorado City all'epoca era debitamente registrato a San Diego; entrambe le sponde del fiume Colorado, appena al di sotto della sua confluenza con il Gila, furono riconosciute come appartenenti alla giurisdizione della California. La contea di San Diego riscosse tasse da l\u00ec per molti anni.\nDal 1853 un insediamento pi\u00f9 piccolo, Arizona City, \u00e8 cresciuto su un'altura di fronte al forte ed \u00e8 stato organizzato sotto il nome del suo ufficio postale nel 1858. Aveva abitazioni in adobe, due negozi e due saloon. Colorado City e Jaeger City furono quasi completamente distrutte durante la grande inondazione del 1862 e dovettero essere ricostruite su un terreno pi\u00f9 elevato. A quel tempo Colorado City divenne parte di Arizona City. Prese il nome di Yuma nel 1873.\nSviluppo iniziale.\nDal 1854, Colorado City \u00e8 stata la principale fermata del battello a vapore per il traffico su e gi\u00f9 per il fiume Colorado. Dopo l'inondazione del 1862, divenne parte di Arizona City. I battelli a vapore trasportavano passeggeri e attrezzature per le varie miniere e avamposti militari lungo il Colorado; Colorado City era il capolinea del traffico dei vagoni lungo il fiume Gila nel Territorio del Nuovo Messico. Il carico dalle navi veniva scaricato alla foce del fiume Colorado al Robinson's Landing e dal 1864 a Port Isabel. Dal 1864, lo Yuma Quartermaster Depot, oggi parco storico statale, riforniva tutti i forti dell'attuale Arizona, cos\u00ec come gran parte del Colorado e del Nuovo Messico. Dopo che l'Arizona divenne un territorio separato, Yuma divenne il capoluogo della contea di Yuma nel 1871, in sostituzione di La Paz, il capoluogo originale.\nLa Southern Pacific Railroad costru\u00ec un ponte sul fiume nel 1877 e acquis\u00ec la Colorado Steam Navigation Company di George Alonzo Johnson, l'unica compagnia di battelli a vapore sul fiume. Yuma divenne la nuova base di navigazione sul fiume, ponendo fine alla necessit\u00e0 di Port Isabel, che fu abbandonata nel 1879. I magazzini e il cantiere navale furono trasferiti a Yuma.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 68,8% di bianchi, il 3,2% di afroamericani, l'1,8% di nativi americani, l'1,9% di asiatici, lo 0,2% di oceanici, il 19,6% di altre razze, e il 4,5% di due o pi\u00f9 razze. Ispanici o latinos di qualunque razza erano il 54,8% della popolazione."}
{"id": "1736447", "revid": "116944", "url": "https://it.wikipedia.org/wiki?curid=1736447", "title": "Vincenzo Ciaravolo", "text": "Biografia.\nNacque a Torre del Greco in una famiglia di marinai, segu\u00ec presto le orme familiari e divenne marittimo mercantile; a bordo del piroscafo Lombardia, requisito per usi bellici, prese parte ad alcune operazioni nel corso della guerra civile spagnola, e fu presente anche nella guerra d'Etiopia. Chiamato alla leva obbligatoria, fu arruolato il 15 dicembre 1939 nella Regia Marina e assegnato di servizio al cacciatorpediniere \"Francesco Nullo\", dislocato nel Mar Rosso. L\u00ec, il 21 ottobre 1940, presso l'isola di Harmil, il \"Nullo\" fu colpito e danneggiato durante un'azione navale.\nCiaravolo, che sul \"Nullo\" svolgeva il compito di attendente del capitano di corvetta Costantino Borsini, comandante dell'unit\u00e0, all'ordine di questi di evacuare la nave si gett\u00f2 in mare ma, accortosi che Borsini era rimasto al posto di comando, risal\u00ec a bordo per assisterlo, affondando quindi insieme a lui. A motivo di ci\u00f2 gli fu conferita la Medaglia d'oro al valor militare. Al marinaio caduto \u00e8 intitolata la palazzina logistica che si trova nel centro di selezione, addestramento e formazione del personale volontario della M.M. a Taranto. Prende inoltre il suo nome anche la vecchia Villa Comunale del comune di Torre del Greco (delibera del Commissario Prefettizio in data 15 aprile 1941)."}
{"id": "1736448", "revid": "144796", "url": "https://it.wikipedia.org/wiki?curid=1736448", "title": "Benedetto II Erba Odescalchi", "text": ""}
{"id": "1736449", "revid": "599013", "url": "https://it.wikipedia.org/wiki?curid=1736449", "title": "Marzio Lugnan", "text": "Caratteristiche tecniche.\nGiocava come terzino sinistro ed era abile in marcatura. Saltuariamente \u00e8 stato impiegato anche come stopper.\nCarriera.\nGiocatore.\nCresce calcisticamente nell', da cui lo preleva nel 1972 l'Atalanta. Con gli orobici esordisce in Serie B nella stagione 1973-1974 e disputa due campionati tra i cadetti: titolare nel primo, viene relegato a riserva nel secondo nel quale gioca 13 partite. Nell'estate 1975 viene ceduto insieme al compagno Antonio Rocca al Novara, sempre in Serie B, per una cifra complessiva di 378 milioni di lire.\nNegli azzurri piemontesi gioca altre due stagioni nella serie cadetta, per un totale di 56 presenze; nel corso della seconda annata, conclusa con la retrocessione in Serie C, viene messo fuori rosa \"per scarso rendimento\" ed entra in conflitto con la societ\u00e0, che lo cede in prestito dapprima al Lecce e poi alla , in Serie B. Nel 1979 fa rientro al Novara, con cui gioca fino al 1982 con l'intermezzo di una stagione in prestito al , sempre in terza serie.\nConclude la carriera in Serie C1 con Trento e Sanremese. Nel 1984, beneficiando della nuova normativa sul professionismo, si svincola dai liguri e passa al , in Serie C2. Chiude la carriera l'anno successivo, con il Leffe.\nIn carriera ha collezionato complessivamente 141 presenze e una rete in Serie B.\nAllenatore.\nHa allenato varie squadre bergamasche, dalla Seconda Categoria fino all'Eccellenza.\nNella stagione 2008-2009 ha vinto il campionato lombardo di Eccellenza con il Pedrengo; la societ\u00e0 non si \u00e8 iscritta al successivo campionato di Serie D, ripartendo dalla Prima Categoria, in cui Lugnan ha allenato per l'intera stagione 2009-2010. Dal 2014 allena nel Carobbio, con cui ha ottenuto una promozione dalla Seconda Categoria alla Prima Categoria e due salvezze consecutive in quest'ultimo campionato."}
{"id": "1736455", "revid": "827882", "url": "https://it.wikipedia.org/wiki?curid=1736455", "title": "Robert MacBryde", "text": "Biografia.\nMacBryde nacque a Maybole, Scozia e lavor\u00f2 in una fabbrica per 5 anni dopo aver lasciato la scuola. Studi\u00f2 arte a Glasgow dal 1932 al 1937. Qui incontr\u00f2 Robert Colquhoun con cui stabil\u00ec una amicizia e una collaborazione per tutta la vita, tanto che il duo fu chiamato \"i due Robert\". MacBryde studi\u00f2 e viaggi\u00f2 in Francia ed Italia, grazie ad una borsa di studio, tornando a Londra nel 1939. Divise con Colquhoun uno studio e i due lo condivisero successivamente con l'artista John Minton e, dal 1943, con Jankel Adler. Tenne la sua prima esibizione individuale alla Lefevre Gallery nel 1943.\nInfluenzato da Graham Sutherland e da John Piper, MacBryde divenne un pittor ben conosciuto della scuola d'arte modernista, conosciuto per i suoi studi cubisti dai colori vivaci. I suoi ultimi lavori si evolsero in un'atmosfera pi\u00f9 oscura, nel campo espressionista delle nature morte e dei paesaggi. In collaborazione con Colquhoun realizz\u00f2 varie scenografie durante e dopo la Seconda guerra mondiale, tra cui il \"Macbeth\" e il \"Re Lear\" di John Gielgud al Royal Shakespeare Theatre ed il balletto di L\u00e9onide Massine \"Donald of the Burthens\", prodotto dal Sadler's Wells Theatre alla Royal Opera House nel 1951.\nRobert MacBryde mor\u00ec a Dublino nel 1966 a causa di un incidente stradale.\nNel 1959 viene girato il documentario \"Monitor: Scottish Painters\" di Ken Russell."}
{"id": "1736457", "revid": "80598", "url": "https://it.wikipedia.org/wiki?curid=1736457", "title": "Renato Sellani", "text": "Biografia.\nCon una formazione da autodidatta, nel 1958 arriv\u00f2 per la prima volta a Milano, invitato dal suo amico Franco Cerri. All'epoca Milano era il crocevia di tutti i pi\u00f9 importanti jazzisti americani; qui, infatti, Sellani conobbe per la prima volta la cantante Billie Holiday. In questo periodo \u00e8 stato nel quintetto di Gianni Basso e Oscar Valdambrini. Il 1959 segn\u00f2 l'incontro con Chet Baker, che lo scelse come pianista per l'incisione dell'album \"Chet Baker in Milan\", al quale segu\u00ec una tourn\u00e9e. Scrisse inoltre moltissime musiche per il teatro, fra le quali si segnalano \"Aspettando Godot\" di Samuel Beckett per il Piccolo Teatro di Milano e \"Puntila e il suo servo Matti\" di Bertolt Brecht per lo Stabile di Torino; Tino Buazzelli lo volle per parecchi suoi spettacoli.\nSellani ha suonato con grandi musicisti e cantanti jazz di fama mondiale, come Lee Konitz, Sarah Vaughan, Jula de Palma, Enrico Rava, Dizzy Gillespie, Irio De Paula, Phil Woods, Shirley Bunnie Foy, Bill Coleman.\nGrande legame professionale \u00e8 stato quello con Tiziana Ghiglioni, con la quale ha inciso molti dischi, tra i quali i tributi a Mina (artista che ha accompagnato in pi\u00f9 occasioni), Luigi Tenco, Lucio Battisti, Gino Paoli, e l'ultimo, \"La mia finestra Su Napoli\". Negli ultimi anni si \u00e8 esibito spesso con il suo trio, formato da Massimo Moriconi (per pi\u00f9 di 15 anni) al contrabbasso e Massimo Manzi alla batteria.\nNel 2008 gli \u00e8 stato assegnato l'Honorary Award (Premio alla Carriera) nell'ambito degli Italian Jazz Awards \"Luca Flores\".\nIl 22 luglio 2014 ha ricevuto il Premio Gorni Kramer, organizzato dalla Fondazione Sanguanini in collaborazione con il Circolo del Jazz \"Roberto Chiozzini\" di Mantova.\n\u00c8 morto a Milano il 1\u00ba novembre 2014 all'et\u00e0 di 88 anni."}
{"id": "1736458", "revid": "123829184", "url": "https://it.wikipedia.org/wiki?curid=1736458", "title": "Borgo Santa Croce", "text": "Borgo Santa Croce \u00e8 una strada di Firenze, situata fra via de' Benci e via Magliabechi.\nStoria.\nLa strada, che deve il suo nome alla vicina basilica di Santa Croce, ha un andamento che, rispetto ai vicini assi viari, lascia bene intendere cuno sviluppo all'esterno delle mura della penultima cerchia (da cui il termine \"borgo\") nato per collegare quella che era la porta ai Buoi, ubicata nel punto dove oggi si incontrano via de' Neri con via de' Benci, con la chiesa e il convento dei francescani, verso i quali punta decisamente disegnando una diagonale rispetto al corso del fiume Arno e rispetto alla stessa piazza Santa Croce.\nDescrizione.\n\"Oggi il Borgo Santa Croce ha perduto l'antico carattere popolaresco e artigianale. Vi si trovano grandi palazzi, sorti alcuni secoli dopo l'arrivo dei francescani, quando il cerchio delle mura, spostandosi sul tracciato degli odierni viali, difendeva ormai il quartiere di Santa Croce, e molte famiglie ricche, di mercanti, uscirono dalle antiche porte, sorpassarono le vecchie mura e vennero a costruirsi i nuovi palazzi sulle prime catapecchie del borgo\" (Bargellini-Guarnieri). \nLa strada ha rappresentato un asse non secondario di collegamento dal centro cittadino verso la basilica francescana ed \u00e8 stata luogo di residenza di illustri personaggi (come Vasari). Attualmente \u00e8 stata riqualificata, e data l'importanza dei palazzi presenti pu\u00f2 essere inserita come via di primordine del quartiere di Santa Croce. \nBorgo Santa Croce vanta di avere opere architettoniche di grande rilevanza, con particolare riferimento a Palazzo Antinori Corsini, che quotidianamente offre ai passanti la magnificenza di un cortile aperto e visitabile, e a Palazzo Spinelli (Firenze), con gli importanti graffiti della facciata e del cortile, oppure con Palazzo Mori Ubaldini degli Alberti con un cortile del 1400 alla maniera di Giuliano da San Gallo. "}
{"id": "1736460", "revid": "322321", "url": "https://it.wikipedia.org/wiki?curid=1736460", "title": "Benedetto Erba Odescalchi", "text": "Biografia.\nI primi anni.\nFiglio del senatore Antonio Maria Erba e di Teresa Turconi (figlia a sua volta di Luigi, decurione a Como), Benedetto era pronipote per via paterna di papa Innocenzo XI di cui aggiunse il cognome al proprio. Aveva anche legami di parentela con i cardinali Antonio Maria Erba Odescalchi e Carlo Odescalchi. Era fratello di Baldassarre Odescalchi, I principe Odescalchi.\nDopo alcuni studi privati in giovent\u00f9, intraprese la carriera ecclesiastica ricevendo la tonsura il 28 febbraio 1689 e continuando successivamente la propria carriera in ambito giuridico dove, il 23 febbraio del 1700, consegu\u00ec la laurea \"in utroque iure\" all'Universit\u00e0 di Pavia.\nDopo essere divenuto prelato domestico di Sua Santit\u00e0, Benedetto Erba Odescalchi divenne referendario dei Tribunali della Signatura Apostolica di Giustizia e di Grazia e dal 1708 fu membro della congregazione per il Buon Governo, entrando nell'Arcadia romana. Ottenne di divenire Vice-Legato dapprima a Ferrara e poi a Bologna. Successivamente prese gli ordini minori il 29 settembre 1711, passando poi al suddiaconato (4 ottobre 1711), al diaconato (11 ottobre 1711) e finalmente all'ordinazione sacerdotale il 18 ottobre 1711.\nArcivescovo titolare di Tessalonica e nunzio apostolico in Polonia, nel 1712 venne nominato assistente al Trono pontificio e successivamente trasferito a Milano come successore alla cattedra arcivescovile.\nPapa Clemente XI lo elev\u00f2 al rango di cardinale nel concistoro del 30 gennaio 1713.\nArcivescovo di Milano.\nA Milano fu grande mecenate della cultura e delle arti, nonch\u00e9 collezionista di opere scultoree e pittoriche di gran pregio; gran parte di questi suoi possedimenti, contribuirono infatti a formare il primo nucleo della galleria d'arte pittorica del Museo Diocesano di Milano, dove si trovano 41 ritratti dei primi arcivescovi della sede milanese \u2013 Da San Barnaba Apostolo a San Carlo Borromeo\u00a0\u2013 commissionati dopo il 1715, medesimo anno in cui la curia milanese approv\u00f2 la pubblicazione del \"Sommario delle vite e azioni degli arcivescovi di Milano da San Barnaba sino al governo presente\", un testo biografico autorevole corredato da fonti iconografiche derivate da questi stessi quadri, opera di Giovan Giuseppe Vagliano.\nDurante il suo periodo episcopale a Milano, si distinse come figura rigorosa ed osservante alle normative della curia romana e nel 1725 prese parte al sinodo romano incentrato sulla questione della missione pastorale della chiesa, schierandosi in piena sintonia coi modelli proposti di Carlo Borromeo e Francesco di Sales. Fece largo uso delle visite pastorali ed indisse la prima il 20 marzo 1717, premurandosi di portarsi anche nelle zone pi\u00f9 remote dell'arcidiocesi e di visitare le tre valli svizzere che all'epoca dipendevano da Milano. Contestualmente si occup\u00f2 di convocare diverse congregazioni dei vicariati foranei tra il 1719 ed il 1720, definendo i compiti di prevosti, arcipreti e parroci rispetto alla cura d'anime, precisando che i sacramenti dovevano essere amministrati senza chiedere remunerazioni e che rimaneva vietato per tutti gli ecclesiastici tenere in casa con loro donne non consanguinee.\nPer la formazione del clero, increment\u00f2 le biblioteche dei seminari, facendo ristampare per l'occasione anche le costituzioni e le regole emesse al tempo di San Carlo e Federico Borromeo. Confer\u00ec in quest'epoca una funzione chiave alla Congregazione degli Oblati di Sant'Ambrogio di Rho che sostenne largamente in quanto abili predicatori delle teorie tridentine. Nel 1714 nomin\u00f2 infatti l'oblato Giorgio Maria Martinelli al ruolo di prefetto del santuario della Beata Vergine Addolorata di Rho e lo appoggi\u00f2 nella nuova fondazione del locale collegio degli oblati, eretto formalmente il 4 aprile 1721. Affid\u00f2 inoltre agli oblati la direzione di altri importanti seminari milanesi come quello Maggiore, il Collegio Elvetico e quello di San Giovanni sul Muro.\nPer le religiose, si sofferm\u00f2 in particolare sul problema delle cosiddette \"monache forzate\", ovvero quelle giovani che forzosamente venivano avviate dalla famiglia alla carriera ecclesiastica. Sostenne per questi compiti le Orsoline fondando il convento di Santa Maria della Porta col fine di ampliare il numero delle monache di quest'ordine. Nel 1716 fond\u00f2 a Milano il convento di Santa Sofia ove trasfer\u00ec le monache salesiane che in precedenza risiedevano ad Arona.\nNella citt\u00e0 di Milano diede disposizioni volte a limitare i divertimenti del Carnevale, ponendo maggiore attenzione sul periodo quaresimale. A livello sociale promosse l'apertura di scuole specializzate per imparare una professione destinate ai mendicanti, ma anche alla formazione di camerieri e paggi, concedendo indulgenze a quanti le frequentavano.\nSu iniziativa di Clemente XI, nel 1716 Benedetto Erba Odescalchi concesse ai canonici della Cattedrale di Milano l'uso della mitra nelle celebrazioni solenni. Cur\u00f2 personalmente il restauro della cripta della Basilica di Sant'Ambrogio di Milano, facendola decorare in stile rococ\u00f2.\nGravato dalla malattia negli ultimi anni della sua vita, divenne infermo nel 1736 e si vide costretto ad abbandonare la carica arcivescovile, ritirandosi a vita privata nell'abitazione paterna a Milano. Non riusc\u00ec a partecipare al conclave tenutosi a Roma proprio nel 1740 e mor\u00ec a Milano il 13 dicembre di quello stesso anno, venendo sepolto nella chiesa di San Giovanni in Conca, amministrata dalla congregazione dei Carmelitani di Mantova. Quando la chiesa venne demolita nel 1949, le sue spoglie vennero traslate nel Duomo di Milano ove vennero poste in una tomba presso la cappella del Crocifisso. Nell'agosto del 2013, in occasione del completamento della tomba del cardinale Carlo Maria Martini, la tomba dell'Erba Odescalchi \u00e8 stata completata come per gli altri arcivescovi interrati nella pavimentazione della cattedrale da un disegno in marmi policromi con lo stemma cardinalizio, il nome e le indicazioni dei titoli e della data di nascita e morte.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1736463", "revid": "729019", "url": "https://it.wikipedia.org/wiki?curid=1736463", "title": "Jonathan Mayhew Wainwright IV", "text": "Amico del generale Douglas MacArthur, Wainwright \u00e8 famoso per essere stato il comandante delle forze alleate nelle Filippine quando queste furono invase dall'esercito giapponese, a seguito dell'invasione le forze alleate dopo aver combattuto per circa sei mesi furono costrette ad arrendersi, quindi Wainwright fu preso prigioniero dai giapponesi. Dimagrito e provato dalla lunga prigionia partecip\u00f2 sulla corazzata \"Missouri\" alla resa incondizionata del Giappone il 2 settembre 1945. In seguito venne insignito della Medal of Honor."}
{"id": "1736466", "revid": "144796", "url": "https://it.wikipedia.org/wiki?curid=1736466", "title": "Benedetto Odescalchi-Erba", "text": ""}
{"id": "1736467", "revid": "144796", "url": "https://it.wikipedia.org/wiki?curid=1736467", "title": "Federico III Caccia", "text": ""}
{"id": "1736471", "revid": "268129", "url": "https://it.wikipedia.org/wiki?curid=1736471", "title": "Serie A 1976 (calcio femminile)", "text": "Ledizione 1976 \u00e8 stata la nona edizione del campionato italiano di Serie A femminile di calcio.\nIl Valdobbiadene ha conquistato il primo scudetto della sua storia. Il titolo di capocannoniere della Serie A \u00e8 andato alla danese Susanne Augustesen, calciatrice del Valdobbiadene, autrice di 28 gol. Il Valigi Perugia e la Leoni's T.T. Roma Club sono stati retrocessi in Interregionale 1977.\nCon la rinuncia alla Serie A di e Sisal Moquettes Piacenza, tutte e due ammesse all'Interregionale, il Valigi Perugia \u00e8 stato riammesso in Serie A.\nStagione.\nNovit\u00e0.\nAlla riunione del Consiglio Federale di Roma del 1\u00ba novembre 1975 della F.F.I.G.C. (Federazione Femminile Italiana Giuoco Calcio) si cambi\u00f2 la denominazione in F.I.G.C.F. (Federazione Italiana Giuoco Calcio Femminile).\nAl termine della stagione 1975 l'Inter Leone Sport e il Roma Club Lido sono stati retrocessi in Interregionale 1976. Dall'Interregionale 1975 sono stati promossi il Cibus Cazzago San Martino e la Sampierdarenese, finaliste per il titolo di campione dell'Interregionale, vinto poi dal Cibus Cazzago San Martino. Con la rinuncia alla Serie A della Sampierdarenese, il Roma Club Lido \u00e8 stato riammesso in Serie A.\nAvvengono inoltre i seguenti cambi di denominazione:\nFormula.\nLe 12 squadre partecipanti si affrontano in un girone all'italiana con partite di andata e ritorno per un totale di 22 giornate. Le ultime due classificate retrocedono in Interregionale. Solo per questa stagione, a parit\u00e0 di punti, le squadre sono classificate tenendo conto della migliore differenza reti generale. In caso di assegnazione di un titolo sportivo (primo posto in classifica oppure spareggio retrocessione) non si sarebbe tenuto conto della differenza reti ma si sarebbe dovuta disputare una gara di spareggio.\nClassifica finale.\nLegenda:\nNote:"}
{"id": "1736472", "revid": "123384657", "url": "https://it.wikipedia.org/wiki?curid=1736472", "title": "The Reason (singolo Hoobastank)", "text": "The Reason \u00e8 una canzone del 2004 degli Hoobastank, estratta come singolo dal loro album \"The Reason\". Il brano \u00e8 a tutt'oggi il singolo di maggior successo degli Hoobastank. Infatti esso ha raggiunto la posizione #2 nella Billboard Hot 100, la #1 della classifica \"Modern Rock Tracks\", ed \u00e8 arrivato anche in vetta alla classifica dei singoli pi\u00f9 venduti in Italia. Inoltre ha ricevuto una nomination come \"canzone dell'anno\" alla quarantasettesima edizione dei Grammy Awards. Il suo successo ha valicato i confini dell'America, imponendosi nei mercati discografici globali.\n\"The Reason\" ha inoltre vinto il riconoscimento di \"miglior video rock\" secondo MTV Asia ed \u00e8 stata reinterpretata da diversi artisti, incluso il cantante Tom Jones."}
{"id": "1736473", "revid": "1272592", "url": "https://it.wikipedia.org/wiki?curid=1736473", "title": "Jan Lebenstein", "text": "Lebenstein studi\u00f2 pittura all'Accademia di Belle Arti di Varsavia (dal 1948 al 1954), sotto la guida del prof. Artur Nacht-Samborski. \nDebutt\u00f2 nel periodo che precedette il post-thaw, durante l'Esibizione dei Giovani Artisti Visivi \"Contro la Guerra, Contro il Fascismo\" all'arsenale di Varsavia (1955) mostrando una serie di modesti paesaggi nostalgici che ritraevano gli spenti suburbani di Varsavia.\nSia i suoi soggetti che il loro linguaggio riflettono il fascino dell'artista nei confronti dell'arte di Maurice Utrillo.\nL'arte di Lebenstein costituisce un distinto e indipendente stile creativo."}
{"id": "1736477", "revid": "838137", "url": "https://it.wikipedia.org/wiki?curid=1736477", "title": "Federico Caccia", "text": "Biografia.\nI primi anni e l'inizio della carriera.\nFederico Caccia nacque a Milano nel 1635 da una nobile famiglia originaria di Novara. Suo padre era il conte Camillo Caccia, feudatario di Varallo Pombia, mentre sua madre, Orsola Casati, apparteneva ad una nobile famiglia milanese. Intrapresi gli studi giuridici, si laure\u00f2 all'Universit\u00e0 di Pavia in \"utroque iure\" e venne successivamente ordinato sacerdote.\nIl padre aveva ricoperto la carica di decurione a Novara ed a Milano, dove tra l'altro era stato anche membro dei Dodici di provvisione, della Congregazione del Banco di Sant'Ambrogio e priore dell'Ospedale Maggiore. Quando Camillo mor\u00ec nel 1642, dei suoi due figli il primogenito, Ottavio, eredit\u00f2 dal padre il decurionato di Novara, mentre il secondogenito, Federico, venne avviato in un primo tempo alla carriera legale. Dopo aver studiato al collegio dei gesuiti di Brera a Milano, ove ottenne i primi rudimenti da Nicola Casati, venne ammesso al Collegio Borromeo di Pavia, studiando alla locale universit\u00e0 ove ottenne la laurea nel 1662. Nel 1664 venne accolto nel Collegio dei Nobili Giureconsulti di Milano per poi spostarsi a Roma, dove fu avvocato concistoriale sotto il pontificato di Clemente X. Con l'ascesa del lombardo Innocenzo XI, la carriera del Caccia fu estremamente rapida: divenuto rettore dell'Arciginnasio di Roma (carica che ricopr\u00ec per quattro anni), divenne uditore del Tribunale della Sacra Rota e luogotenente del Sant'Uffizio, nonch\u00e9 elemosiniere del pontefice col titolo di prelato domestico di Sua Santit\u00e0.\nMalgrado questi incarichi, la sua indole lo aveva spinto in precedenza a rifiutare anche incarichi di peso come la guida delle diocesi di Lucca, Novara e Cremona, che gli erano state proposte dalla corte pontificia, non essendo ancora stato ordinato sacerdote. \nVenne nominato arcivescovo titolare di Laodicea di Frigia il 2 gennaio del 1693 e consacrato a Roma il 4 gennaio dello stesso anno dal cardinale Galeazzo Marescotti. Propedeuticamente venne nominato nunzio apostolico in Spagna (5 gennaio 1693) e assistente al Trono Pontificio (6 gennaio 1693).\nI due anni all'arcidiocesi di Milano.\nIl 14 aprile 1693 il Caccia venne trasferito alla sede arcivescovile di Milano, di cui aveva ottenuto la cattedra alla morte del suo predecessore, il cardinale Visconti. Papa Innocenzo XII lo elev\u00f2 al rango di cardinale, come da tradizione per quell'incarico, nel concistoro del 12 dicembre 1695, ricevendo poi il titolo cardinalizio di Santa Pudenziana (13 agosto 1696). Per sostenere le sue ricche cariche, ottenne anche le prepositure commendatarie dei Santi Simone e Giuda e l'abbazia di San Lorenzo al Pozzo, in territorio novarese.\nI due anni del suo episcopato milanese furono costellati di pochi eventi: dopo aver inviato una lettera al popolo della diocesi, eman\u00f2 delle disposizioni disciplinari sui conventi femminili e convoc\u00f2 un sinodo minore nel 1697. Per la gloria della chiesa di Milano benedisse il \"San Carlone\", il colosso di Arona, predisponendo nel duomo di Milano la creazione di una statua d'argento dedicata a Sant'Ambrogio e la costruzione di una teca in argento per accogliere il corpo di Sant'Aquilino nella Basilica di San Lorenzo. Il 23 maggio 1697 inizi\u00f2 una visita pastorale della sua arcidiocesi, ma riusc\u00ec a portare avanti ben poco di questa. Sempre nel 1697 il Caccia ottenne l'incarico di reggere la citt\u00e0 di Milano durante l'assenza del governatore spagnolo, don Diego D\u00e1vila Mes\u00eda y Guzm\u00e1n, confermando cos\u00ec l'equilibrio raggiunto tra stato spagnolo e chiesa nel corso del Seicento.\nCaratterialmente il Caccia era descritto come uomo tranquillo, aperto ma discreto, incline alla carit\u00e0 verso i poveri, che lasci\u00f2 poi eredi del suo patrimonio.\nMor\u00ec al palazzo episcopale di Milano il 14 gennaio 1699 alle ore 8; il suo corpo venne esposto alla venerazione dei fedeli nel Duomo, per poi venire sepolto di fronte all'altare della Madonna dell'Albero, presente all'interno della cattedrale stessa. Con il suo testamento, di brevi ma intense legazioni, lasci\u00f2 gran parte delle proprie sostanze ai poveri.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1736478", "revid": "1573940", "url": "https://it.wikipedia.org/wiki?curid=1736478", "title": "Chiesa dei Santi Michele ed Omobono", "text": "La chiesa dei Santi Michele ed Omobono \u00e8 un luogo di culto di Napoli, ubicato in largo Madonna delle Grazie.\nStoria e descrizione.\nLa monumentale chiesa venne fondata in una data precedente al 1583, anno in cui il \"Patronato dell'Arte dei Sartori\" acquisto l'edificio, restaurato pi\u00f9 volte nel corso dei secoli e di cui \u00e8 testimone il portale in piperno incastonato nella semplice facciata di tufo. Sulla stessa facciata \u00e8 scolpito lo stemma dei sarti, che consiste in alcune forbici.\nNell'interno, ad aula centrale, sono presenti delle opere pittoriche di Francesco Pagano, un polittico e una raffigurazione su pannello.\nLa chiesa \u00e8 chiusa da tempo ed \u00e8 preda dell'incuria."}
{"id": "1736482", "revid": "697352", "url": "https://it.wikipedia.org/wiki?curid=1736482", "title": "Pilotis", "text": ""}
{"id": "1736484", "revid": "1543377", "url": "https://it.wikipedia.org/wiki?curid=1736484", "title": "San Raffaele Basket 2006-2007", "text": "Questa voce raccoglie le informazioni riguardanti il San Raffaele Basket nelle competizioni ufficiali della stagione 2006-2007.\nStagione.\nVinto il campionato di Serie A2 ai play-off come \"San Raffaele Marino\", nella stagione 2006-2007 il San Raffaele Basket esordisce in Serie A1.\nVerdetti stagionali.\nCompetizioni nazionali"}
{"id": "1736485", "revid": "697352", "url": "https://it.wikipedia.org/wiki?curid=1736485", "title": "Piano pilotis", "text": ""}
{"id": "1736486", "revid": "287204", "url": "https://it.wikipedia.org/wiki?curid=1736486", "title": "San Raffaele Basket 2007-2008", "text": "Roster San Raffaele Basket 2007-08 - Serie A1"}
{"id": "1736488", "revid": "767487", "url": "https://it.wikipedia.org/wiki?curid=1736488", "title": "Jan Lebenstein (film)", "text": "Jan Lebenstein \u00e8 un documentario del 1993 diretto da Elzbieta Sitek e basato sulla vita del pittore polacco Jan Lebenstein."}
{"id": "1736489", "revid": "697352", "url": "https://it.wikipedia.org/wiki?curid=1736489", "title": "Piano a pilotis", "text": ""}
{"id": "1736491", "revid": "122501378", "url": "https://it.wikipedia.org/wiki?curid=1736491", "title": "Henryk Kasperczak", "text": "Caratteristiche tecniche.\nGiocava normalmente in posizione di mediano.\nCarriera.\nGiocatore.\nClub.\nCresciuto nelle giovanili dello Stal Zabrze, squadra della sua citt\u00e0 natale, Kasperczak gioca per due anni nel fino a legarsi con lo . Con questo club vince il campionato polacco nel 1972-1973 e nel 1975-1976, disputa i quarti nella Coppa UEFA 1975-1976 e viene eletto calciatore polacco dell'anno nel 1976. Nel 1978 si trasferisce quindi in Francia, dove gioca le ultime due stagioni della carriera con la maglia del .\nNazionale.\nGioca la prima partita nella nel 1973, facendo poi parte dei 22 che partecipano al . Qui \u00e8 in campo in tutte le partite nella manifestazione, le prime tre, vinte contro , e , e quelle della fase successiva, i successi sulla e sulla . \u00c8 in campo anche nella sfida contro la padrone di casa, decisiva per l'accesso alla finale: si gioca su un campo al limite della praticabilit\u00e0, serve una vittoria a tutti i costi ma i polacchi escono sconfitti. Gioca comunque la finale per il terzo posto, vinta contro il .\nDopo aver vinto la medaglia d'argento ai Giochi olimpici di disputa anche il : viene schierato nel pareggio contro i tedeschi occidentali e nelle vittorie su e del primo turno. Gioca anche nelle gare del successivo, la sconfitta per 2-0 contro i padroni di casa dell', la vittoria sul e la sconfitta contro il Brasile.\nKasperczak gioca in nazionale fino al 1978, collezionando 61 presenze e 5 gol.\nAllenatore.\nComincia al carriera di allenatore proprio dal Metz, lasciandolo dopo la conquista della Coppa di Francia 1983-1984. Rimane in Francia per altri 10 anni, nei quali vince anche la Division 2 1987-1988 con lo , e nel 1994 diventa commissario tecnico della che ottiene il terzo posto nella Coppa delle Nazioni Africane 1994, in seguito \u00e8 invece secondo nel 1996 alla guida della ; va anche al con questa nazionale, che chiude da ultima il gruppo G, ottenendo un solo punto contro la vincitrice. Passa poi al , che arriva terzo nella Coppa delle Nazioni Africane 2002 giocata in casa.\nNel 2002 torna in Polonia, approdando alla panchina del : qui vince tre campionati consecutivi, ottenendo un double nella prima stagione. Nel 2006 allena il , lasciandolo nel gennaio 2008 proprio durante la Coppa delle Nazioni Africane 2008. Tornato in patria si accasa al , che lascia il successivo 3 aprile in seguito alla retrocessione matematica in seconda divisione, mentre il 15 marzo 2010 sostituisce Maciej Skor\u017ca alla guida del Wisla, che lascia nell'agosto seguente per aver mancato la qualificazione all'Europa League.\nDopo un'esperienza nella massima divisione greca col torna nel Mali e nella Tunisia, che guida nella Coppa delle Nazioni Africane."}
{"id": "1736493", "revid": "287204", "url": "https://it.wikipedia.org/wiki?curid=1736493", "title": "Gran Premio di Spagna 2008", "text": "Il Gran Premio di Spagna 2008 si \u00e8 svolto il 27 aprile sul Circuito di Catalogna a Montmel\u00f3. La pole position, il giro pi\u00f9 veloce e la gara, sono stati realizzati da Kimi R\u00e4ikk\u00f6nen, ottenendo cos\u00ec un hat trick.\nLa scuderia Super Aguri in notevoli difficolt\u00e0, ha gareggiato per tutto il fine settimana grazie agli aiuti della casa madre Honda anche se \u00e8 stata la loro ultima partecipazione. Per i prossimi gran premi la sua partecipazione \u00e8 fortemente a rischio. Inoltre fu l'ultima gara per Takuma Sat\u014d e per Anthony Davidson.\nProve.\nNella prima sessione del venerd\u00ec, si \u00e8 avuta questa situazione:\nNella seconda sessione del venerd\u00ec, si \u00e8 avuta questa situazione:\nNella sessione libera del sabato, si \u00e8 avuta questa situazione:\nQualifiche.\nLe qualifiche si sono svolte senza problemi, ed i risultati sono riportati nella tabella seguente:\nGara.\nLa Formula 1 approda in Europa per il primo appuntamento mondiale nel vecchio continente. Il Gran Premio \u00e8 stato dominato dall'inizio alla fine dalle due Ferrari.\nDurante il giro di ricognizione, Alonso quasi perde il controllo della vettura scaldando le gomme e finisce sull'erba. Al via il suo scatto non \u00e8 eccezionale e Felipe Massa lo passa alla prima curva; Hamilton sorpassa Robert Kubica. Sempre al primo giro un incidente tra Vettel e Sutil causa l'ingresso della safety car, che rimane in pista per 2 giri. Per il tedesco della Toro Rosso \u00e8 il terzo ritiro consecutivo nel corso del primo giro. Nelsinho Piquet, dopo la miglior qualifica della sua ancor breve carriera, \u00e8 protagonista di un inizio gara disastroso: prima finisce largo nella ghiaia mentre \u00e8 decimo perdendo diverse posizioni, poi, nel tentativo di risalire, entra senza criterio all\u2019interno di Bourdais provocando il contatto e il ritiro di entrambi. \nIntanto in testa le Ferrari allungano con R\u00e4ikk\u00f6nen pi\u00f9 veloce di Massa; seguono Alonso, Hamilton, Kubica, Kovalainen ed Heidfeld. Al 16\u00ba giro Alonso \u00e8, come previsto, il primo a fermarsi, lasciando pista libera ad Hamilton che abbassa i suoi tempi ma sempre pi\u00f9 lento delle Ferrari. Sia l\u2019inglese che Kubica si ritrovano dopo il pitstop davanti allo spagnolo della Renault.\nNel corso del 22\u00ba giro Kovalainen, che \u00e8 momentaneamente in testa, rimane vittima di un preoccupante cedimento della sospensione sinistra, in curva ad oltre 200\u00a0km/h, che lo manda dritto contro le barriere, costringendo la safety car a tornare in pista per 6 giri. Il pilota non ha riportato danni, ma \u00e8 stato comunque trasportato in ospedale con l'elicottero di servizio. In quello stesso frangente Heidfeld rifornisce, con la pitlane ancora chiusa, e questo gli coster\u00e0 una penalit\u00e0 \"stop and go\", che, scontata dopo la ripartenza, lo retroceder\u00e0 in coda al gruppo. Stavolta Hamilton rimane nella scia della Ferrari di Massa per un paio di giri, ma il copione non cambia. Intanto Alonso ed \u00e8 costretto al ritiro per cedimento del motore, dopo l'ottima prima fila in qualifica. \nNessuno riuscir\u00e0 pi\u00f9 ad avvicinare R\u00e4ikk\u00f6nen, anche se il distacco tra i primi quattro rimane sempre contenuto. Hamilton torna quindi sul podio, seguito da Kubica; quinto posto per un regolare Mark Webber, sesto Jenson Button, capace con la strategia di approfittare degli eventi come il settimo Kazuki Nakajima, ottavo Jarno Trulli.\nIn classifica R\u00e4ikk\u00f6nen allunga a 29 punti, con nove lunghezze di vantaggio su Hamilton, dieci su Kubica e undici su Massa.\nI risultati del GP sono stati i seguenti:"}
{"id": "1736495", "revid": "1543377", "url": "https://it.wikipedia.org/wiki?curid=1736495", "title": "Tempe", "text": "Tempe (\"Oidba\u1e0d\" in o'odham) \u00e8 una citt\u00e0 della contea di Maricopa nell'Arizona, negli Stati Uniti, che aveva una popolazione stimata di abitanti al censimento del 2018. La citt\u00e0 prende il nome dalla valle di Tempe in Grecia. Tempe si trova nella sezione East Valley dell'area metropolitana di Phoenix; confina con Phoenix e Guadalupe a ovest, Scottsdale e la comunit\u00e0 indiana di Salt River Pima-Maricopa a nord, Chandler a sud e Mesa a est. Tempe \u00e8 anche la sede del campus principale dell'Arizona State University.\nNella citt\u00e0 di Tempe si \u00e8 formata la band alternative rock The Maine.\nGeografia fisica.\nSecondo l'Ufficio del censimento degli Stati Uniti, ha una superficie totale di .\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 72,6% di bianchi, il 5,9% di afroamericani, il 2,9% di nativi americani, il 5,7% di asiatici, lo 0,4% di oceanici, l'8,5% di altre razze, e il 3,9% di due o pi\u00f9 razze. Ispanici o latinos di qualunque razza erano il 21,1% della popolazione."}
{"id": "1736503", "revid": "126257", "url": "https://it.wikipedia.org/wiki?curid=1736503", "title": "Basilica di Santo Stefano Maggiore", "text": "La basilica di Santo Stefano Maggiore \u00e8 un'antica chiesa di Milano. Inizialmente dedicata al profeta San Zaccaria, venne poi intitolata a santo Stefano nel X secolo. Nella sua storia ha subito numerosi interventi di ricostruzione, ampliamento e restauro.\n\u00c8 chiamata anche \"Santo Stefano in Brolo\" (dal nome storico dell'area) o \"Santo Stefano alla Porta\" (in riferimento alla \"pusterla di Santo Stefano\", ora non pi\u00f9 esistente).\nDal 1994, la Diocesi di Milano vi ha istituito la Cappellania Generale dei Migranti. Il 2 febbraio 2015 la Cappellania \u00e8 stata canonicamente trasformata nella Parrocchia dei Migranti.\nAttualmente vi si celebrano Sante Messe in lingua filippina dedicate ai fedeli provenienti da quello stato, residenti in Milano come pure in spagnolo soprattutto per i cristiani originari dell'America Latina.\nStoria e descrizione.\nLa chiesa \u00e8 oggi situata nell'omonima piazza Santo Stefano, nel centro storico di Milano.\nIl primitivo edificio di culto, fondato intorno al 417 su iniziativa del futuro vescovo Martiniano Osio, era dedicato a San Zaccaria e sorse nel luogo dove era conservata la cosiddetta \"Pietra degli innocenti\" dove la tradizione voleva che fossero le reliquie di quattro martiri cristiani risalenti al IV e martirizzati sotto Valentiniano I. La pietra sacra \u00e8 ancora oggi conservata in una piccola camera sotto la pavimentazione ricordata da una targa visibile all'interno della navata principale.\nLa chiesa del V secolo, ad ogni modo, fin\u00ec distrutta da un incendio scoppiato al suo interno nel 1070 e quindi essa venne quindi ricostruita in stile romanico nel 1075 e dedicata questa volta a Santo Stefano protomartire.\nNel 1112 la chiesa venne ulteriormente abbellita con la costruzione di un nartece antistante il tempo di cui ancora oggi \u00e8 possibile ammirare l'unica colonna superstite davanti al campanile.\nIl 26 dicembre 1476 l'atrio della chiesa fu teatro dell'assassinio del duca Galeazzo Maria Sforza per mano di alcuni congiurati aristocratici milanesi. Il signore di Milano era infatti giunto alla basilica per le celebrazioni del santo patrono e, come si pu\u00f2 leggere nella targa commemorativa incorporata nella pavimentazione, l'evento storico avvenne proprio immediatamente dopo il portale d'ingresso alla basilica.\nNel 1531 ebbero inizio i lavori per la costruzione all'interno della chiesa della cappella della famiglia Trivulzio e nel 1567 vennero realizzati i progetti per la creazione di una nuova cappella maggiore, redatti personalmente da San Carlo Borromeo ma mai eseguiti in seguito. Nella chiesa, dove gi\u00e0 erano conservati i corpi dei santi Martiniano Osio, Ausano e Mansueto, arcivescovi di Milano, ivi deposti da tempo immemorabile, san Carlo Borromeo vi trasl\u00f2 pure i corpi dei santi Leone, Arsazio, Marino, Mamete e Agapito.\nIl 30 settembre 1571 vi venne battezzato il pittore Michelangelo Merisi, meglio conosciuto come \"il Caravaggio\". Il ritrovamento avvenuto nel febbraio 2007, fra i documenti d'archivio della basilica conservati nel Museo Diocesano del capoluogo lombardo, del certificato di battesimo del pittore ha messo definitivamente fine a una lunga disputa fra gli studiosi su quale fosse la sua vera citt\u00e0 natale: Caravaggio in provincia di Bergamo o, appunto, Milano.\nA partire dal 27 luglio 1594, la chiesa sub\u00ec una serie di nuovi interventi per iniziativa dell'arcivescovo cardinale Federico Borromeo, che si protrassero nei secoli successivi tra cui:\nLe vetrate dell'abside raffiguranti gli \"Evangelisti\" e quattro vetrate nelle cappelle delle navate laterali (\"Assunta\", \"Vestizione di Santo Stefano\", \"Annunciazione\", \"Giudizio Finale\") sono state realizzate tra il 1960 e il 1965 dalla pittrice vetratista Amalia Panigati. La vetrata rappresentante una \"Crocefissione\", sopra l'altare dedicato alla Madonna Addolorata, \u00e8 stata invece dipinta nel 1898 da Costante Panigati."}
{"id": "1736504", "revid": "86599", "url": "https://it.wikipedia.org/wiki?curid=1736504", "title": "Chiesa di Santo Stefano (Milano)", "text": ""}
{"id": "1736512", "revid": "767487", "url": "https://it.wikipedia.org/wiki?curid=1736512", "title": "Alex Louis Armstrong", "text": ""}
{"id": "1736516", "revid": "236234", "url": "https://it.wikipedia.org/wiki?curid=1736516", "title": "Servizio Messenger .NET", "text": ""}
{"id": "1736519", "revid": "86599", "url": "https://it.wikipedia.org/wiki?curid=1736519", "title": "Grigorij Nikolaevi\u010d Neujmin", "text": "Direttore dell'osservatorio di Simeiz dal 1925 al 1931 e successivamente dal 1936 al 1941, gli \u00e8 accreditata la scoperta di 74 asteroidi, tra i quali i famosi 951 Gaspra e 762 Pulcova. Il \"Minor Planet Center\" accredita le sue scoperte sotto il nome G. N. Neujmin, ed il suo cognome appare in questa forma in letteratura, tuttavia, la traduzione moderna in inglese del suo cognome sarebbe Neuymin.\nScopr\u00ec o co-scopr\u00ec sei comete tra le quali cinque periodiche:\nRiconoscimenti.\nL'asteroide 1129 Neujmina \u00e8 stato cos\u00ec battezzato in suo onore.\nGli \u00e8 stato dedicato un cratere di 103 km di diametro sulla Luna, il cratere Neujmin.\nNel 1942 gli fu assegnata la 188\u00b0 medaglia Donohoe."}
{"id": "1736520", "revid": "767487", "url": "https://it.wikipedia.org/wiki?curid=1736520", "title": "James Beaumont Neilson", "text": "Vita e lavoro.\nFiglio di un ingegnere, lavor\u00f2 fino a diventare capofficina della Gasworks di Glasgow nel 1817, ruolo che avrebbe mantenuto per 40 anni. Grazie ad un processo ad aria calda, diede un grande contributo per aumentare l'efficienza del processo della lavorazione del ferro.\nMentre cercava di risolvere un problema con un altoforno alle Wilsontown Ironworks, Neilson comprese che la forza della combustione poteva essere incrementata dal passaggio di aria calda, piuttosto che da aria fredda, attraverso un tubo rovente. Questo ridusse la quantit\u00e0 di carbone necessaria per lavorare il ferro e ne aument\u00f2 notevolmente l'efficienza cos\u00ec da venire incontro alla domanda delle ferrovie e delle industrie navali.\nNeilson condusse esperimenti per provare questa teoria e brevett\u00f2 il suo processo ad aria calda nel 1828. Dopo aver risolto alcune difficolt\u00e0 iniziali, dal 1834 il processo venne largamente usato, sebbene Neilson dovette continuamente presentarsi in tribunale per difendere il suo brevetto.\nRiusc\u00ec con successo a difendere la sua invenzione e divent\u00f2 ricco. Mor\u00ec nella sua tenuta a Quenshill, vicino a Kirkcudbright. Suo figlio, Walter Montgomerie Neilson, eresse in quel luogo un monumento alla sua memoria nel 1883."}
{"id": "1736526", "revid": "78273", "url": "https://it.wikipedia.org/wiki?curid=1736526", "title": "Grigory Nikolaevich Neujmin", "text": ""}
{"id": "1736529", "revid": "599013", "url": "https://it.wikipedia.org/wiki?curid=1736529", "title": "Steve Vickers", "text": ""}
{"id": "1736530", "revid": "78273", "url": "https://it.wikipedia.org/wiki?curid=1736530", "title": "Grigory Neujmin", "text": ""}
{"id": "1736533", "revid": "36426", "url": "https://it.wikipedia.org/wiki?curid=1736533", "title": "Borgo La Croce", "text": "Borgo La Croce (da non confondere con Borgo Santa Croce) \u00e8 una strada di Firenze che va da piazza Sant'Ambrogio a piazza Beccaria. La via \u00e8 la zona pedonale pi\u00f9 periferica nel centro di Firenze, uno dei pochi luoghi di passeggio del centro pressoch\u00e9 non toccati dal turismo di massa.\nStoria.\nIl nome \"borgo\" \u00e8 indice che la strada era una direttrice che usciva da una porta cittadina dell'antica cerchia muraria medievale. La \"croce al gorgo\" che le d\u00e0 il nome si trovava pi\u00f9 o meno nell'attuale piazza Beccaria e ricordava, secondo la tradizione, il luogo in cui il protomartire fiorentino san Miniato venne decapitato: da qui si sarebbe rialzato e presa la propria testa sottobraccio si sarebbe incamminato attraversando l'Arno dove faceva un'ansa (il \"gorgo\"), fino alla collina sull'altra sponda dove sarebbe sorta la basilica di San Miniato al Monte.\nQuando il duca Alessandro de' Medici fece chiudere la Porta della Giustizia in fondo a via dei Malcontenti per realizzare un bastione e una fortezza, le tristi processioni dei condannati a morte, che dal Bargello o dal carcere delle Stinche si avviavano verso le forche del paretaio di Nemi o Prati della Giustizia (attuale piazza Piave) dovettero allungare la strada e passare per borgo la Croce, uscendo dalle mura attraverso la porta alla Croce. La Compagnia di Santa Maria della Croce al Tempio di cui facevano parte i Battuti Neri che assistevano i condannati, si spost\u00f2 nel 1931 dalla prima sede dell'oratorio di Santa Maria Vergine della Croce al Tempio nello spedale di San Niccol\u00f2 degli Aliotti (fondato nel 1420 per assistere i poveri e gli infermi). Per l'ultimo conforto dei condannati sorse anche nel Settecento, ma forse su una preesistenza pi\u00f9 antica, un tabernacolo in cui Ges\u00f9 e Maria si volgono verso i passanti.\nAnticamente questa strada portava direttamente a Porta alla Croce ma con, la demolizione delle mura e i lavori di creazione dei viali di Circonvallazione di Giuseppe Poggi, l'ultimo tratto della strada venne demolito e la porta si ritrov\u00f2 cos\u00ec isolata in mezzo alla nuova piazza che forma una sorta di anfiteatro.\nPer alcuni anni, durante il ventennio, la strada fu intitolata al caduto fascista Dante Rossi, per riprendere presto la titolazione tradizionale.\nDescrizione.\nSi innestano lungo il tracciato ella strada via della Mattonaia e via dell'Ortone. Per quanto arteria di grande importanza nel suo essere tra le principali di accesso alla citt\u00e0 dalla gi\u00e0 citata porta alla Croce, la via ha sempre mantenuto carattere popolare e commerciale, anche per la sua vicinanza al mercato di Sant'Ambrogio.\nLa scelta di pedonalizzarne il tratto dalla piazza a via della Mattonaia ha favorito una sua significativa qualificazione sempre in senso commerciale, rendendola particolarmente animata e frequentata.\nEdifici.\nGli edifici con voce propria hanno le note bibliografiche nella voce specifica.\nLapidi.\nAl n. 2 nel 2016 \u00e8 stata posta una lapide a Rossella Casini nella casa in cui visse e dove conobbe il vicino di casa Francesco Frisina, poi rivelatosi 'ndranghetista, per rivalda contro il quale Rossella venne poi uccisa e fatta sparire nel 1981.\nQUI VISSE&lt;br&gt;ROSSELLA CASINI&lt;br&gt;VITTIMA DELLA 'NDRANGHETA&lt;br&gt; SCOMPARSA DAL 22 FEBBRAIO 1981&lt;br&gt;PERCH\u00c9 PER \"AMORE\" INFRANSE&lt;br&gt;LA REGOLA CRIMINALE DEL SILENZIO &lt;br&gt;&lt;br&gt;\n22 FEBBRAIO 2016\nAl di sotto del tabernacolo di Borgo la Croce \u00e8 una targa che documenta come l'opera sia stata restaurata nel 1995 dall'antiquario fiorentino Alberto Bruschi (restauratore: Guido Botticelli):\nSul fianco della chiesa di Sant'Ambrogio, davanti al n. 57, si trovano due lapidi oggi illeggibili (ma note da trascrizioni), che riportavano un bando identico, sia sul fianco dell'edificio che alla base del campanile:\nSull'angolo di via de' Macci con Borgo La Croce, sulla piazza Sant'Ambrogio, vi \u00e8 il tabernacolo di Sant'Ambrogio, in terracotta smaltata riconducibile a Giovanni della Robbia, recante l'iscrizione in ricordo del passaggio di papa Pio VII per Firenze, nel maggio del 1805."}
{"id": "1736534", "revid": "78273", "url": "https://it.wikipedia.org/wiki?curid=1736534", "title": "Grigoriy N. Neujmin", "text": ""}
{"id": "1736544", "revid": "599013", "url": "https://it.wikipedia.org/wiki?curid=1736544", "title": "Ren\u00e9 Bolf", "text": "Carriera.\nClub.\nNel 1981 entra nelle giovanili del Ro\u017enov pod Radho\u0161t\u011bm, dalle quali esce nel 1990 per approdare in quelle del V\u00edtkovice, squadra tra le migliori del distretto di Ostrava. Rimane fino al 1993 nel V\u00edtkovice per poi passare in due anni nelle giovanili di Hravice e LeRK Brno.\nInizia la carriera professionistica nel 1995 entrando nella prima squadra del Karvin\u00e1 dove realizza 4 reti in 14 partite di campionato. Nella stagione 1996-97 passa al Ban\u00edk Ostrava. Alla squadra di Ostrava rimane 4 anni collezionando 60 partite e 4 gol. In campionato i rossobl\u00f9 raggiungono un decimo, un quarto e un quinto posto con Bolf titolare. Nella stagione 1999-00 si trasferisce allo Sparta, una delle migliori squadre del paese. Con i granata vince due campionati consecutivi (1999-00 e 2000-01) totalizzando 36 presenze e 3 reti e partecipando anche alla UEFA Champions League. Nel 2001 lascia Praga e torna al Ban\u00edk dove gioca quasi 100 partite e vince il campionato 2004, raggiungendo la finale di Coppa della Repubblica Ceca persa per 2-1 ai danni della sua ex squadra, lo Sparta Praga. Nel 2005 passa ai francesi dell'Auxerre. Nella prima stagione i biancoazzurri giungono all'ottavo posto guadagnando l'accesso alla Coppa UEFA 2005-06. Nel torneo 2005-06 l'Auxerre conclude al sesto posto nella graduatoria, ottenendo un biglietto per la Coppa Intertoto Coppa Intertoto 2006, dalla quale la societ\u00e0 francese otterr\u00e0 il passaggio all'edizione 2006-07 della Coppa UEFA. Questa \u00e8 l'ultima stagione di Bolf ad Auxerre, e si conclude con 38 gettoni in Ligue 1 e 5 marcature. Il 15 novembre 2006 Bolf rescinde il suo contratto con l'Auxerre. Nel 2007, e per la seconda volta, Bolf torna al Ban\u00edk Ostrava. In cinque stagioni la squadra arriva due volte al terzo posto, una volta al settimo, un'altra al nono e l'ultima al quattordicesimo. Bolf gioca 78 partite di Gambrinus Liga realizzando anche 8 gol. Nel 2011 passa alla squadra che l'aveva fatto esordire nel campionato di calcio ceco, il Karvin\u00e1, che milita in Druh\u00e1 Liga. Ha annunciato il ritiro dall'attivit\u00e0 agonistica nel dicembre del 2012."}
{"id": "1736545", "revid": "306856", "url": "https://it.wikipedia.org/wiki?curid=1736545", "title": "Norbert Conrad Kaser", "text": "Biografia.\nNacque fuori dal matrimonio da Paula Thum, che, poco dopo la sua nascita, spos\u00f2 Franz Kaser, invalido di guerra, che riconobbe il piccolo Conrad. Trascorse la propria infanzia nell'appartamento di servizio occupato dai genitori in una fabbrica di materassi a Brunico, dove il padre lavorava come portinaio. Frequent\u00f2 il Liceo classico a Brunico, e svolse brevi supplenze come maestro elementare a Lasa in Val Venosta. In quel periodo compose le sue prime poesie. Nel settembre 1968 entr\u00f2 nel convento dei frati cappuccini a Brunico, che lasci\u00f2 nell'aprile successivo. Nel luglio 1969 consegue la maturit\u00e0.\nNello stesso anno suscit\u00f2 grande scalpore il suo intervento presso un convegno organizzato dalla \"S\u00fcdtiroler Hochsch\u00fclerschaft\" (l'associazione degli studenti universitari sudtirolesi), nel quale rivolse critiche durissime alla letteratura sudtirolese degli anni venti e trenta:\n\"sarebbe stato meglio se il 99% dei nostri scrittori non fosse mai nato, per quel che mi riguarda potrebbero mordere la polvere nella nostra patria, per non fare maggior danno)\", e invitando poi i partecipanti a \"spennare come un galletto\" l'aquila rossa, l'animale araldico del Sudtirolo, per un \"grandioso macello delle vacche sacre\". Il suo intervento provoc\u00f2 un'ondata di sdegno nei mass media sudtirolesi e austriaci. Agli inizi di ottobre cominci\u00f2 a studiare belle arti all'Universit\u00e0 di Vienna.\nNel 1970 si reca per due mesi in Norvegia. Nel 1971 interrompe gli studi e torna in Sudtirolo, dove lavora come maestro elementare nelle scuole di montagna della Val Pusteria. Il 27 novembre 1971 sua madre muore.\nL'alcolismo mina il suo fisico, per cui trascorre svariati periodi in ospedali e cliniche psichiatriche. Nel 1976 si iscrive al PCI, e lascia la chiesa cattolica. I suoi soggiorni in ospedale diventano pi\u00f9 frequenti, e trascorre un periodo in una clinica specializzata della DDR. Il 21 agosto 1978 muore a Brunico per le conseguenze dell'alcolismo. La sua poesia \"ich krieg ein kind\" (aspetto un bambino) descrive il disfacimento del proprio corpo nell'imminenza della morte.\nOpere.\nLa sua opera \u00e8 caratterizzata da una scrittura rigorosa e penetrante, con una capacit\u00e0 osservativa quasi chirurgica. Non impiegava le maiuscole e faceva un uso estremamente moderato della punteggiatura. La sua spietata analisi della societ\u00e0 sudtirolese colp\u00ec e scandalizz\u00f2 molti, e ben pochi scrittori sudtirolesi successivi poterono prescindere dalla sua lezione. Scrisse anche in lingua italiana. Le sue opere (raccolte di saggi e poesie) \"Eingeklemmt\" e \"kalt in mir\" sono ora raccolte in tre volumi.\nAltre opere:\nIl suo lascito \u00e8 ora affidato al comune di Brunico, ove la biblioteca comunale gli \u00e8 stata intitolata."}
{"id": "1736546", "revid": "59976", "url": "https://it.wikipedia.org/wiki?curid=1736546", "title": "Stretto di Ormuz", "text": ""}
{"id": "1736551", "revid": "599013", "url": "https://it.wikipedia.org/wiki?curid=1736551", "title": "Radek Bejbl", "text": "\u00c8 l'11\u00ba miglior calciatore ceco del decennio (1993-2003) secondo la rivista ceca Mlad\u00e1 fronta DNES.\nCarriera.\nClub.\nSlavia Praga.\nNasce a Nymburk a pochi chilometri dalla Capitale ceca. Passa infatti, a 18 anni ai praghensi dello Slavia Praga nel 1990, dove rimarr\u00e0 fino al 1996 collezionando pi\u00f9 di 150 partite di campionato e 28 reti.\nNel 1990 il campionato cecoslovacco viene concluso a met\u00e0 classifica. L'anno successivo i \"Se\u0161\u00edvan\u00ed\" di Bejbl conquistano il quarto posto in campionato che vale un posto in Coppa UEFA. In tale competizione i biancorossi vengono subito eliminati dagli scozzesi dell'Hearts per 4-3: dopo l'1-0 a Praga a favore dello Slavia, i cechi subiscono una sconfitta per 4-2 ai danni dei Maroons ad Edimburgo.\nNel 1992 lo Slavia lotta per vincere lo scudetto contro lo Slovan Bratislava e rivali dello Sparta Praga. Chiuderanno al secondo posto, ci\u00f2 vale la Coppa UEFA in cui la squadra \u00e8 eliminata al primo turno.\nNel 1993 la Cecoslovacchia si divide in Repubblica Ceca e in Slovacchia. Il primo campionato ceco \u00e8 vinto dai granata di Praga proprio sullo Slavia. C'\u00e8 comunque la qualificazione alla Coppa UEFA 1994-1995: nella competizione europea passano il 1\u00ba turno battendo gli irlandesi del 6-0 (2-0 a Praga, 4-0 a Cork), sul loro cammino incontrano l'AIK Stoccolma che li estromette dalla competizione per Regola dei gol fuori casa (0-0 a Praga, 2-2 a Stoccolma.\nNella stagione 1994-1995 lo Sparta vince ancora il titolo ceco per 6 punti sullo Slavia. \u00c8 ancora Coppa UEFA per i biancorossi, che arriva in semifinale in cui viene eliminato dal Bordeaux 2-0 (1-0 a Praga, 1-0 a Bordeaux).\nNel 1995 i biancorossi di Bejbl vincono lo scudetto. Partecipano dunque alla UEFA Champions League 1996-1997 dove vengono subito esclusi dal , squadra svizzera. Entrano cos\u00ec in Coppa UEFA dove vengono eliminati dal Valencia 1-0 (1-0 a Praga, 0-0 a Valencia).\nAtl\u00e9tico Madrid.\nNel 1996 passa agli spagnoli dell'Atl\u00e9tico Madrid dove gioca fino al 2000 giocando 105 partite di Primera Divisi\u00f3n e mettendo a segno 2 reti. Gli spagnoli arrivati quinti in campionato nel 1996 partecipano alla Coppa UEFA, battuti dalla , squadra italiana, con uno 0-1 complessivo in semifinale.\nLa successiva stagione di campionato \u00e8 chiusa al 7\u00ba posto, con qualificazione in Coppa UEFA, con ancora l'eliminazione in semifinale questa volta dal (2-5 complessivo).\nIl campionato successivo si chiude al tredicesimo posto, ma dato che i \"colchoneros\" sono arrivati in finale di Coppa del Re (persa contro il Valencia 3-0) e il Valencia partecipa alla Champions League hanno diritto alla partecipazione in Coppa UEFA: stavolta arriva l'eliminazione per mano del Lens per 6-4.\nNel 1999 la squadra cambia quattro allenatori: Arrigo Sacchi, Carlos S\u00e0nchez Aguiar, Radomir Anti\u0107 e Claudio Ranieri.\nLens.\nBejbl si trasferisce in Francia, nel Lens. Nel 2000 la squadra \u00e8 capolista tra la quarta e la sesta giornata, poi si salva per pochi punti. Bejbl giocher\u00e0 26 partite di campionato senza segnare.\nNel 2001 il Lens perde il campionato perde per 2 punti a favore del Lione, guadagnando l'accesso alla UEFA Champions League. I francesi chiuderanno al 3\u00ba posto il proprio girone e vanno in Coppa UEFA, dove sono eliminati dai portoghesi del per 3-1.\nIl ritorno allo Slavia Praga.\nBejbl nel 2002 ritorna in patria, da dove aveva cominciato 12 anni prima, allo . Durante la sua permanenza gioca da titolare. Nel 2002 lo Slavia perde il campionato per un punto in favore dello Sparta. In Coppa UEFA lo Slavia esce dalla competizione per mano del Levski Sofia grazie alla regola dei gol in trasferta (2-2 a Praga, 0-0 a Sofia).\nLa stagione seguente lo Slavia ottiene il 4\u00ba posto in campionato che consente la qualificazione in Coppa UEFA, venendo eliminati dalla per 3-3 grazie alla Regola dei gol fuori casa (3-1 a Praga, 2-0 a Tbilisi).\nNella stagione 2004 lo Slavia partecipa ancora alla Coppa UEFA, venendo eliminato ai sedicesimi i biancorossi per mano degli italiani del che riesce a passare il turno sempre grazie alla regola dei gol fuori casa: 2-2 (2-1 a Praga, 0-1 a Palermo).\nGioca quindi tre stagioni con 83 incontri di Gambrinus Liga e 2 reti.\nFine carriera: Rapid Vienna e Slovan Liberec.\nNel 2005 passa ai viennesi del Rapid. Nel 2005 ottiene il 5\u00ba posto in campionato, mentre nel 2006 il Rapid \u00e8 quarto. Colleziona 59 incontri e 3 reti.\nVa a Liberec nel 2007 per giocare nello Slovan dove chiude la carriera calcistica in patria nel 2008. Giocher\u00e0 poche partite prima di attaccare le scarpe al chiodo.\nNazionale.\nBejbl gioca 58 incontri e segna 2 reti con la nazionale maggiore tra il 1992 e il 2001. Partecipa ai Campionato europeo di calcio under-21 del 1992 e la Nazionale di calcio della Cecoslovacchia Under-21 viene eliminata ai quarti dalla Nazionale di calcio dell'Italia Under-21 (che poi vincer\u00e0 l'Europeo Under-21) per 4-1.\nParteciper\u00e0 all'edizione del 1996 del Campionato europeo di calcio dove la Nazionale di calcio della Repubblica Ceca arriver\u00e0 seconda battuta dalla Germania grazie ad un golden goal di Oliver Bierhoff al 95'. Bejbl segno anche in quell'Europeo contro l'Italia il gol del 2-1 che fece vincere i cechi.\nNon partecipa ai Campionato mondiale di calcio 1994 ma partecipa agli Europei 2000 dove la Repubblica ceca viene eliminata ai gironi.\nStatistiche.\nBejbl ha partecipato a 10 edizioni di Coppa UEFA e 2 di Champions League: con lo nel 1992, 1993, 1994, 1995, 2003, 2004, con l'Atl\u00e9tico Madrid nel 1996, 1997, 1998 e con il Lens nel 2002 e di Champions League nel 1995 con lo Slavia Praga e nel 2002 con il Lens partecipando a 26 partite di Coppa UEFA con lo Slavia Praga e a 28 incontri della stessa coppa con l'Atl\u00e9tico Madrid, solo 2 partite di Coppa UEFA le ha disputate con il Lens in totale sono 56 partite, mentre ha giocato 8 partite di Champions 6 delle quali con il Lens le rimanenti con lo Slavia Praga."}
{"id": "1736552", "revid": "1934252", "url": "https://it.wikipedia.org/wiki?curid=1736552", "title": "Ipoplasia", "text": "Per ipoplasia si intende uno sviluppo anormale (incompleto o ridotto) di un organo o di un tessuto. Il suo opposto si chiama iperplasia. Una forma simile ma pi\u00f9 grave \u00e8 l'aplasia dove invece lo sviluppo viene completamente a mancare.\nEziologia.\nLa causa che comporta tale anomalia nell'organismo \u00e8 dovuto soprattutto ad una diminuzione del numero di cellule. La conseguenza di un'ipoplasia in un individuo \u00e8 che l'organo appare di ridotte dimensioni rispetto alla normalit\u00e0.\nTipologia.\nFra le numerose patologie esistenti si segnalano:"}
{"id": "1736556", "revid": "1086846", "url": "https://it.wikipedia.org/wiki?curid=1736556", "title": "Atalanta Bergamasca Calcio 1952-1953", "text": "Questa pagina raccoglie i dati riguardanti l'Atalanta Bergamasca Calcio nelle competizioni ufficiali della stagione 1952-1953.\nStagione.\nHasse Jeppson fu ceduto alla cifra record di 105 milioni al e ci\u00f2 permise alla societ\u00e0 di allestire una squadra competitiva per la stagione successiva. Per sostituire l'attaccante svedese, si cerca ancora una volta nella tanto cara Scandinavia trovando in Poul Aage Rasmussen un degno sostituto. Il suo arrivo per\u00f2 port\u00f2 non poco scettismo negli atalantini che gi\u00e0 erano in polemica per il mancato rinnovo all'allenatore Ceresoli (al suo posto era stato ingaggiato Luigi Ferrero).\nLa squadra ottiene la salvezza, posizionandosi a centroclassifica grazie ai gol di Rasmussen (ne far\u00e0 18), ma soprattutto del cosiddetto \"Trio Primavera\", composto dai giovani Testa, Cad\u00e8 e Brugola, che insieme realizzano ben 23 reti.\nOrganigramma societario.\nArea direttiva\nArea tecnica\nArea sanitaria"}
{"id": "1736558", "revid": "287204", "url": "https://it.wikipedia.org/wiki?curid=1736558", "title": "Nicholas Schmassmann", "text": "Carriera.\nInizi\u00f2 a correre in moto nel 1981, debuttando a livello internazionale nel 1988, correndo il campionato Europeo e Mondiale della 500. Nell'Europeo fu 19\u00ba, mentre nel Mondiale non and\u00f2 a punti. L'anno successivo fu 10\u00ba nell'Europeo e ottenne i suoi primi punti nel Mondiale, con il 14\u00ba posto al GP d'Australia e il 10\u00ba al GP delle Nazioni (28\u00ba alla fine della stagione).\nIl 1990 fu l'anno migliore per il centauro elvetico nel Mondiale, con il 19\u00ba posto in classifica finale. La carriera di Schmassmann continu\u00f2 negli anni seguenti, ottenendo quattro titoli di campione tedesco della 500 (1993, 1995, 1996 e 1997). Le ultime presenze nelle gare del motomondiale sono avvenute sempre in occasione del GP di Germania grazie a delle wild card; la pi\u00f9 recente nel 1996.\nSuccessivamente si dedic\u00f2 all'Endurance, ottenendo il 9\u00ba posto nel Mondiale 1999."}
{"id": "1736559", "revid": "599013", "url": "https://it.wikipedia.org/wiki?curid=1736559", "title": "Zhang Fei", "text": "Fratello giurato di Liu Bei e Guan Yu fu uno dei suoi pi\u00f9 importanti generali del regno di Shu; la sua forza era incredibile, e si diceva che \"Zhang Fei ha la forza di 10.000 uomini\".\nSi distinse nella ritirata dell'esercito di Liu Bei di molto rallentato dall'esodo di civili (circa 100.000) nella quale fu nominato comandante della retroguardia e blocc\u00f2 l'armata di C\u00e1o C\u0101o a Chang Ban; si narra che ne abbia arrestato la marcia con un potentissimo grido di guerra, e che abbia approfittato di quell'attimo di incertezza del nemico facendo crollare il ponte che doveva difendere.\nIn seguito alla morte del fratello giurato Guan Yu, Zhang Fei fu preso dalla disperazione e, spesso ubriaco, commise molti soprusi sul suo esercito che lo assassin\u00f2 nel sonno, prima che Liu Bei potesse iniziare la sua campagna punitiva contro il regno di Wu, tragicamente conclusasi ad Yi Ling."}
{"id": "1736563", "revid": "599013", "url": "https://it.wikipedia.org/wiki?curid=1736563", "title": "David Eto'o", "text": "\u00c8 fratello di Samuel ed Etienne Eto'o, anch'essi calciatori.\nCarriera.\nClub.\nEto'o ha iniziato la sua carriera nelle giovanile del Kadji Sports Academy prima di trasferirsi in Spagna a 16 anni passando nel settore giovanile del Maiorca. Nella stagione 2004-2005 il Maiorca lo ha dato in prestito prima al Ciudad de Murcia in Segunda Divisi\u00f3n spagnola e poi all'Yverdon in Challenge League.\nNel 2005 \u00e8 stato ceduto a titolo definitivo al e successivamente \u00e8 passato al Champagne Sports, al Meyrin, al Ponferradina nel 2006 e al Cr\u00e9teil nel 2007.\nNell'aprile 2007 ha firmato per gli ucraini del Metalurh Donec'k. Successivamente si \u00e8 trasferito in Grecia all'Aris Salonicco, che lo ha poi prestato all'Ilisiakos.\nNell'agosto 2008 \u00e8 tornato in Spagna firmando per il Reus.\nDal 2009 al 2011 gioca in patria nel Kadji Sports Academy, squadra nella quale aveva giocato da giovane.\nNel 2011 passa alla squadra slovena del Koper.\nNazionale.\nCon la Nazionale camerunese Under-20 ha preso parte alla Coppa delle Nazioni Africane Under-20, la massima competizione giovanile continentale della CAF, nel 2007."}
{"id": "1736564", "revid": "1027057", "url": "https://it.wikipedia.org/wiki?curid=1736564", "title": "Beregovoj", "text": ""}
{"id": "1736565", "revid": "45891", "url": "https://it.wikipedia.org/wiki?curid=1736565", "title": "Fiera di Roma Pomezia", "text": ""}
{"id": "1736569", "revid": "1313191", "url": "https://it.wikipedia.org/wiki?curid=1736569", "title": "Dicentra", "text": "Dicentra \u00e8 genere di piante appartenente alla famiglia delle Papaveraceae, originario di America Settentrionale, Estremo Oriente russo e Giappone. Conta di 8 specie di piante erbacee, perenni e rustiche; le pi\u00f9 note sono \"Dicentra cucullaria\" e la \"Dicentra eximia\".\nHa foglie piccole, verde chiaro, sottili e composte. Le infiorescenze, pendule e a forma di cuore, possono essere di vari colori (rosso, rosa, bianco). I fiori sbocciano a primavera.\nTassonomia.\nSpecie.\nAll'interno del genere \"Dicentra\" sono comprese le seguenti 8 specie:\nUsi.\nSi usa per decorare parchi, giardini, aiuole. Si pu\u00f2 coltivare anche in vaso e in serra.\nColtivazione.\nTeme il freddo e il vento. Richiede un terreno acido, leggero, ricco, drenato, concimazioni liquide con sostanze a base di alghe. Nella stagione vegetativa richiede irrigazioni frequenti ma evitando i ristagni di acqua.\nLa propagazione \u00e8 per semina (tra ottobre e marzo) o per divisione dei cespi (in estate).\nAvversit\u00e0.\nNon \u00e8 attaccata da parassiti particolari."}
{"id": "1736570", "revid": "729019", "url": "https://it.wikipedia.org/wiki?curid=1736570", "title": "Qeshm", "text": "Qeshm (in persiano: \u0642\u0634\u0645; traslitterazione alternativa Gheshm) \u00e8 un'isola situata nello Stretto di Hormuz di fronte alla costa meridionale dell'Iran ed a est del Golfo Persico, alle coordinate geografiche 26\u00b050\u2032N 56\u00b000\u2032E.\nGeografia.\nGheshm \u00e8 senz'altro l'isola pi\u00f9 grande del Golfo Persico (1335 km\u00b2): le sue dimensioni sono il doppio di quelle del Bahrein ma ha meno del 15% della sua popolazione. \u00c9 un'isola montuosa, con una costa in gran parte rocciosa punteggiata di villaggi e di cittadine, mentre nell'interno ci sono pochi insediamenti.\nStoria.\nI documenti parlano di quest'isola, seppur brevemente, sin dall'era degli Achemenidi. Per molti secoli essa fu un importante centro commerciale tra continenti e subcontinenti. L'isola fu menzionata da Marco Polo in seguito notata per le sue potenzialit\u00e0 di colonia da Vasco da Gama, ma non raggiunse mai l'importanza storica della pi\u00f9 piccola isola di Hormuz e si conosce molto poco sul suo sviluppo industriale. L'isola Gheshm fu dominata da olandesi, francesi, tedeschi e inglesi, fino a quando, poco dopo la Seconda guerra mondiale ritorn\u00f2 sotto il saldo controllo dell'Iran.\nEconomia.\nQeshm \u00e8 anche un porto franco; ci\u00f2 ha reso l'isola molto importante per il commercio internazionale."}
{"id": "1736577", "revid": "765341", "url": "https://it.wikipedia.org/wiki?curid=1736577", "title": "Costa San Giorgio", "text": "Costa San Giorgio \u00e8 una strada collinare di Firenze (le \"coste\" sono infatti le strade in ripida pendenza), che si trova in Oltrarno, tra piazza Santa Felicita e via San Leonardo.\nStoria e descrizione.\nDeve il suo nome alla chiesa di San Giorgio alla Costa, ristrutturata in epoca barocca da Giovanbattista Foggini entro il 1708, che conservava una la \"Madonna col Bambino in trono e due Angeli\", attribuita a Giotto e oggi al Museo diocesano di Santo Stefano al Ponte. Anticamente vi era annesso un monastero, che dopo varie vicende divenne la scuola di Sanit\u00e0 Militare; ne resta traccia nella cappella dei Santi Girolamo e Francesco alla Costa. \nAl numero 84 una targa ricorda l'abitazione dello scultore senese Giovanni Dupr\u00e8.\nAl 19 invece si riconosce la casa di Galileo Galilei, dotata di torretta dal quale il grande scienziato poteva eseguire le sue osservazioni astronomiche. La facciata \u00e8 decorata da affreschi e una lapide ricorda la protezione del granduca Ferdinando II de' Medici che pi\u00f9 volte sarebbe venuto in visita nell'umile casa (comparata con Palazzo Pitti) di Galileo. In seguito Galileo ebbe varie peripezie e dopo un periodo padovano si stabil\u00ec a villa il Gioiello presso la Torre del Gallo.\nAl numero 28 si trova la sede storica della casa editrice Le Lettere, fondata da Federico Gentile e Giovanni Gentile.\nIn cima alla salita si trova Porta San Giorgio, con una \"Madonna in trono fra santi\", nella lunetta, e un bassorilievo con \"San Giorgio che uccide il drago all'esterno\", opera di Andrea da Pontedera."}
{"id": "1736584", "revid": "4141", "url": "https://it.wikipedia.org/wiki?curid=1736584", "title": "Istituto Max Planck", "text": ""}
{"id": "1736586", "revid": "36426", "url": "https://it.wikipedia.org/wiki?curid=1736586", "title": "Giovanbattista Foggini", "text": ""}
{"id": "1736593", "revid": "124123", "url": "https://it.wikipedia.org/wiki?curid=1736593", "title": "Walter Montgomerie Neilson", "text": "Suo padre era James Beaumont Neilson, inventore dell'altoforno. Walter fece tiocinio come ingegnere nella Oakbank Foundry posseduta dallo zio John Neilson. Lavor\u00f2 anche per St Rollox Engine Works a Glasgow. Nel 1843 gli fu affidato il controllo dell'azienda familiare chiamata originariamente Neilson &amp; Mitchell, in seguito Neilson &amp; Co. La sede della compagnia era in Hydepark Street nel centro di Glasgow prima di espandersi includendo la vicina Finnieston Street. La compagnia inizi\u00f2 costruendo motori navali ma si espanse velocemente costruendo anche locomotive. Le locomotive Neilson vennero esportate in tutto il mondo e ne esistono tuttora in India, Sud Africa e Nuova Zelanda.\nAlla morte del padre nel 1865, Walter eredit\u00f2 la propriet\u00e0 a Queenshill nel Kirkcudbright; la propriet\u00e0 venne chiamata da quando vi si rifugi\u00f2 Maria Stuarda, regina di Scozia, dopo la sconfitta del suo esercito a Langside nel 1568.\nWalter spos\u00f2 Janet Ellen Henderson nel 1867 a Livorno. Janet venive da una famiglia scozzese che intratteneva da tempo rapporti commerciali con la Toscana. Essi ebbero due figli, Elena Marion Montgomerie Neilson nel 1876 e Walter Montgomerie Neilson nel 1877.\nLa compagnia prosper\u00f2 e quando Walter si ritir\u00f2 dagli affari negli ultimi anni 70, il nome cambi\u00f2 ancora per diventare Neilson, Reid &amp; Co. James Reid lavorava con la compagnia da un lungo periodo e anche quando ci fu una rottura tra Reid e Neilson, la compagnia continu\u00f2 a fondersi con altre nella North British Locomotive Company. Walter si ritir\u00f2 a Queenshill ma trascorse i rigidi inverni britannici nella sua propriet\u00e0 di Monte Picini vicino a Firenze dove mor\u00ec all'et\u00e0 di 69 anni.\nVoci correlate.\nJames Beaumont Neilson"}
{"id": "1736596", "revid": "118317024", "url": "https://it.wikipedia.org/wiki?curid=1736596", "title": "Liu Bei", "text": "Fu il primo sovrano del regno Shu, durante periodo dei tre regni, fratello giurato di Guan Yu e Zhang Fei dedic\u00f2 la sua vita alla restaurazione della dinastia Han della quale si dichiar\u00f2 successore una volta che questa cadde in modo definitivo con l'incoronazione di Cao Pi come imperatore della dinastia Wei.\nCombatt\u00e9 insieme ai fratelli nella rivolta dei turbanti gialli e nell'attacco al tiranno Dong Zhuo a Hu Lao.\nL\u00fc Bu, generale temuto da tutti gli offr\u00ec il suo aiuto mentre questi serviva come prefetto ma fu solo per sottrargli il castello di Xia Pi; Liu Bei chiese aiuto a C\u00e1o C\u0101o, il quale aveva un'ottima opinione del giovane prefetto: l'armata di Cao Cao us\u00f2 un fiume vicino al castello per allagarlo, e l'armata di L\u00fc Bu ormai sicura della sconfitta e spinta dai comportamenti del loro comandante sempre pi\u00f9 abbietti si arresero consegnandolo a Cao Cao.\nLiu Bei usc\u00ec per\u00f2 presto dall'influenza di Cao Cao e si alle\u00f2 con Yuan Shao nella guerra per il controllo delle piane centrali, con la sconfitta dell'esercito di Yuan Shao Liu Bei si rifugi\u00f2 a sud dove fu raggiunto dal fratello Guan Yu che aveva combattuto per un certo periodo per Cao Cao, ignaro delle peregrinazioni di Liu Bei.\nLa grande svolta di Liu Bei fu l'annessione fra i ranghi del suo esercito di Zhuge Liang, stratega di incredibile abilit\u00e0, che consigli\u00f2 la \"tattica dei tre regni\", un piano di divisione della Cina in tre per occuparne stabilmente un terzo, e successivamente tentare la conquista degli altri 2 territori.\nLa figura carismatica di Liu Bei port\u00f2 a un esodo di civili (circa 100.000) che seguirono il suo esercito inseguito dalle truppe di Cao Cao a sud.\nL'esercito incredibilmente rallentato fu raggiunto presso Chang Ban dove nella confusione la famiglia di Liu Bei fu lasciata indietro: Zhao Yun si apr\u00ec la strada a cavallo fra le file nemiche, salv\u00f2 Liu Chan, figlio del proprio signore e ritorn\u00f2 sano e salvo col bimbo ancora in fasce.\nL'avanzata delle truppe di Cao Cao fu fermata da Zhang Fei su un ponte, che dopo aver terrorizzato le truppe nemiche lo fece crollare, e dall'arrivo di Guan Yu con la flotta e rinforzi.\nLiu Bei ferm\u00f2 l'avanzata a sud dell'esercito di Cao Cao in un'alleanza con Sun Quan, signore di Wu nella battaglia navale di Chi Bi grazie all'aiuto dei tre grandi strateghi Zhuge Liang, Pang Tong e Zhou Yu.\nIn seguito il virtuoso comandante conquist\u00f2 i territori del sud, sconfiggendo il suo capoclan Liu Zhang nell'assedio di Cheng Du, dove sottomise il potente generale Ma Chao e dove Pang Tong fu assassinato da Zhang Ren in un'imboscata.\nSi era dunque realizzato il piano di Zhuge Liang che prevedeva una Cina divisa in tre, ora contesa fra Shu, Wu e Wei.\nIl vero nemico di Shu era Wei, che fra i tre era lo stato pi\u00f9 potente, per questo Zhuge Liang propose un'alleanza con Wu contro il comune nemico: Wu attacc\u00f2 Wei nella regione di He Fei, venendo per\u00f2 respinta nonostante una vittoriosa avanzata iniziale ed una schiacciante superiorit\u00e0 numerica, e Liu Bei ordin\u00f2 di attaccare nel territorio di Jing, che era un punto strategico fra i tre regni.\nQuesta campagna, guidata da Guan Yu chiamato \"dio della guerra\" vide la propria disfatta durante l'assedio del castello presso Fan, difeso dal generale Cao Ren a causa dell'arrivo di rinforzi da Wei portati dal generale Xu Huang e dal tradimento del regno di Wu, che vide l'assedio come un'occasione di riportare Jing sotto il proprio controllo. Guan Yu e suo figlio Guan Ping furono uccisi dopo essersi ritirati a Mai da un'imboscata dello stratega di Wu, Lu Meng. Zhang Fei fu assassinato poco pi\u00f9 tardi dai suoi uomini, stanchi dei soprusi del comandante ubriacatosi per il dolore della perdita del fratello.\nNel 223 Liu Bei si trov\u00f2 quindi solo e decise di intraprendere una campagna punitiva contro Wu.\nL'esercito di Wu, guidato dal giovane e acuto Lu Xun aspett\u00f2 le truppe di Shu ad Yi Ling. La battaglia si presentava molto cruenta, Lu Xun aspett\u00f2 i primi segni di stanchezza delle truppe nemiche, sfiancate dopo una la lunga marcia e attacc\u00f2 col fuoco, bruciando i viveri nemici e lanciando un contrattacco a sorpresa trasformando le armate di Shu in un macello.\nL'esercito di Shu riusc\u00ec a ritirarsi ma le perdite furono devastanti, e Liu Bei stesso mor\u00ec di malattia poche settimane dopo."}
{"id": "1736598", "revid": "264433", "url": "https://it.wikipedia.org/wiki?curid=1736598", "title": "Marco Costantini", "text": "https://midec.org/\nBiografia.\nFrequent\u00f2 la Scuola di Disegno Serale Lavenese diretta dal professor Mario Aubel e trov\u00f2, a soli 12 anni, un posto di lavoro come cesellatore a Barasso prima e a Gemonio poi, nel campo degli arredi sacri. And\u00f2 poi alla bottega del Polloni di Varese, e quindi saltuariamente a Besozzo e a Malnate.\nNel frattempo inizi\u00f2 nella sua casa lavenese i primi lavori di incisione per la ceramica. Nel 1940 frequent\u00f2 la scuola Umanitaria di Milano per perfezionare la tecnica del bulino, e l\u00ec fece la conoscenza con il suo maestro Ambrogio Nicolini, orafo ed incisore a bulino. Studi\u00f2 disegno coi pittori Atanasio Soldati, Umberto Zimelli, Enzo Catapano e lo scultore Donato Gramegna.\nDal 1943 al 1946, lavor\u00f2 alla SIAI-Marchetti e il contatto con amici meccanici lo aiuter\u00e0 in seguito per la realizzazione di alcuni strumenti utili al suo mestiere. Dal 1947 al 1966 la sua attivit\u00e0 si svolse negli stabilimenti della Ceramica Lavenese e nel campo della calcografia. Alla Verbano avrebbe realizzato opere proprie e da disegni di Guido Andlovitz, Antonia Campi, Leonor Fini, esposte poi alla Triennale di Milano del 1951. .\nDal 1966, dopo la chiusura del reparto per la fabbricazione della porcellana Verbano, Costantini si mise in proprio.\nHa lasciato circa duemila incisioni tra rami e zinchi, la maggior parte bulini, poi acqueforti e tecniche miste. Suoi soggetti preferiti erano paesaggi, vedute del Lago Maggiore e della Valcuvia, fabbriche, nature morte, strumenti musicali, carte da gioco e auto antiche. Da maggio 2015, al Museo Internazionale della Ceramica di Laveno Mombello \u00e8 possibile visitare la Sala Costantini con preziose ceramiche, incisioni a bulino e acqueforti."}
{"id": "1736607", "revid": "729019", "url": "https://it.wikipedia.org/wiki?curid=1736607", "title": "4th Infantry Division (United States Army)", "text": "La 4th Infantry Division (4\u00aa Divisione di fanteria) \u00e8 una divisione di fanteria meccanizzata dell'esercito degli Stati Uniti con base a Fort Carson in Colorado. \u00c8 considerata una delle divisioni tecnicamente pi\u00f9 avanzate dell'U.S Army.\nLa divisione, inoltre, detiene due soprannomi; il primo \"Ivy\", gioco di parole che sta a significare in numeri romani \"IV\" e anche \"edera\" in inglese, e ne simboleggia la tenacia e la fedelt\u00e0, che sono le basi per questa divisione, che trae il suo motto dalle parole: \"\"Steadfast and Loyal\" (costanti e leali). Il secondo soprannome, \"Iron Horse\"\" \u00e8 stato recentemente affibbiato per rimarcare la rapidit\u00e0 e la potenza della divisione.\nStoria.\nL'offensiva di St. Mihiel.\nDurante la campagna di St. Mihiel, la divisione si mosse lungo l'area a sud di Verdun. Il generale Pershing, comandante del American Expeditionary Forces (AEF) aveva ottenuto delle truppe francesi e britanniche, che avrebbero combattuto assieme alle sue truppe. La prima missione affidata al AEF fu vicino alla citt\u00e0 di St. Mihiel, ritenuta sede di numerosi insediamenti nemici. La 4th Infantry Division, assegnata sotto il comando del V Corps, attacc\u00f2 dal lato ovest dell'obbiettivo. Il piano affidato al V Corps era quello di spingere le truppe nemiche verso sud-est e d'incontrare il IV Corps il cui intento era quello di respingere le truppe nemiche a nord-ovest, in modo da intrappolare i tedeschi nella zona di St. Mihiel.\nIl 59th Infantry Regiment occup\u00f2 un'area precedentemente insediata dalle truppe francesi, distribuita lungo un fronte di 9\u00a0km. Il 12 settembre, vennero inviate nella zona le prime pattuglie della 59\u00aa. Il 14 settembre il 4th Division attacc\u00f2 assieme all'8th Brigade, la citt\u00e0 di Manheuelles, conquistandola. L'esercito statunitense vinse su tutti i fronti, pressando le truppe tedesche nella citt\u00e0 di St. Mihiel, accerchiandola."}
{"id": "1736608", "revid": "486946", "url": "https://it.wikipedia.org/wiki?curid=1736608", "title": "4\u00aa Divisione di fanteria", "text": ""}
{"id": "1736610", "revid": "92719", "url": "https://it.wikipedia.org/wiki?curid=1736610", "title": "Atlantisia elpenor", "text": ""}
{"id": "1736620", "revid": "1494169", "url": "https://it.wikipedia.org/wiki?curid=1736620", "title": "Oggetti non stellari nella costellazione del Lupo", "text": "Principali oggetti non stellari presenti nella costellazione del Lupo."}
{"id": "1736626", "revid": "767487", "url": "https://it.wikipedia.org/wiki?curid=1736626", "title": "Big in Japan (gruppo musicale)", "text": "I Big in Japan sono stati un gruppo musicale punk attivo dal 1977 al 1978.\nSono noti pi\u00f9 per il successo che i membri del gruppo hanno avuto in seguito che non per la loro musica. Secondo il \"Liverpool Echo\", i Big in Japan furono \"un supergruppo con una differenza: i suoi membri divennero super solo dopo aver lasciato il gruppo.\"\nStoria.\nI membri del gruppo provenivano dalla stessa scena di band quali Echo &amp; the Bunnymen e Teardrop Explodes. Si fecero notare sin dai primi concerti anche per il loro look stravagante: la cantante Jayne Casey si esibiva con un paralume sopra la testa rasata mentre il chitarrista Bill Drummond suonava indossando un kilt.\nLa band si sciolse dopo un ultimo concerto all'Eric's il 26 agosto 1978. Durante la loro esistenza i Big in Japan registrarono quattro canzoni che furono incluse nell'EP \"From Y to Z and Never Again\", che in realt\u00e0 venne registrato e messo in vendita per sanare dei debiti contratti dal gruppo, ma che poi ebbe come piacevole conseguenza (non voluta inizialmente) di far nascere un'etichetta: la Zoo, che realizz\u00f2 in seguito le prime uscite discografiche degli Echo &amp; the Bunnymen, dei Teardrop Explodes, e di altri gruppi. La band registr\u00f2 anche una Peel Session il 12 febbraio 1979, con la line-up formata da Casey, Broudie, Johnson and Budgie; la session fu mandata in onda il 6 marzo 1979.\nI Big in Japan in definitiva registrarono ufficialmente solo sette canzoni: una su singolo, quattro sull'EP \"From Y to Z and Never Again\", e due su di una compilation. Cinque di queste canzoni sono disponibili ora sulla compilation \"The Zoo: Uncaged 1978-1982\"."}
{"id": "1736632", "revid": "599013", "url": "https://it.wikipedia.org/wiki?curid=1736632", "title": "United States Armed Forces", "text": "Le United States Armed Forces sono le forze armate degli Stati Uniti d'America.\nIl comandante in capo \u00e8 il Presidente Joe Biden.\nStoria.\nEsse furono create durante il Congresso continentale. L'attuale configurazione \u00e8 avvenuta, dopo la seconda guerra mondiale, con il National Security Act del 1947, che trasform\u00f2 il Dipartimento della guerra nel nuovo \"National Military Establishment\", subordinandogli quello della marina, e rinominato nel 1949 in Dipartimento della difesa; allo stesso tempo, il National Security Act istitu\u00ec il Dipartimento dell'aeronautica e il Dipartimento dell'esercito (sempre alle dipendenze del dipartimento della Difesa), e il Consiglio per la Sicurezza Nazionale.\nA differenza delle altre cinque forze armate, la Guardia costiera \u00e8 posta alle dipendenze del Dipartimento della Sicurezza Interna (\"Department of Homeland Security\"), invece di quello della Difesa.\nOrganizzazione di comando.\nAl vertice come comandante supremo vi \u00e8 il Presidente degli Stati Uniti d'America che come consigliere militare si avvale del Segretario della difesa degli Stati Uniti d'America, che \u00e8 anche membro del Gabinetto, e che nomina il Capo dello stato maggiore congiunto. Sia il Presidente che il Segretario sono consigliati dal \"Joint Chiefs of Staff\".\nIl dicastero corrispondente nel governo degli Stati Uniti \u00e8 il Dipartimento della Difesa degli Stati Uniti d'America, lo United States Department of the Army, lo United States Department of the Navy, lo United States Department of the Air Force, e coordina i vari Unified Combatant Command.\nLe componenti.\nLe United States Armed Forces sono composte da sei degli otto servizi uniformati degli Stati Uniti: \nIn caso di operazioni e missioni congiunte le forze armate, esclusa la guardia costiera, lavorano assieme riunite sotto uno Unified Combatant Command, mentre la guardia costiera fa capo amministrativamente al Dipartimento della sicurezza interna e riceve gli ordini operativi dal relativo segretario, ma in caso di guerra pu\u00f2 essere trasferita sotto il controllo del Dipartimento della marina.\nRiserva militare.\nLe forze di riserva consistono:\nDati statistici.\nCostituiscono le forze armate pi\u00f9 potenti del mondo con 2.825.000 soldati, 1.600 navi, 22.700 aerei. L'apparato militare USA dispone inoltre di 7.200 testate nucleari capaci di armare duemila missili intercontinentali, 3.450 missili da sommergibile e 1.750 bombardieri."}
{"id": "1736633", "revid": "339392", "url": "https://it.wikipedia.org/wiki?curid=1736633", "title": "Forze armate statunitensi", "text": ""}
{"id": "1736635", "revid": "767487", "url": "https://it.wikipedia.org/wiki?curid=1736635", "title": "David J. Asher", "text": "Biografia.\nHa studiato all'Universit\u00e0 di Cambridge, di Oxford e di Edimburgo. Ha lavorato presso vari centri di ricerca in Australia e Giappone, attualmente lavora presso l'Osservatorio di Armagh, nell'Irlanda del Nord.\n\u00c8 conosciuto in particolare per le sue ricerche sugli sciami meteorici effettuate in collaborazione con Robert H. McNaught. Ha scoperto 10 asteroidi.\nL'asteroide areosecante 6564 Asher \u00e8 stato cos\u00ec battezzato in suo onore ."}
{"id": "1736638", "revid": "729019", "url": "https://it.wikipedia.org/wiki?curid=1736638", "title": "Frunzenskaja (metropolitana di Mosca)", "text": "Frunzenskaja () \u00e8 una stazione della Metropolitana di Mosca, posta sulla Linea Sokol'ni\u010deskaja. La fermata fu inaugurata il 1\u00ba maggio 1957 come prima stazione dell'estensione del ramo Frunzenskij. Dato che questo tratto segue l'ansa del fiume Moscova, l'intero segmento \u00e8 stato costruito molto in profondit\u00e0.\nLa stazione \u00e8 anche simbolica in quanto \u00e8 l'ultima a Mosca ad essere stata costruita integralmente secondo lo stile stalinista, che dominava nell'architettura di Mosca sin dalla met\u00e0 degli anni quaranta; dopo di essa, il design delle stazioni mostra la prova delle decorazioni semplificate (ad esempio le fermate VDNCh e Aleksejevskaja). Frunzenskaja fu disegnata dagli architetti Robert Pogrebnoi e Jurij Zenkivich, che applicarono pilastri, capitelli e e volte in marmo color crema, decorati con motivi metallici contenenti stelle a cinque punte. Il fondo dei pilastri \u00e8 invece pi\u00f9 spessa ed \u00e8 in marmo rosso; dal soffitto pendono otto lampadari, mentre il pavimento \u00e8 ricoperto in granito rosso e nero. Piastrelle bianche in ceramica ricoprono le pareti. All'estremit\u00e0 orientale della stazione, di fronte a un semicerchio in marmo rosso, vi \u00e8 un busto di Michail Vasil'evi\u010d Frunze (opera dello scultore E.V.Vuchetich), un famoso comandante militare della guerra civile russa, a cui \u00e8 intitolata la stazione. Il maestoso ingresso della stazione (opera degli architetti Nadia Bykova, Ivan Taranov, I.G. Cherepanov, I.G.Gokhar-Kharmandaryan, N.I.Demchinskiy e T.A.Ilina) \u00e8 situato su viale Komsomolskij, e fu parzialmente demolito e ricostruito all'interno del Palazzo della Giovent\u00f2 di Mosca nel 1984; attualmente la stazione sostiene un carico quotidiano di 47.410 persone. Oltre la stazione vi \u00e8 un tratto di binari che conducono alla Linea Kol'cevaja, utilizzato per gli scambi."}
{"id": "1736641", "revid": "121574296", "url": "https://it.wikipedia.org/wiki?curid=1736641", "title": "Turgore cellulare", "text": "Il turgore cellulare \u00e8 la pressione esercitata dal contenuto di una cellula vegetale fungina o batterica che spinge la membrana plasmatica contro la parete cellulare. Viene anche chiamata pressione idrostatica ed \u00e8 definita, in modo pi\u00f9 complesso, come la forza che un fluido in quiete esercita sull'unit\u00e0 di superficie con cui \u00e8 a contatto.\nQuesta pressione \u00e8 generalmente determinata dal contenuto d'acqua del vacuolo, in base alla pressione osmotica. Cellule turgide contengono pi\u00f9 acqua di quelle flaccide ed esercitano una maggiore pressione osmotica sulle proprie pareti cellulari.\nIl turgore cellulare si osserva anche in quei protisti dotati di pareti cellulari.\nMeccanismo.\nQuando una cellula si trova in un ambiente ipotonico, l'acqua passa attraverso i pori della membrana cellulare fino all'interno della cellula, che quindi si rigonfia per osmosi. Nelle cellule vegetali quando l'acqua penetra, il vacuolo centrale si riempie e si gonfia, comunque la presenza della parete cellulare evita che la cellula possa esplodere e questo fa s\u00ec che si crei una pressione su di essa esercitata dal contenuto acquoso della cellula. Questo fa s\u00ec che la cellula sia stimolata a ingrandirsi.\nLa pressione di ogni parete cellulare nei confronti di quelle vicine crea la rigidit\u00e0 che consente alle parti non lignificate delle piante di rimanere erette (portamento antigravitazionale)."}
{"id": "1736643", "revid": "1543377", "url": "https://it.wikipedia.org/wiki?curid=1736643", "title": "Storia dell'Arsenal Football Club (1966-oggi)", "text": "La storia dell'Arsenal F.C. dal 1966 a oggi copre il terzo, quarto e quinto periodo di successo della storia del club, compresi tre \"double\", un double di coppa e una vittoria nelle coppe europee.\nDopo la nomina di Bertie Mee come allenatore nel 1966 la squadra si aggiudic\u00f2 la Coppa delle Fiere, il suo primo trofeo europeo, battendo in finale l' nel 1969-1970 e il suo terzo \"double\" campionato-FA Cup nel 1970-1971, prevalendo rispettivamente sul e sul . Di l\u00ec a poco la squadra vincitrice dell'accoppiata fu smantellata, cos\u00ec il decennio seguente fu caratterizzato da una serie di cadute sul traguardo: tre sconfitte in altrettante finali di FA Cup (1971-1972 contro il Leeds, 1977-1978 l', 1979-80 il ) e la sconfitta nella finale della Coppa delle Coppe 1979-1980 contro il dopo i tiri di rigore. L'unico successo del club in questo periodo fu la FA Cup 1978-1979, vinta in finale contro il .\nDopo la stagnazione degli anni ottanta, il ritorno dell'ex calciatore George Graham nelle vesti di allenatore nel 1986 fece da preludio ad un terzo periodo di gloria. L'Arsenal si aggiudic\u00f2 la Coppa di Lega nel 1986-1987, due titoli nazionali nel 1988-1989 (vinto all'ultima giornata grazie al secondo gol segnato all'ultimo minuto nello scontro diretto contro il Liverpool), e nel 1990-1991 (vinto precedendo sempre i \"Reds\"), il \"double\" FA Cup-League Cup nel 1992-1993, battendo in entrambe le finali il , e un secondo trofeo europeo, la Coppa delle Coppe, nel 1993-1994, superando nell'ultimo atto il campione in carica. Ciononostante la reputazione di Graham fu macchiata quando si scopr\u00ec che aveva intascato tangenti sull'acquisto di due giocatori, tanto che l'allenatore fu esonerato nel febbraio del 1995. Il suo posto venne preso dal vice Stewart Houston, che port\u00f2 la squadra di nuovo in finale di Coppa delle Coppe, da cui i \"Gunners\" uscirono sconfitti contro il .\nL'inizio del quinto periodo di successo dell'Arsenal coincise con l'arrivo dell'allenatore Ars\u00e8ne Wenger nel 1996. Sotto la sua gestione l'Arsenal consegu\u00ec il secondo \"double\" campionato-coppa nel 1997-1998 e la terza accoppiata nel 2001-2002. A queste vittorie si aggiunsero le quattro in Supercoppa di Lega (1998, 1999, 2002, 2004), le due in Coppa d'Inghilterra (2002-2003 e 2004-2005) e il titolo inglese del 2003-2004, ottenuto senza subire sconfitte. Nel 2005-2006 l'Arsenal divenne il primo club di Londra a raggiungere la finale di Champions League, dove fu sconfitto per 2-1 dal Barcellona. Nella stagione seguente l'Arsenal lasci\u00f2 il proprio stadio storico, Highbury, per il nuovo Emirates Stadium, situato a pochi metri dall'antico impianto. Negli anni seguenti l'Arsenal vinse tre altre Coppe d'Inghilterra (2013-2014, 2014-2015, 2016-2017) e tre altre Supercoppe di Lega (2014, 2015, 2017), prima della fine della gestione di Wenger, dimessosi nel 2018. \nIl primo double (1966-76).\nDopo le dimissioni di Billy Wright nell'estate del 1966, l'Arsenal ingaggi\u00f2 il fisioterapista Bertie Mee come suo successore. La mossa dest\u00f2 sorpresa in alcuni, non ultimo lo stesso Mee, che richiese di poter tornare a ricoprire il suo vecchio ruolo di fisioterapista se non fosse stato in grado di affermarsi come allenatore in 12 mesi. Insieme con l'assistente Dave Sexton, Mee punt\u00f2 su un approccio pi\u00f9 professionistico, promuovendo talenti provenienti dalle giovanili. La squadra juniores dell'Arsenal aveva, infatti, vinto la FA Youth Cup nel 1966 grazie a talentuosi attaccanti come Charlie George, John Radford, Peter Simpson e Ray Kennedy, che furono premiati con il passaggio in prima squadra.\nMee complet\u00f2 l'abilit\u00e0 offensiva della sua squadra con alcuni elementi di maggiore esperienza: il capitano Frank McLintock sul centro-sinistra dirigeva una forte difesa, mentre il roccioso Peter Storey occupava la posizione di centrocampista difensivo. La compagine londinese diede precoci segni di speranza, raggiungendo due finali di League Cup consecutive, nel 1968 e nel 1969. In entrambe le circostanze i \"Gunners\" non uscirono dal campo vittoriosi. Nel primo caso fu il Leeds United di Don Revie a prevalere per 1-0 in un duro match in cui scarseggiarono le occasioni da gol, l'unico dei quali fu segnato da Terry Cooper.\nNel secondo caso l'Arsenal sub\u00ec un'inopinata e clamorosa sconfitta per 3-1 contro lo Swindon Town, formazione di Third Division. Con otto giocatori colpiti dall'influenza, fatto che aveva portato al rinvio della partita di campionato precedente, l'Arsenal era riuscito a raggiungere solo i tempi supplementari grazie a un errore, sul finale, del portiere avversario, che aveva consentito a Bobby Gould di andare in rete. Nei supplementari l'Arsenal si volse all'attacco, ma Don Rogers segn\u00f2 una doppietta che lo elimin\u00f2. Quella stagione non fu, tuttavia, un disastro totale per l'Arsenal, poich\u00e9 il quarto posto gli garant\u00ec la qualificazione nelle coppe europee per la stagione 1969-70.\nL'anno dopo fu la volta della ribalta europea. Il club raccolse la prima medaglia d'oro in diciassette anni e anche il primo trofeo europeo, la Coppa delle Fiere 1969-70. I \"Gunners\" batterono l' per 3-1 nel risultato complessivo in semifinale e poi furono autori di una nota rimonta contro l'Anderlecht in finale. L'Arsenal era in svantaggio di 3-0 dopo 74 minuti della gara di andata allo Stade \u00c9mile Vers\u00e9, ma Ray Kennedy realizz\u00f2, in zona Cesarini, un gol in trasferta che diede speranza alla squadra in vista del ritorno, che si disput\u00f2 in un Highbury gremito. Sospinti dal capitano Frank McLintock, i londinesi vinsero per 3-0 in virt\u00f9 dei gol di John Radford, Eddie Kelly e Jon Sammels, ed ebbero la meglio nel risultato complessivo (4-3), vincendo il trofeo.\nNella stessa annata l'Arsenal non era andato oltre il 12\u00ba posto in campionato, forse provato dall'impegno sul fronte continentale, non riuscendo in tal modo a combattere per il titolo. Nel 1970-71, per\u00f2, divenne il secondo club del XX secolo a vincere il \"double\" FA Cup-campionato, compiendo l'impresa per la prima volta nella sua storia. Dopo un brillante avvio l'Arsenal sub\u00ec una pesante sconfitta per 5-0 dallo Stoke City in settembre, disfatta che parve precludere ai londinesi qualsiasi chance di vittoria finale. Il recupero fu, tuttavia, portentoso: con una lunga serie di risultati utili consecutivi (nessun'altra sconfitta fino a gennaio) la squadra ingaggi\u00f2 una lotta serrata per il titolo con il Leeds United alla fine della stagione.\nSconfitti per 1-0 dal Leeds in aprile, i ragazzi di Mee si trovarono sotto pressione. Per vincere il campionato grazie alla migliore media gol, all'ultima giornata erano costretti alla vittoria o al pareggio per 0-0 contro i rivali della North London del al White Hart Lane. Una rete di Ray Kennedy all'87\u00ba minuto port\u00f2 l'Arsenal in vantaggio e, nonostante i disperati tentativi di pareggio degli \"Spurs\", diede ai \"Gunners\" la vittoria e il titolo. Frattanto l'Arsenal aveva raggiunto anche la finale di FA Cup, al termine di una battaglia titanica in semifinale contro lo Stoke. Gli uomini di Mee, in svantaggio per due gol a zero, riuscirono a riequilibrare il punteggio, portando la sfida al replay, dove ottennero una vittoria. In finale, cinque giorni dopo il successo contro il Tottenham, l'Arsenal batt\u00e9 il per 2-1 a Wembley. Anche in tal caso pass\u00f2 in svantaggio, questa volta per via di un gol all'inizio dei tempi supplementari, ma la marcatura di Eddie Kelly da distanza ravvicinata al 101\u00ba minuto valse l'1-1. Dieci minuti dopo Charlie George segn\u00f2 la rete della vittoria dal limite dell'area di rigore. Per l'Arsenal fu il primo \"double\".\nL'accoppiata campionato-coppa fu il climax iniziale di un decennio, quello seguente, caratterizzato da una sequela di sconfitte per un soffio. Nonostante l'ingaggio del Campione del mondo James Alan Ball per la cifra record (per la societ\u00e0) di 220.000 sterline, l'Arsenal inizi\u00f2 il 1971-72 in malo modo, perdendo tre partite in agosto, e fu costretto ad inseguire per il resto della stagione, piazzandosi alla fine al quinto posto. Il debutto in Coppa de Campioni inizi\u00f2 in modo incoraggiante, ma la squadra fu eliminata ai quarti di finale dall'Ajax di Johann Cruyff, poi vincitore del primo di tre titoli europei consecutivi. L'Arsenal si qualific\u00f2 pure per la finale di FA Cup per il secondo anno di fila. In una riedizione della finale di League Cup del 1968, perse per 1-0 contro il Leeds United, in un brutto match che riserv\u00f2 poche occasioni da rete.\nL'Arsenal giunse secondo nella First Division 1972-73, ma di l\u00ec a un anno la compagine vincitrice del \"double\" si era dissolta e Mee non fu in grado di ricostruire una nuova squadra al suo posto. Il rendimento declin\u00f2 rapidamente, fino al 16\u00ba posto nel 1974-75 e al 17\u00b0 nel 1975-76, il peggior piazzamento della societ\u00e0 in pi\u00f9 di quarant'anni, che provoc\u00f2 le dimissioni di Mee. Al suo posto fu ingaggiato l'allenatore del Tottenham Terry Neill, ex giocatore dell'Arsenal, anche se non aveva mai condotto gli \"Spurs\" oltre le posizioni di met\u00e0 classifica. Fu l'allenatore pi\u00f9 giovane nella storia dell'Arsenal.\nLe alterne fortune di Neill e Howe (1976-86).\nSotto la gestione Neill l'Arsenal si risollev\u00f2 fino alla prima met\u00e0 della classifica, in parte trascinato dalla rivelazione del talento irlandese Liam Brady. Egli apparteneva ad un folto contingente irlandese del club di Highbury, di cui facevano parte pure Pat Rice, Frank Stapleton, Pat Jennings e il giovane David O'Leary. In seguito si sarebbero aggiunti a questo gruppo gli esperti Malcolm Macdonald e Alan Hudson, senza contare il ritorno di Don Howe, che faceva parte dello staff all'epoca della vittoria del \"double\", all'organizzazione tecnica.\nMalgrado l'impossibilit\u00e0 di contrastare il dominio del Liverpool, che all'epoca monopolizzava il primo posto del campionato, verso la fine del decennio l'Arsenal diede prova di forza in FA Cup. Raggiunse, infatti, tre finali di fila, nel 1978, 1979 e 1980, ma ne vinse soltanto una, quella del 1979 contro il . Illuminato dalla stella di Brady, l'Arsenal si port\u00f2 sul 2-0 con reti di Brian Talbot e Frank Stapleton e pareva avviato verso il successo. A cinque minuti dal termine lo United segn\u00f2, per\u00f2, due gol in rapida successione, pareggiando. Quando i supplementari incombevano, nei minuti di recupero Alan Sunderland trasform\u00f2 in rete il cross di Graham Rix, sancendo la vittoria dei \"Gunners\" per 3-2.\nL'Arsenal, poi, disput\u00f2 la finale di Community Shield contro il Liverpool, venendo per\u00f2 sconfitto per 1-0.\nNella stagione 1979-1980 conobbe un epilogo amaro per l'Arsenal. La squadra gioc\u00f2 un totale di 70 partite (primato) e raggiunse due finali di coppa, ma fin\u00ec la stagione senza trofei. Favorita nell'incontro con il West Ham United, compagine di Second Division, nella finale di FA Cup, la societ\u00e0 londinese perse per 1-0 (la rete fu di Trevor Brooking su colpo di testa). Nel frattempo si era qualificata anche per la finale di Coppa delle Coppe contro il Valencia, grazie al gol allo scadere di Paul Vaessen contro la Juventus in semifinale. La finale fin\u00ec a reti bianche e l'Arsenal perse ai tiri di rigore, per via degli errori dal dischetto di Brady e Rix.\nCon il trasferimento di Liam Brady, che lasci\u00f2 l'Arsenal per la Juventus nell'estate del 1980, per il club si apr\u00ec un altro periodo infruttuoso. La squadra continu\u00f2 a piazzarsi tra le prime quattro della classifica nei primi anni Ottanta, ma non fu mai capace di competere per il titolo n\u00e9 di recuperare la forma passata in FA Cup. La migliore stagione fu il 1982-1983, quando la formazione di Londra disput\u00f2 entrambe le semifinali di coppa, perdendo in ambedue le circostanze contro il Manchester United.\nNeill fatic\u00f2 per controllare la sua squadra. Durante la sua gestione ebbe dissapori con molti giocatori (tra cui Hudson e Macdonald) e non fu in grado di contenere il vizio dell'alcool diffuso tra i calciatori. Altri nuovi acquisti come Charlie Nicholas non lasciarono traccia sensibile e Neill fu sollevato dall'incarico nel dicembre 1983 dopo un insoddisfacente avvio nella stagione 1983-1984, nel corso del quale vi fu una sorprendente sconfitta in League Cup contro un club di Third Division, il Walsall.\nDon Howe, l'assistente di Neill, gli successe, ma neppure lui riusc\u00ec ad andare vicino alla conquista di qualche trofeo. Pur riuscendo a piazzarsi al sesto posto e al settimo posto in due stagioni, la squadra non lott\u00f2 mai per il titolo e fu eliminata in malo modo dalla FA Cup 1984-1985 dallo York City, club di Third Division. Il malcontento tra i tifosi si stava ormai trasformando in progressiva disillusione, tanto che le prestazioni deludenti della squadra fecero calare l'affluenza media allo stadio sotto i 20.000 spettatori. Nel marzo 1986, dopo i primi contatti con l'allenatore del Barcellona Terry Venables, Howe si dimise.\nL'era George Graham (1986-1995).\nNell'estate del 1986 al posto di Howe fu ingaggiato l'allenatore del George Graham, ex calciatore dell'Arsenal. Fu l'inizio di una nuova epoca di successi ad Highbury. Graham sfolt\u00ec l'organico con la cessione di gran parte della vecchia guardia, rimpiazzandola con nuovi acquisti e giovani provenienti dal vivaio, e impose una disciplina pi\u00f9 ferrea rispetto ai predecessori, sia nello spogliatoio che sul campo. Il rendimento dell'Arsenal miglior\u00f2 immediatamente, tanto che la squadra torn\u00f2 in vetta della classifica del campionato a Natale 1986, in occasione del centenario del club, dopo dieci anni.\nLa prima stagione di Graham fu archiviata con un quarto posto e fu impreziosita dalla vittoria della League Cup, a coronamento di un percorso pieno di rimonte. In semifinale i \"Gunners\" affrontarono il Tottenham Hotspur. Dopo aver rimediato una sconfitta per 1-0 ad Highbury nella gara di andata, passarono in svantaggio anche nella sfida del White Hart Lane, ma nel secondo tempo i gol di Viv Anderson e Niall Quinn portarono il punteggio complessivo delle due sfide sul 2-2. Al replay gli \"Spurs\" si portarono sull'1-0, ma l'Arsenal rimont\u00f2 con due gol nel finale di Ian Allinson e David Rocastle e pass\u00f2 il turno. La finale mise di fronte la squadra di Graham e il Liverpool. La rete di Ian Rush per il Liverpool fu resa vana da una doppietta di Charlie Nicholas, che valsero all'Arsenal il primo trofeo di League Cup della sua storia.\nAnche se nella stagione seguente la League Cup fu persa in finale (sorprendente sconfitta per 3-2 contro il Luton Town), il rendimento in campionato conobbe netti miglioramenti. La solidit\u00e0 difensiva dell'Arsenal di Graham era incarnata dal giovane capitano Tony Adams, il quale, insieme a Lee Dixon, Steve Bould e Nigel Winterburn form\u00f2 la base della difesa del club per oltre un decennio. Contrariamente a un'opinione diffusa, per\u00f2, l'Arsenal di Graham non era una squadra puramente difensivista. Lo stesso allenatore seppe, infatti, valorizzare abili centrocampisti come David Rocastle, Michael Thomas e Paul Merson e l'attaccante Alan Martin Smith, la cui prolifica vena realizzativa gli consentiva di realizzare pi\u00f9 di 20 gol a stagione.\nAlla fine della terza stagione di Graham (1988-89) la squadra si aggiudic\u00f2 il primo titolo di Campione d'Inghilterra dal 1971, in un campionato dall'epilogo palpitante. Dopo aver condotto la graduatoria della League da Natale in poi, l'Arsenal fu superato dal Liverpool a causa della sconfitta contro il e del pareggio interno contro il in maggio. A quel punto parve che l'Arsenal avesse gettato alle ortiche il titolo, ma l'ultima giornata, giocata il 26 maggio, proponeva lo scontro diretto contro il Liverpool ad Anfield. I \"Gunners\" avevano bisogno di una vittoria con due gol di scarto per conquistare il campionato; il Liverpool aveva gi\u00e0 vinto la FA Cup e si presentava come favorito per completare il \"double\". Nei primi minuti di gioco del secondo tempo l'Arsenal si port\u00f2 in vantaggio con Alan Smith, ma poi fatic\u00f2 a segnare il secondo gol: con il passare dei minuti le possibilit\u00e0 di ribaltare l'esito dell'incontro diminuivano. Quando il cronometro segnava gi\u00e0 il 92\u00ba minuto, a pochi secondi dalla fine, un passaggio filtrante di Smith raggiunse Michael Thomas, che si era riversato nell'area avversaria. Il giovane centrocampista, palla al piede, si present\u00f2 da solo davanti al portiere del Liverpool Bruce Grobbelaar e deposit\u00f2 il pallone in rete, decretando il successo dell'Arsenal.\nDopo la vittoria del Campionato, a 10 anni dall'ultima volta, l'Arsenal disput\u00f2 nuovamente la finale di Community Shield, che come 10 anni prima lo vedeva nuovamente opposto al Liverpool. Anche in questo caso, i \"Gunners\" furono sconfitti per 1-0.\nL'Arsenal non riusc\u00ec a confermarsi Campione nell'annata successiva. Si piazz\u00f2, infatti, quarto nel 1989-90, dietro a Liverpool, Aston Villa e Tottenham Hotspur e fall\u00ec anche nelle coppe. Inoltre la squalifica dalle competizioni europee imposta dall'UEFA ai club inglesi per via della strage dell'Heysel era ancora attiva, quindi i \"Gunners\" non poterono rappresentare l'Inghilterra nelle coppe continentali.\nGraham cerc\u00f2 di potenziare l'organico a sua disposizione ingaggiando il portiere David Seaman e l'ala svedese Anders Limpar. Entrambi si rivelarono decisivi per le sorti della compagine londinese, che torn\u00f2 a festeggiare il titolo nel 1990-91, malgrado due problemi di seria entit\u00e0: la penalizzazione di due punti nell'ottobre 1990 (dieci giocatori dell'Arsenal erano stati coinvolti in una rissa con i calciatori del Manchester United all'Old Trafford) e la condanna a quattro mesi di prigione per il capitano Tony Adams per guida in stato di ebbrezza a dicembre. La marcia dell'Arsenal verso il titolo fu comunque poderosa: solo una sconfitta in campionato e sette punti di vantaggio sulla seconda. Al successo si aggiunse la semifinale di FA Cup, persa contro il Tottenham Hotspur. Dopo un quarto d'ora gli Spurs infatti erano gi\u00e0 in vantaggio di due reti grazie a Paul Gascoigne su calcio di punizione da 27 metri dopo cinque minuti di gioco e a una rete in mischia di Gary Lineker. Il Tottenham alla fine vinse per 3-1 in casa, interrompendo il percorso dei rivali verso il \"double\".\nQuello stesso anno, l'Arsenal dovette nuovamente affrontare i rivali del Tottenham, questa volta in Community Shield. La sfida si concluse sullo 0-0, cos\u00ec le due societ\u00e0 condivisero la coppa.\nIl 1991-92 vide l'arrivo dell'attaccante, e futuro secondo miglior marcatore di sempre del club, Ian Wright dal Crystal Palace in ottobre e lo storico ritorno del club in Coppa dei Campioni (non accadeva dal 1971-72). La campagna europea and\u00f2 male: l'Arsenal fu eliminato dal Benfica nel secondo turno e fu costretto a rinunciare ai guadagni derivanti dalla partecipazione alla fase a gruppi. La stagione, gi\u00e0 negativa, peggior\u00f2 quando l'Arsenal fu estromesso dalla FA Cup per mano del Wrexham, anche se poi si riprese e fin\u00ec quarto in campionato.\nAl termine di questa stagione Graham modific\u00f2 la tattica, adottando un modulo pi\u00f9 difensivo e contenendo le spinte offensive della sua formazione, che dipendeva principalmente dai gol di Wright. Dal 1986-87 al 1991-92 l'Arsenal fece registrare una media-gol stagionale di 66 marcature in campionato (furono 81 nel 1991-92), ma nel 1992-93 e nel 1994-95 il dato si abbass\u00f2 a 48. Nel dettaglio le reti segnate furono 40 nel 1992-93, quando la squadra si classific\u00f2 decima nella stagione inaugurale della FA Premier League, segnando meno reti di tutti in massima divisione.\nIl rendimento dell'Arsenal nelle coppe fu senz'altro migliore rispetto a quello in campionato e nel 1992-93 il club londinese divenne il primo a riuscire nell'impresa di aggiudicarsi l'accoppiata FA Cup-League Cup. Nella finale di League Cup l'Arsenal affront\u00f2 Sheffield Wednesday. Ispirato da Merson, l'Arsenal recuper\u00f2 lo svantaggio iniziale e vinse 2-1 grazie a un gol di Steve Morrow. In FA Cup batt\u00e9 gli \"Spurs\" per 1-0 in semifinale (riscattando la sconfitta del 1991) e in finale se la vide nuovamente con lo Sheffield Wednesday. L'incontro fin\u00ec 1-1 e and\u00f2 al replay, dove Wright condusse l'Arsenal sull'1-0, prima del pareggio di Chris Waddle. I tempi supplementari non si sbloccarono fino al centoventesimo minuto, quando Andy Linighan, con un preciso colpo di testa su calcio d'angolo, marc\u00f2 la rete che consent\u00ec ai \"Gunners\" di vincere partita e double.\nL'Arsenal ebbe poi la possibilit\u00e0 di realizzare un clamoroso treble di trofei nazionali con la finale di Community Shield, disputata a Londra il 7 agosto contro il Manchester United. Nei minuti regolamentari, lo United si port\u00f2 in vantaggio con Mark Hughes dopo 8', ma l'Arsenal riusc\u00ec a pareggiare al 40' grazie a Ian Wright. Il match si decise ai calci di rigore, e fu vinto dal Manchester per 5-4 dopo gli errori dal dischetto di Wright e Seaman.\nNel 1993-94 l'Arsenal mise in bacheca il suo secondo trofeo europeo. Pur dovendo fare a meno di giocatori chiave (John Jensen e Martin Keown erano infortunati, Ian Wright squalificato), ebbe, infatti, la meglio sul favorito Parma, detentore del trofeo, per 1-0 nella finale della Coppa delle Coppe a Copenaghen, grazie a un'attenta partita difensiva e al gol di Alan Smith (sinistro al volo) al ventunesimo di gioco. La Coppa delle Coppe del 1994 fu l'ultimo trofeo vinto sotto la gestione di George Graham. Nel febbraio 1995 lo scozzese fu esonerato dopo quasi nove anni, quando si scopr\u00ec che aveva accettato una tangente di 425.000 sterline dall'agente norvegese Rune Hauge dopo l'acquisizione dell'Arsenal da parte di John Jensen, uno dei clienti di Hauge, nel 1992.\nBruce Rioch: l'interregno (1995-96).\nIl vice Stewart Houston assunse le redini della squadra fino alla fine della stagione 1994-95. L'Arsenal termin\u00f2 il torneo al 12\u00ba posto nella Premiership (ad oggi il peggiore piazzamento del club nella Premier League), ma raggiunse ancora la finale della Coppa delle Coppe, dopo una palpitante semifinale contro la Sampdoria: 5-5 tra andata e ritorno e incontro deciso ai tiri di rigore. L'Arsenal affront\u00f2 nell'atto conclusivo il , che con Esn\u00e1ider si port\u00f2 in vantaggio. Il pareggio inglese fu di John Hartson. La partita pareva destinata a concludersi con il risultato di 1-1, ma all'ultimo minuto dei supplementari il centrocampista Nayim scocc\u00f2 un tiro dai 35 metri. David Seaman, grande protagonista per l'Arsenal durante i rigori della semifinale, non riusc\u00ec a rientrare in porta rapidamente e tocc\u00f2 soltanto il pallone prima che terminasse in fondo alla rete.\nNel giugno 1995 l'Arsenal ingaggi\u00f2 l'allenatore Bruce Rioch, che aveva appena guidato il Bolton Wanderers alla finale di League Cup e alla promozione in massima serie. L'acquisto dell'attaccante olandese Dennis Bergkamp dall'Inter per 7,5 milioni di sterline (record per il calcio inglese) si rivel\u00f2 una mossa azzeccata: la nuova punta form\u00f2 un valido tandem con Ian Wright e fu tra i fattori che permisero all'Arsenal di raggiungere la semifinale di League Cup e il quinto posto in Premiership alla fine della stagione 1995-96. Il piazzamento garant\u00ec al club l'accesso alla Coppa UEFA e aliment\u00f2 nei tifosi la speranza di vedere la squadra lottare per il titolo nell'annata successiva.\nL'era Rioch, tuttavia, si chiuse bruscamente nell'agosto 1996, poco prima dell'inizio della nuova stagione agonistica. Rioch fu sollevato dall'incarico dopo una discussione con la dirigenza sulle somme da investire nella campagna-acquisti, disputa che tenne l'ambiente in subbuglio per due mesi. Fu ancora una volta Stewart Houston a prendere temporaneamente il controllo della squadra, ma un mese dopo si dimise per accordarsi con il QPR. Fu allora il momento di Pat Rice, allenatore delle giovanili, che venne rimpiazzato dal francese Ars\u00e8ne Wenger alla fine di settembre.\nL'avvento di Wenger e il dominio nazionale (1996-2003).\nLa gestione Wenger port\u00f2 con s\u00e9 notevoli miglioramenti. Nel 1996-97 arriv\u00f2 il terzo posto e la qualificazione in Coppa UEFA, solo perch\u00e9 una differenza reti sfavorevole aveva impedito ai \"Gunners\" di giungere secondi e di qualificarsi in Champions League. Wenger ricostru\u00ec l'organico dell'Arsenal innestandovi un gruppo di giocatori francesi apparentemente sconosciuti nel Regno Unito. A Patrick Vieira, messo sotto contratto su sollecitazione di Wenger gi\u00e0 prima che questi assumesse ufficialmente la guida tecnica, si aggiunsero Nicolas Anelka ed Emmanuel Petit, oltre all'ala olandese Marc Overmars nell'estate del 1997. Wenger forgi\u00f2 la squadra aggregando i nuovi acquisti alla \"vecchia guardia\" composta da Adams, Dixon, Winterburn, Keown e Bould, e mantenne Pat Rice nel ruolo di vice.\nWenger ottenne la sua prima medaglia d'argento e divenne il primo allenatore straniero a vincere il titolo inglese nell'annata seguente, quando traghett\u00f2 la squadra verso il secondo double della sua storia. A dicembre, a dire il vero, l'Arsenal sembrava fuori dalla battaglia per il titolo dopo aver perso per 3-1 a casa contro il Blackburn, ma il divario di dodici punti dalla capolista Manchester United fu appianato del tutto e il 3 maggio la vittoria casalinga per 4-0 contro l' permise ai londinesi di festeggiare con due giornate di anticipo rispetto alla fine del campionato. Il 16 maggio l'Arsenal sconfisse il Newcastle United per 2-0 nella finale di FA Cup, centrando il double. A suggello di una stagione ricca di soddisfazioni, Ian Wright batt\u00e9 il primato di gol in campionato di Cliff Bastin, mandando agli archivi 185 gol realizzati con la maglia dell'Arsenal, prima di lasciare il club nell'estate del 1998.\nIl 9 agosto 1998 si disput\u00f2 a Londra la finale di Community Shield tra Arsenal e Manchester United. Riprendendosi una rivincita sullo United rispetto ad alcuni anni prima, i Gunners travolsero l'avversario per 3-0, grazie alle marcature di Overmars, Wreh e Anelka, ottenendo cos\u00ec la loro nona supercoppa inglese e centrando un prestigioso treble.\nMalgrado l'arrivo dello svedese Fredrik Ljungberg nel 1998 e del francese Thierry Henry e del croato Davor \u0160uker un anno dopo, gli anni a venire furono per l'Arsenal avari di successi, anche se la squadra manc\u00f2 sempre per un soffio l'obiettivo. Per la maggior parte della stagione 1998-99 condusse la classifica, ma la sconfitta di misura subita in casa del Leeds United apr\u00ec la strada al sorpasso del Manchester United. All'ultimo turno a nulla valse per l'Arsenal la vittoria sull': il Manchester United, sconfiggendo gli Spurs, si aggiudic\u00f2 il titolo. Perse poi l'ultimo replay di semifinale di FA Cup mai disputato ancora contro il Manchester United. Nel corso di quella partita Dennis Bergkamp fall\u00ec un calcio di rigore, mentre nei supplementari Ryan Giggs, dopo uno slalom in velocit\u00e0 tra i difensori avversari, realizz\u00f2 il gol della vittoria. Nemmeno il ritorno in Champions League dopo sette anni fu positivo, perch\u00e9 coincise con un'eliminazione gi\u00e0 nella fase a gironi. Ci\u00f2 nonostante, il 1\u00ba agosto l'Arsenal vinse la Community Shield, per il secondo anno consecutivo contro il Manchester United. Questa volta fu solo per 2-1 (reti di Kanu e Parlour), permettendo comunque ai londinesi di vincere il trofeo per la decima volta.\nL'Arsenal si classific\u00f2 ancora secondo nel 1999-2000. Questa volta non ci fu, in realt\u00e0, nessuna contesa, come spiegano i 18 punti di distacco dell'Arsenal dalla capolista Manchester United. L'Arsenal visse poi un altro negativo cammino in Champions League, sebbene il terzo posto nel girone valse alla compagine di Wenger la consolazione dell'ingresso in Coppa UEFA. Ai londinesi riusc\u00ec anche l'accesso in finale, ma la coincidenza del luogo della vittoriosa finale del 1994 (Copenaghen) non serv\u00ec ad avere ragione del . La partita, poco entusiasmante, si risolse in un pareggio a reti bianche e prosegu\u00ec con i tiri di rigore. Gli errori dagli undici metri di Davor \u0160uker e Patrick Vieira furono fatali per gli inglesi.\nIl campionato 2000-01 fu rivinto dal Manchester United, che distanzi\u00f2 l'Arsenal, secondo, di dieci punti. La competizione per il titolo rimase viva sino a febbraio, quando l'Arsenal usc\u00ec battuto per 6-1 dall'Old Trafford. La priorit\u00e0 fu data, dunque, alle coppe europee e nazionali. Superato il Tottenham Hotspur nella semifinale di FA Cup, gli uomini di Wenger incontrarono il Liverpool nella finale del Millennium Stadium di Cardiff. Dopo aver dominato per la maggior parte della partita ed essersi visto sventare irregolarmente un gol da un tocco di mano di St\u00e9phane Henchoz, l'Arsenal riusc\u00ec a passare in vantaggio con Ljungberg, ma due gol nel finale di gara di Michael Owen fissarono il punteggio sul 2-1. In Europa l'Arsenal raccolse il suo miglior piazzamento in Champions League (quarti di finale) dal 1972 e fu eliminato Valencia, poi finalista, per la regola dei gol fuori casa.\nFrattanto Wenger si era visto costretto a ricostruire gran parte la squadra che aveva vinto il double nel 1998. Se Anelka, Overmars e Petit si erano accasati a club spagnoli in cambio di grosse somme, problemi anagrafici attanagliavano la storica linea difensiva, con Bould e Winterburn gi\u00e0 ritiratisi e Adams e Dixon prossimi a farlo di l\u00ec ad un anno. Per sostituirli il tecnico francese punt\u00f2 sui difensori Sol Campbell, Giovanni van Bronckhorst, Kolo Tour\u00e9 e Lauren e promosse Ashley Cole dalle giovanili alla prima squadra. Il centrocampo fu rinforzato con Robert Pir\u00e8s e l'attacco con Sylvain Wiltord. La vera stella della squadra era, per\u00f2, Thierry Henry, adattatosi in fretta e molto bene al calcio inglese.\nIl punto di forza dell'Arsenal vincitore del terzo double nel 2001-02 fu senza dubbio l'attacco. I \"Gunners\" furono l'unica squadra capace di segnare in ogni partita di campionato e a uscire imbattuta da tutte le trasferte. Dopo una lotta serrata (a febbraio le prime quattro squadre in graduatoria erano nello spazio di tre punti) l'Arsenal si iss\u00f2 in vetta con una sensazionale striscia conclusiva di 13 vittorie di fila, terminando con sette punti di vantaggio sul Liverpool, secondo. L'aritmetica certezza della conquista del titolo arriv\u00f2 alla penultimata giornata (1-0 contro il Manchester United all'Old Trafford, grazie a una rete di Wiltord). Una settimana prima l'Arsenal aveva messo le mani sulla sua ottava FA Cup battendo il Chelsea per 2-0 con gol di Ray Parlour e Freddie Ljungberg.\nNell'estate del 2002 l'Arsenal vinse anche la sua undicesima Community Shield, contro il Liverpool, per 1-0 grazie al gol del brasiliano Gilberto Silva.\nNel 2002-03 i londinesi divennero la prima compagine in pi\u00f9 di vent'anni in grado di rivincere la FA Cup da detentrice. Il successo fu conseguito grazie all'1-0 nella finale contro il Southampton con una marcatura di Pir\u00e8s. In Premiership l'Arsenal manc\u00f2 per poco la vittoria finale. Pur ritrovandosi a un certo punto della stagione con otto punti di vantaggio rispetto al Manchester United, la squadra di Wenger cal\u00f2 nettamente di rendimento nelle ultime battute del campionato: pareggi\u00f2 per 2-2 in casa del Bolton Wanderers (conduceva per 2-0) e sette giorni pi\u00f9 tardi perse per 3-2 ad Highbury contro il Leeds United, lasciando via libera allo United. I \"Red Devils\" ebbero la meglio sull'Arsenal anche in Community Shield, dove pareggiarono 1-1 e si imposero ai tiri di rigore grazie agli errori di van Bronckhorst e Pir\u00e8s.\nGli \"Invincibili\" e la finale di Champions League (2005-2006).\nSeppure dolorosissima, la sconfitta contro il Leeds sarebbe stata l'ultima dell'Arsenal di l\u00ec a quasi un anno. Il 2003-04 fu, infatti, una stagione da record per Vieira e compagni, che vinsero il campionato dominando in maniera incontrastata (26 vittorie, 12 pareggi, nessuna sconfitta), distanziando di 11 punti il Chelsea. Grazie anche ai nuovi innesti vincenti di Philippe Senderos, Jens Lehmann, Johan Djourou, Ga\u00ebl Clichy, Cesc F\u00e0bregas, Jos\u00e9 Antonio Reyes e Robin van Persie l'Arsenal fu la seconda squadra a riuscire nell'impresa dopo il Preston North End nel 1888-89 (il Preston, per\u00f2, rimase imbattuto per 22 partite, che allora equivalevano all'intero campionato). Nelle coppe, invece, si assistette alla rivalsa delle avversarie inglesi sull'Arsenal: i \"Gunners\" furono sconfitti nei quarti di finale di Champions League e in semifinale di FA Cup rispettivamente dal Chelsea e dal Manchester United, in due partite consecutive. A quel punto la squadra della capitale, che rischiava di finire l'annata senza successi, affront\u00f2 il Liverpool e, malgrado lo svantaggio iniziale, riusc\u00ec a rimontare, portandosi prima sul 2-1 e poi sul 4-2. Fu Thierry Henry, autore di una tripletta, il grande protagonista dell'incontro. Il pareggio per 2-2 al White Hart Lane contro il Tottenham Hotspur fece il paio con quello del 1971 e sanc\u00ec il titolo dell'Arsenal.\nL'8 agosto 2004, a Cardiff, l'Arsenal si prese la propria rivincita in Community Shield rispetto a un anno prima, sconfiggendo il Manchester United per 3-1 con reti di Gilberto Silva, Reyes e autogol di Silvestre. Per i londinesi si trattava del dodicesimo successo in questa coppa. La stagione 2004-05 vide il Chelsea disputare una stagione da record. La squadra di Wenger si piazz\u00f2 seconda, 12 punti dietro i \"Blues\", ma riusc\u00ec ad estendere la propria imbattibilit\u00e0 fino a 49 partite consecutive, primato per il calcio inglese. Il record fu eguagliato con una vittoria per 5-3 contro il (l'Arsenal conduceva 3-1 a inizio ripresa) e poi battuto con l'affermazione netta (3-0) contro il Blackburn Rovers. Il 2-0 subito in casa del Manchester United interruppe il filotto ed ebbe ripercussioni sul morale del gruppo, che nel giro di alcune partite abdic\u00f2 dalla battaglia per il titolo, salvo risollevarsi verso la fine del torneo, quando un crescendo suggellato dal 7-0 all' port\u00f2 i \"Gunners\" al secondo posto. In Champions League l'epilogo fu ancora una volta insoddisfacente: fu il Bayern Monaco a eliminare gli inglesi agli ottavi di finale (3-1 per i tedeschi all'andata a Monaco di Baviera e 1-0 per gli inglesi al ritorno). L'Arsenal non fin\u00ec, tuttavia, la stagione a mani vuote, perch\u00e9 si aggiudic\u00f2 la FA Cup per la terza volta negli ultimi quattro anni, battendo per 5-4 ai rigori il Manchester United dopo lo 0-0 dei 120 minuti di gioco.\nCeduto Patrick Vieira alla Juventus nell'estate del 2005, e arrivati Nicklas Bendtner, Aljaksandr Hleb, Abou Diaby, Emmanuel Adebayor e Theo Walcott l'Arsenal del 2005-2006 perse il 7 agosto la finale di Supercoppa di Lega contro il Chelsea, capace di imporsi per 2-1 grazie a una doppietta di Didier Drogba; in campionato, il cattivo ruolino di marcia esterno, che vanific\u00f2 alcune larghe vittorie interne che pure non erano mancate (5-0 contro l' e 7-0 contro il ), costrinse l'Arsenal a trascorrere gran parte della seconda porzione della stagione al quinto posto o pi\u00f9 in basso, tanto che per la prima volta dal 1997 la squadra corse il pericolo di restare fuori dalla Champions League. Poi giunsero tre successi nelle ultime tre giornate, l'ultimo dei quali per 4-2 contro il Wigan Athletic in quella che \u00e8 passata alla storia come l'ultima partita giocata ad Highbury. Proprio la vittoria contro il Wigan, abbinata alla sconfitta del Tottenham Hotspur per opera del West Ham United, signific\u00f2 qualificazione in Champions League per l'Arsenal, che scavalc\u00f2 in graduatoria gli \"Spurs\", quarti prima del match.\nIn contrasto con il rendimento in campionato, quello nelle coppe internazionali fu nel 2005-2006 molto pi\u00f9 brillante: i \"Gunners\" raggiunsero, infatti, la finale di UEFA Champions League per la prima volta nella loro storia, diventando il primo club di Londra a riuscire nell'impresa. Dopo aver vinto il proprio girone senza sconfitte precedendo , e (sul terreno dei cechi Thierry Henry realizz\u00f2 due gol che lo proiettarono in cima alla classifica dei marcatori di tutti i tempi del club), l'Arsenal elimin\u00f2 (prima squadra inglese a sconfiggere il Real al Bernab\u00e9u), e , per un totale di dieci partite senza subire reti, un primato per la competizione. Nella finale dello Stade de France di Parigi il club londinese si vide opposto al Barcellona e rimase in dieci uomini per l'espulsione, nel primo tempo, del portiere Jens Lehmann. La formazione di Wenger pass\u00f2 in vantaggio con Sol Campbell (colpo di testa su calcio di punizione al 37\u00ba minuto), ma, a dispetto di una strenua difesa, cadde sotto i gol di Samuel Eto'o e Juliano Belletti negli ultimi minuti. Il Barcellona vinse per 2-1 e sollev\u00f2 il trofeo.\nL'Arsenal all'Emirates Stadium (2006-oggi).\nL'Arsenal riscosse molti successi negli anni novanta e duemila, ma la capienza di Highbury era limitata a soli 38 500 posti nell'era post-rapporto Taylor. Ogni partita faceva registrare virtualmente il tutto esaurito e il club non riusciva a massimizzare i ricavi della vendita dei biglietti. Quando si stabil\u00ec che l'espansione di Highbury era impossibile, nel 1999 l'Arsenal annunci\u00f2 ufficialmente il piano di trasferimento ad Ashburton Grove. La costruzione cominci\u00f2 nel dicembre 2002 e nel luglio 2006 apr\u00ec i battenti il nuovo Emirates Stadium, pronto per l'inizio della stagione 2006-2007.\nL'Arsenal inizi\u00f2 la nuova stagione in malo modo e dopo tre partite si ritrov\u00f2 al diciassettesimo posto, ma tra settembre e ottobre riusc\u00ec a non subire sconfitte e si riprese visibilmente. A novembre, per\u00f2, raccolse solo quattro punti, spingendo Ars\u00e8ne Wenger a dichiarare che la sua squadra era troppo indietro per poter competere per il titolo. Il rendimento fuori casa fu pessimo (sette partite perse) e alla fine l'Arsenal si classific\u00f2 quarto, a pari punti con il Liverpool, dopo aver trascorso gran parte della stagione nei primi quattro posti. Con una formazione piena di rincalzi e giocatori delle giovanili, l'Arsenal raggiunse la finale di League Cup, persa per 2-1 contro il Chelsea. Nelle altre competizioni i risultati furono meno scintillanti: in Champions League l'eliminazione giunse agli ottavi di finale contro il (2-1 nel punteggio complessivo), in FA Cup alla ripetizione del quinto turno contro il .\nNel corso del 2007 l'Arsenal divenne oggetto di una possibile offerta pubblica di acquisto di due investitori stranieri. Il primo era il magnate sportivo statunitense Stan Kroenke, che ad agosto 2007 controllava il 12,19% delle azioni del club, acquistate perlopi\u00f9 da Granada Ventures (filiale della compagnia inglese ITV plc) nell'aprile 2007. La mossa condusse alle dimissioni del vicepresidente dell'Arsenal David Dein, che deteneva il 14,6% del club, il 18 aprile. Ancorch\u00e9 inizialmente si pensasse che questi fosse a favore dell'acquisto da parte di Kroenke, quattro mesi dopo egli vendette la sua quota alla Red &amp; White Holdings, compagnia co-posseduta dal miliardario russo Alisher Usmanov e dal finanziere Farhad Moshiri, di stanza a Londra; in cambio Dein fu eletto presidente della nuova societ\u00e0 finanziaria. Il presidente dell'Arsenal Peter Hill-Wood dichiar\u00f2 che nessuno della dirigenza avrebbe mai ceduto di propria spontanea volont\u00e0 le proprie quote (45,45% del club in totale) fino ad aprile 2008.\nNell'estate del 2007 i tifosi dovettero fare i conti con la dolorosa partenza di Henry, ceduto al per 24 milioni. Restarono solo tre giocatori dell'organico vittorioso nel 2003-04. Wenger pot\u00e9, tuttavia, fare affidamento su un nugolo di talentuosi giovani come Cesc F\u00e0bregas, Robin van Persie, Emmanuel Ebou\u00e9, Bacary Sagna e Ga\u00ebl Clichy e di giocatori esperti come Tom\u00e1\u0161 Rosick\u00fd, William Gallas, J\u00falio Baptista, Manuel Almunia ed Emmanuel Adebayor. L'Arsenal apr\u00ec la stagione 2007-2008 molto bene e rimase imbattuto fino ai primi di dicembre per un totale, nell'anno solare, di 28 risultati utili consecutivi in tutte le competizioni, da aprile a novembre 2007.\nA primavera, per\u00f2, accus\u00f2 un crollo e scivol\u00f2 dal primo al terzo posto, dove concluse il torneo, a quattro punti dal Manchester United capolista. In molti pensarono che la partita pareggiata per 2-2 in casa del , il 23 febbraio 2008, sia stato l'inizio del calo dell'Arsenal. Da l\u00ec in poi, infatti, le speranze di vincere il campionato si spensero gradualmente: giunsero solo due vittorie nelle successive dieci partite per la squadra di Londra. La partita pass\u00f2 agli archivi come quella del grave infortunio subito da Eduardo, che riport\u00f2 la frattura composta del perone sinistro e la dislocazione della caviglia a causa di un allungo a due piedi del difensore del Birmingham Martin Taylor.\nNelle coppe l'Arsenal non conobbe successi. In Champions League estromise i detentori del Milan agli ottavi di finale, ma fu poi eliminato dal Liverpool ai quarti. Raggiunse pure il quinto turno di FA Cup, dove fu sconfitto dal Manchester United per 4-0 all'Old Trafford. Nella League Cup il suo percorso si ferm\u00f2 in semifinale per la terza stagione consecutiva: il 6-2 complessivo subito dal Tottenham Hotspur fu la prima sconfitta per i \"Gunners\" nel North London derby dopo quasi nove anni. Dal 2005 l'Arsenal non riusciva a piazzarsi al secondo posto in almeno una competizione.\nNella stagione 2008-2009 i Gunners raggiunsero il primo posto dopo cinque partite, per poi perdere subito la vetta. L'Arsenal, dopo alcuni risultati negativi che misero addirittura a rischio il quarto valevole per la Champions League, risalirono la china e ottennero il quarto posto finale, qualificandosi per i preliminari di Champions League. In FA Cup furono eliminati in semifinale dal Chelsea, mentre in Champions League il cammino fu molto buono: i \"Gunners\" eliminarono gli olandesi del ai preliminari, poi giunsero secondi dietro al nel girone G, eliminarono la ai tiri di rigore agli ottavi di finale e il Villarreal ai quarti, ma si arresero in semifinale ai connazionali del Manchester United.\nLa Premier League 2009-2010 vide l'Arsenal lottare per il titolo fino a poche giornate dalla fine, quando la squadra di Wenger accus\u00f2 un calo, per poi chiudere terza in classifica. In Champions League i \"Gunners\" superarono il preliminare contro il e conclusero al primo posto il girone H (composto da , e ). Eliminato il Porto agli ottavi (sconfitta per 2-1 in Portogallo e goleada per 5-0 all'Emirates), i \"Gunners\" sfidarono ai quarti il forte di Messi. Nella gara d'andata giocata in casa, dopo essersi trovati in svantaggio di due gol a causa di doppietta di Ibrahimovic, gli uomini di Wenger recuperarono grazie alle reti di Walcott e Fabregas (calcio di rigore). Nella gara di ritorno l'Arsenal pass\u00f2 in vantaggio con un gol di Bendtner, ma un Messi in grande spolvero realizz\u00f2 ben quattro reti, eliminando i londinesi dalla Champions. La FA Cup fu avara di soddisfazioni per l'Arsenal, che fu eliminato ai sedicesimi di finale dallo .\nNella Premier League 2010-2011 l'Arsenal disput\u00f2 un buon girone di andata e verso febbraio arriv\u00f2 a un solo punto dal Manchester United capolista, ma un crollo nel periodo marzo-aprile (appena una vittoria) infranse il sogno di vincere il titolo e fece scivolare i \"Gunners\" al quarto posto, costringendoli ai preliminari di Champions League. In Champions League i londinesi superarono a fatica il girone H al secondo posto dietro allo e davanti al . Agli ottavi l'Arsenal dovette affrontare nuovamente il Barcellona. Nella gara d'andata giocata in casa, pur passato in svantaggio per via di un gol di Villa, il club di Londra riusc\u00ec nell'impresa di vincere grazie alle reti di Van Persie e Ar\u0161avin. Nella gara di ritorno al Camp Nou pass\u00f2 in svantaggio a causa di un gol di Messi nei minuti di recupero del primo tempo, ma riusc\u00ec a pareggiare grazie ad un autogol di Sergio Busquets. Ciononostante, l'incontro termin\u00f2 con il risultato di 3-1 per via dei gol, nel secondo tempo, di Xavi e Messi (rigore). In questa stagione l'Arsenal and\u00f2 ad un passo dal vincere la Coppa di Lega, persa in finale contro il Birmingham City, andato in gol all'89'. Proprio in questa partita inizi\u00f2 la crisi dell'Arsenal in campionato. In FA Cup, invece, il club londinese fu eliminato ai quarti di finale dal Manchester United.\nLa stagione 2011-2012 inizi\u00f2 con il superamento dei preliminari di Champions League contro l'. In campionato l'inizio fu disastroso. L'Arsenal raccolse solo 7 punti nelle prime 7 partite, perdendo per 8-2 contro il Manchester United (peggiore sconfitta del club) e rimanendo subito escluso dalla lotta per il titolo. Risalito al quarto posto, approfitt\u00f2 della crisi di risultati del Tottenham terzo in classifica e, grazie al successo contro il West Bromwich, riusc\u00ec a centrare alla fine il terzo posto, evitando cos\u00ec una clamorosa esclusione dalla Champions League (infatti il Tottenham quarto non si qualific\u00f2 alla Champions a causa del trionfo del Chelsea, sesto classificato e ammesso alla Champions League dell'anno successivo a scapito degli \"Spurs\"). Proprio in Champions League i \"Gunners\" superarono il proprio girone al primo posto e agli ottavi sfidarono il . L'andata giocata a San Siro vide i rossoneri imporsi per 4-0, mentre la gara di ritorno vide i londinesi portarsi sul 3-0 gi\u00e0 alla fine del primo tempo. Nonostante le tante occasioni da gol avute nella ripresa, il Milan riusc\u00ec a resistere e l'Arsenal fu eliminato per il secondo anno di fila agli ottavi di finale del torneo. In FA Cup la squadra di Wenger fu eliminata agli ottavi dal . Degno di nota in questa stagione fu, nel gennaio 2012, il ritorno di Henry, in prestito per due mesi.\nIl campionato successivo si rivel\u00f2 altalenante e complicato, con i \"Gunners\" che occuparono per gran parte del torneo il quinto posto. Una serie di risultati positivi nel finale di stagione fece, tuttavia, avanzare l'Arsenal al quarto posto a svantaggio del Tottenham, consentendo al club londinese di qualificarsi alla Champions League per la sedicesima annata consecutiva. In FA Cup il cammino fu ancora una volta insoddisfacente: l'Arsenal fu eliminato agli ottavi di finale dal all'Emirates Stadium. In Champions League il club londinese giunse secondo nel proprio girone dietro lo , qualificandosi cos\u00ec agli ottavi, dove sfior\u00f2 l'impresa contro il Bayern Monaco: dopo la sconfitta per 3-1 nella partita di andata all'Allianz Arena, i \"Gunners\" rimontarono nel ritorno e a cinque minuti dalla fine del match conducevano con il punteggio di 2-0, ma l'ulteriore gol necessario per centrare la qualificazione non arriv\u00f2 e per il terzo anno di fila l'Arsenal fu eliminato agli ottavi della massima competizione calcistica continentale.\nNel campionato 2013-2014 la formazione di Wenger guid\u00f2 a lungo la classifica, ma accus\u00f2 una flessione nel finale di stagione e termin\u00f2 la competizione soltanto al quarto posto, qualificandosi comunque alla Champions League per la diciassettesima volta consecutiva. In Champions League fu eliminata agli ottavi di finale, ancora una volta dal Bayern Monaco. Riusc\u00ec, per\u00f2, a porre fine al digiuno di trofei vincendo la Coppa d'Inghilterra, grazie al successo in rimonta a Wembley contro l' per 3-2 dopo i tempi supplementari. \nL'annata 2014-2015 cominci\u00f2 con la vittoria della Supercoppa d'Inghilterra, la prima dal 2004, grazie al successo per 3-0 contro il Manchester City. In Champions League l'Arsenal fu eliminato ancora agli ottavi di finale, questa volta dai francesi del Monaco (sconfitta per 1-3 all'Emirates Stadium ed inutile vittoria per 2-0 al Louis II), mentre in Premier League chiuse con un altro terzo posto, ottenendo la qualificazione alla Champions League per la diciottesima stagione di fila. Vinse inoltre la FA Cup per la seconda volta consecutiva, battendo in finale l'Aston Villa (4-0).\nNell'annata 2015-2016, segnata dalla partenza di Tom\u00e1\u0161 Rosick\u00fd, l'Arsenal part\u00ec bene, vincendo la Supercoppa d'Inghilterra per la seconda volta consecutiva (battuto per 1-0 il Chelsea). In campionato si piazz\u00f2 secondo, scavalcando in classifica il all'ultima giornata e ottenendo la qualificazione alla Champions League per la diciannovesima stagione consecutiva, mentre in Champions League fu il Barcellona a spegnere i sogni di gloria dei \"Gunners\" agli ottavi di finale, sconfiggendoli sia all'andata all'Emirates Stadium (2-0) sia al ritorno al Camp Nou (3-1).\nNella stagione 2016-2017 l'Arsenal vinse per la tredicesima volta la FA Cup, battendo in finale il per 2-1 e diventando cos\u00ec la squadra pi\u00f9 titolata nella competizione (Wenger diviene l'allenatore pi\u00f9 titolato nella storia del torneo). In Champions League la squadra di Wenger sub\u00ec un pesante passivo agli ottavi di finale contro il Bayern Monaco, che surclass\u00f2 gli avversari per 5-1 sia all'andata sia al ritorno. I \"Gunners\" non riuscirono, pertanto, a superare gli ottavi di finale del torneo per la settima stagione consecutiva. In campionato la squadra di Londra si piazz\u00f2 al quinto posto, mancando cos\u00ec la qualificazione alla Champions League per la prima volta dopo vent'anni.\nNell'estate del 2017 l'Arsenal ingaggi\u00f2 il difensore Sead Kola\u0161inac e l'attaccante Alexandre Lacazette, pagato ben 46,5 milioni di sterline. La stagione 2017-2018 inizi\u00f2 con la vittoria della Supercoppa d'Inghilterra (4-1 al Chelsea ai tiri di rigore dopo l'1-1 dei 90 minuti). Nel gennaio 2018 i \"Gunners\" furono molto attivi nella finestra invernale di calciomercato: lasciarono la squadra una pedina chiave quale Alexis S\u00e1nchez, ceduto al in cambio di Henrix Mxit'aryan, e Olivier Giroud, mentre arriv\u00f2 Pierre-Emerick Aubameyang, pagato ben 64 milioni di euro. I \"Gunners\" giunsero in semifinale di Europa League, dove furono eliminati dall' (1-1 a Londra e 1-0 per i madrileni a Madrid), e in finale di Coppa di Lega, dove furono sconfitti per 3-0 dal . La squadra, dopo aver perso quattro partite consecutive tra campionato e coppe (non accadeva dal 2002), visse un mese di marzo molto negativo, uscendo sconfitta da cinque partite di campionato su sette. Il 20 aprile 2018, dopo la sconfitta per 2-1 sul campo del , Ars\u00e8ne Wenger annunci\u00f2 la conclusione del proprio rapporto professionale con il club una volta giunti al termine della stagione. I \"Gunners\" chiusero al sesto posto in Premier League e Wenger lasci\u00f2 l'Arsenal dopo ventidue anni.\nNel maggio 2018 la societ\u00e0 affid\u00f2, con contratto biennale, la panchina dell'Arsenal allo spagnolo Unai Emery, che divenne il secondo allenatore straniero della storia del club dopo Wenger. Sul fronte del calciomercato, arrivarono Bernd Leno, S\u014dkrat\u012bs Papastathopoulos e Lucas Torreira. Il campionato part\u00ec con due sconfitte consecutive, seguite da due vittorie e poi da una striscia di 22 partite senza sconfitte in tutte le competizioni, fatto che non avveniva dal novembre 2007. La sequenza si interruppe il 16 dicembre con un rovescio in casa del , cui fece seguito l'eliminazione al quinto turno di Coppa di Lega contro il e una serie di cinque partite di campionato con due vittorie. Eliminata dalla FA Cup al quarto turno dal Manchester United, nel finale di stagione la squadra di Emery sub\u00ec tre sconfitte consecutive in Premier League contro avversarie alla portata, per poi concludere il torneo con un pareggio e una vittoria che tuttavia non bastarono per andare oltre il quinto posto. In Europa League i \"Gunners\" vinsero con autorevolezza il proprio girone e si spinsero sino alla finale di Baku, dove vennero sconfitti per 4-1 dai connazionali del Chelsea.\nIl calciomercato dell'estate del 2019 porta all'Arsenal la giovane promessa Nicolas P\u00e9p\u00e9, pagata ben 72 milioni di sterline, oltre a William Saliba, Kieran Tierney e all'esperto David Luiz. Il 29 novembre 2019, con la squadra ottava in classifica e redice da sette partite di fila senza vittorie, Emery, al termine dell'incontro perso per 2-1 in casa dell' in Europa League, viene esonerato e rimpiazzato dapprima dall'ex giocatore dei \"Gunners\" Fredrik Ljungberg (ad interim) e poi da un altro ex calciatore dell'Arsenal, lo spagnolo Mikel Arteta. Pur sospinta da Aubameyang, autore di 22 reti in 36 presenze in campionato, la squadra chiude la Premier League 2019-2020 all'ottavo posto, peggior piazzamento dal 1995, ma vincendo la FA Cup ottiene un posto nelle competizioni europee. La stagione 2020-2021 si apre con la vittoria della Supercoppa d'Inghilterra (5-4 al Liverpool ai tiri di rigore dopo l'1-1 dei 90 minuti), ma si chiude con un altro ottavo posto in campionato; in Europa League la squadra si ferma in semifinale."}
{"id": "1736644", "revid": "110157", "url": "https://it.wikipedia.org/wiki?curid=1736644", "title": "Linkebeek", "text": "Linkebeek \u00e8 un comune belga di 4.759 abitanti nelle Fiandre (Brabante Fiammingo), parte della periferia fiamminga di Bruxelles."}
{"id": "1736645", "revid": "287204", "url": "https://it.wikipedia.org/wiki?curid=1736645", "title": "Trattato di Crepy", "text": ""}
{"id": "1736646", "revid": "729019", "url": "https://it.wikipedia.org/wiki?curid=1736646", "title": "Isola Bear", "text": "L'isola Bear o isola del Tenente Gonz\u00e1lez \u00e8 un'isola rocciosa situata un miglio ad ovest dell'isola Stonington nella baia Margherita, di fronte alla costa della Terra di Graham. L'isola Bear si trova alle coordinate geografiche . L'isola fu presumibilmente scoperta dalla spedizione britannica nella Terra di Graham (1934-1937) e da una spedizione del Programma Antartico degli Stati Uniti d'America (1939-1941), entrambe aventi il campo base nell'area dell'isola Stonington. L'isola dell'Orso \u00e8 stata esaminata nel 1947 dal British Antarctic Survey, che la battezz\u00f2 cos\u00ec in onore della \"USS Bear\", la nave ammiraglia del Programma Antartico statunitense che visit\u00f2 quest'area nel 1940. In seguito il nome \u00e8 stato italianizzato in isola dell'Orso. Nel 1947 una spedizione cilena identific\u00f2 un'isola, le cui coordinate coincidono approssimativamente con quelle dell'Isola Bear, e la chiam\u00f2 isola del Tenente Gonz\u00e1lez in onore del tenente Jorge Gonz\u00e1lez Baeza, che era un membro della spedizione.\nRivendicazioni.\nL'isola \u00e8 reclamata dall'Argentina, che la include nell'Antartide argentina, che fa parte della Provincia di Terra del Fuoco, Antartide e Isole dell'Atlantico del Sud; il Cile invece la rivendica come appartenente al Territorio antartico cileno; mentre il Regno Unito ritiene che faccia parte del Territorio antartico britannico. Tutte le rivendicazioni sono state sospese in virt\u00f9 del Trattato Antartico."}
{"id": "1736647", "revid": "78273", "url": "https://it.wikipedia.org/wiki?curid=1736647", "title": "Trattato di Crepy-en-Laonnois", "text": ""}
{"id": "1736649", "revid": "78273", "url": "https://it.wikipedia.org/wiki?curid=1736649", "title": "Pace di Crepy", "text": ""}
{"id": "1736650", "revid": "712828", "url": "https://it.wikipedia.org/wiki?curid=1736650", "title": "Ciurma di Barbabianca", "text": ""}
{"id": "1736652", "revid": "78273", "url": "https://it.wikipedia.org/wiki?curid=1736652", "title": "Pace di Crepy-en-Laonnois", "text": ""}
{"id": "1736653", "revid": "486946", "url": "https://it.wikipedia.org/wiki?curid=1736653", "title": "Isola del Tenente Gonz\u00e1lez", "text": ""}
{"id": "1736654", "revid": "110157", "url": "https://it.wikipedia.org/wiki?curid=1736654", "title": "Lubbeek", "text": "Lubbeek \u00e8 un comune belga di 13.660 abitanti nelle Fiandre (Brabante Fiammingo)."}
{"id": "1736656", "revid": "47767", "url": "https://it.wikipedia.org/wiki?curid=1736656", "title": "San Luca evangelista", "text": ""}
{"id": "1736657", "revid": "123893329", "url": "https://it.wikipedia.org/wiki?curid=1736657", "title": "Episodi di Un ciclone in famiglia (quarta stagione)", "text": "La quarta stagione di \"Un ciclone in famiglia\" \u00e8 composta di otto episodi in onda su Canale 5. Si tratta dell'ultima stagione della serie.\nPrima puntata.\nLorenzo Fumagalli \u00e8 onorevole al Parlamento Italiano, a Montecitorio e quindi deve fare il tragitto Menaggio-Roma, Roma-Menaggio. Lorenzo scopre subito che il mondo della politica \u00e8 un mondo poco pulito, fatto di compromessi, raccomandazioni e sporcizie, grazie anche alla conoscenza di due suoi colleghi deputati. Adriano \u00e8 sempre in giro per l'Italia tra autografi, foto, ospitate e Lisa \u00e8 molto preoccupata e gelosa. L'enoteca dei ragazzi di casa Fumagalli ha diversi problemi: non si riesce ad aprire e allora: Ludovica si fa assumere come hostess; India si impegna ad ospitare in villa Fumagalli poveri per la mensa; Francesco torna dal padre per aiutarlo a vendere il suo vino, il Chianti e Antonio si assume come tato di casa Fumagalli con i bambini e nel frattempo scopre di essere un campione di golf. Alberto affida a Lorenzo Oscar, un suo nipote come autista personale, un ex ladro che ha deciso di mettere la testa a posto. Questo per\u00f2 combina dei danni al neo-onorevole: fa credere ad una ragazza che gli piace di essere lui l'onorevole Fumagalli e che, invece, Lorenzo \u00e8 l'autista Oscar. Nel frattempo arrivano a Roma da Menaggio Alberto e Peppino, che convincono Lorenzo ad investire su un affare su dei maxi-ortaggi che, secondo loro, far\u00e0 fruttare un sacco di soldi. Per\u00f2 il progetto non \u00e8 realizzabile in Italia perch\u00e9 non \u00e8 ancora legale, e quindi partono per Bruxelles per convincere un funzionario del Parlamento europeo ad approvare il progetto. Questo allora decide di approvarlo solo ad una condizione: di farlo uscire con la fidanzata di Oscar. Loro per\u00f2, per non creare ulteriori problemi con l'autista, partono per Amsterdam per cercare qualche ragazza di facili costumi da presentare al funzionario belga sostituendola con la fidanzata di Oscar. Ma il piano fallisce: non solo un signore italiano fotografa Lorenzo mentre paga una ragazza in vetrina, ma loro scoprono che la ragazza di Oscar, dopo averlo lasciato perch\u00e9 scoperto tutto sulla vera identit\u00e0 dell'autista, si era messa col funzionario da sola. Ma i guai non sono finiti: un fotografo ricatta l'onorevole Lorenzo che, se questo non gli dar\u00e0 500.000 pubblicher\u00e0 il video scottante in televisione nei giorni successivi. Ma Lorenzo ed Oscar, da buon ex ladro, si introducono di nascosto nello studio fotografico rubando il video. Per\u00f2 Lorenzo ed Oscar, per la strada che va verso la loro macchina, inciampano su un mercatino di extracomunitari cadendo per terra. Allora arriva la polizia e gli extracomunitari scappano dato che \u00e8 reato vendere merce pirata. Lorenzo ed Oscar cercano il filmino, caduto e confuso in mezzo a tutti i pirata ma vengono sottratti in arresto. Qui per\u00f2 Lorenzo scopre che il giudice che gli interroga \u00e8 il nuovo fidanzato di Bambi, che li scagiona. Lorenzo, tornato a Menaggio, decide di lasciare la politica e restare in famiglia. Al ritorno di Adriano anch'egli da Roma, dice a tutti che ha comperato il dvd del nuovo film di Shrek non ancora uscito in DVD originale, e quindi pirata. Appena si inserisce il DVD nel lettore Lorenzo capisce che quello \u00e8 il filmino che lo incrimina, ma riesce subito a toglierlo evitando i dubbi della famiglia sulla sua buona fede.\nSeconda puntata.\nAlberto e Peppino scambiano momentaneamente la casa di Lorenzo e Tilly con un'altra in Norvegia, come uno scambio alla pari. Solo che al ritorno dei consuoceri, si scopre che gli stranieri hanno messo sottosopra l'intera villa Fumagalli e quindi Lorenzo ingaggia i due consuoceri a rimettere tutto in ordine come era prima.\nTerza puntata.\nLorenzo scopre di avere un fratello molto ricco in Costa azzurra identico a lui, Bebo Marangoni, che lo mette in mezzo ad un guaio: per stare con la sua amante promette al fratello la somma di 100.000 in cambio che Lorenzo si trasferisca l\u00ec e vesta i suoi panni stando con la moglie e lui a Menaggio al posto di Lorenzo stando con l'amante in vacanza sul Lago di Como. Allora i due consuoceri pensano subito che Lorenzo tradisca Tilly con l'amante e, innervositi dalla grande somma che devono ridare a Lorenzo per i danni subiti alla villa dagli stranieri, ricattano Bebo (pensando di ricattare Lorenzo) della cifra di 100.000 in cambio del silenzio con la moglie Tilly, che nel frattempo fa successo iniziando a scrivere libri per bambini di Sognolino, un personaggio da lei inventato. Ma alla fine viene tutto a galla e si risolve tutto con Lorenzo che cancella dalla sua vita il fratello Bebo. Intanto Adriano parte per l'Argentina per girare una fiction.\nQuarta puntata.\nLauretta viene rimandata in Lingue e quindi Lorenzo la manda in Svizzera in un collegio per imparare le lingue. Qui conosce la contessa Sforza, che lo sfrutta con il suo essere snob mettendolo in mezzo a dei guai. Tilly continua a scrivere i libri di Sognolino, arrivando fino al terzo capitolo. Lei, per capire se il marito la ama ancora, chiama Sabrina, la moglie di Bebo, il fratello di Lorenzo, e le chiede di provarci con lui, ma lui non ci casca e Tilly capisce finalmente che la ama ancora. Adriano \u00e8 ancora in Argentina a girare la fiction. Simonetta viene ingaggiata da un famoso stilista come direttrice d'azienda assumendo Margherita come sua segretaria personale, ma poi molla tutto perch\u00e9 ha capito il reale ambientino. Antonio assume suo padre come suo agente e diventa sempre pi\u00f9 campione di golf. Lisa lascia Adriano tendendogli una trappola per provare la sua fedelt\u00e0 e scopre di avere ragione quando si incontra con una ragazza per il primo appuntamento; ma quando quest'ultimo va in albergo per conoscerla con un mazzo di rose in mano, scopre che la ragazza misteriosa \u00e8 proprio Lisa. Anche Ludovica lascia Francesco perch\u00e9 lo trova a cena con la collega Ingrid. La stessa cosa accade anche tra Antonio ed India, che si lasciano perch\u00e9 scoprono di non essere fatti l'uno per l'altra. Si lasciano anche Nicola e Bambi, che la lascia per la contessa Sforza. Quindi si conclude tutto con i Fumagalli, i Dominici e gli Esposito che non sono pi\u00f9 consuoceri e i primi partono con il camper e tutto finisce come \u00e8 cominciata la serie: le figlie di Lorenzo si innamorano con i figli di un siciliano conosciuto in vacanza e per evitare l'ennesimo ciclone, prende le ragazze e scappa via in camper."}
{"id": "1736659", "revid": "110157", "url": "https://it.wikipedia.org/wiki?curid=1736659", "title": "Londerzeel", "text": "Londerzeel \u00e8 un comune belga di 17.452 abitanti nelle Fiandre (Brabante Fiammingo)."}
{"id": "1736663", "revid": "110157", "url": "https://it.wikipedia.org/wiki?curid=1736663", "title": "Linter", "text": "Linter \u00e8 un comune belga di abitanti nelle Fiandre (Brabante Fiammingo)."}
{"id": "1736664", "revid": "83531", "url": "https://it.wikipedia.org/wiki?curid=1736664", "title": "Panerai", "text": "LOrologeria G. Panerai &amp; C. \u00e8 una societ\u00e0 di orologeria con sede a Firenze e specializzata nella produzione di orologi subacquei. Dal 1972 la denominazione di azienda \u00e8 \"Officine Panerai\", decisione presa da Dino Zei, amministratore e direttore dell'epoca.\nLa propriet\u00e0 della societ\u00e0 \u00e8 passata nel 1997 alla holding finanziaria svizzera Richemont, portando la produzione da poche centinaia di pezzi annuali alle decine di migliaia attuali.\nI possessori e appassionati di questa firma sono chiamati \"Paneristi\": esistono loro circoli in tutto il mondo. \nStoria.\nVenne fondata nel 1860 a Firenze da Giovanni Panerai (1825-1897), che apr\u00ec sul Ponte delle Grazie una piccola attivit\u00e0 di lavorazioni meccaniche di alta precisione e di orologeria.\nNegli anni seguenti, con la scomparsa di Giovanni Panerai, il nipote Guido (1873-1934), figlio di Leon Francesco (primogenito di Giovanni), prese in mano le redini dell'azienda. Dopo diversi traslochi si trasfer\u00ec nella sede \"storica\" per eccellenza in piazza S. Giovanni, di fronte al battistero, nel palazzo arcivescovile. L'Orologeria Svizzera (nome attribuito a Guido) divenne concessionaria delle pi\u00f9 importanti marche svizzere di orologi, prima fra tutte Rolex, con la quale si cre\u00f2 un rapporto esclusivo e privilegiato che aiut\u00f2 a costruire i primi orologi Panerai. Guido Panerai era un uomo ricco di inventiva che frequent\u00f2 l'accademia delle belle arti ed era anche un pittore di talento; costitu\u00ec un'altra attivit\u00e0, la \"Guido Panerai officina meccanica\". Ebbe due figli, Maria e Giuseppe; con quest'ultimo nel 1925 apr\u00ec la \"Guido Panerai &amp; Figlio\", con ragione sociale di commercio di utensili di precisione e forniture d'orologeria\". Giuseppe era una persona geniale, un uomo appassionato del proprio lavoro; invent\u00f2 e brevett\u00f2 le pi\u00f9 disparate cose, ma l'invenzione della \"svolta\" fu quella del Radiomir. Era un procedimento per rendere autoluminosi quadranti di strumenti, congegni di mira e reticoli per cannocchiali. Il procedimento era ottenuto impiegando una miscela di fosforo e materiale radioattivo in pasta, che veniva introdotta in alveoli ricavati nel materiale costituente il quadrante dello strumento o il reticolo del cannocchiale, oppure in tubetti di materiale trasparente. Il Radiomir port\u00f2 l'attenzione della Regia Marina verso questa azienda; celebri i traguardi autoluminosi dei MAS ed i sistemi di puntamento per cannoni. Negli anni seguenti le attivit\u00e0 dell'azienda divennero totalmente condizionate dalle necessit\u00e0 della Regia Marina.\nEvoluzione.\nNel 1936 il primo gruppo sommergibili della Regia Marina richiese alle officine Panerai un orologio da polso in grado di affrontare le immersioni in mare e che offrisse visibilit\u00e0 in acque profonde e non limpide: nacque l'orologio \"Radiomir\". Vennero approntati ovviamente dei prototipi, con quadrante con indici a barretta e punti, con varie tipologie di quadrante, incluso un quadrante d'ispirazione Rolex california dial, ovvero la met\u00e0 superiore con numeri romani e la met\u00e0 inferiore con numeri arabi.\nPoi si adott\u00f2 il quadrante con cifre arabe ai punti cardinali e indici a barretta, in uno dei primi prototipi con quadrante composito in bachelite, fissato al fondo in ottone tramite 2 rivetti al centro del quadrante stesso.\nNel 1938 iniziarono le prime forniture alla Regia Marina. Il quadrante era a sandwich, detto anche modello Parigi (dal cognome del suo inventore), cio\u00e8 composto da due parti: la parte inferiore era uno \"scatolino\" che conteneva la miscela al radio (contenuta da un velo di plexi) e la parte superiore con i numeri e gli indici traforati. La cassa era in acciaio a forma di cuscino 47mm, con anse saldate a filo, corona a vite con inciso la corona Rolex.\nIl fondello a vite di forgia era personalizzata con apertura tramite una chiave speciale sfaccettata di fornitura Rolex. All'interno del fondello c'erano i punzoni di Rolex ed i numeri seriali e di referenza.\nIl vetro era una specie di plexi, chiamato Perspex, di circa 4\u00a0mm di spessore. Questi orologi furono al polso, durante la seconda guerra mondiale, dei marinai dei mezzi d'assalto della X\u00aa Flottiglia MAS e del gruppo Gamma, come parte dell'equipaggiamento individuale insieme a bussole e profondimetri; erano al polso di Luigi Durand de la Penne ed al suo secondo Emilio Bianchi, una delle tre coppie di assaltatori della X\u00aa MAS della Regia Marina che, a bordo del \"Maiale\" (SLC Siluro a Lenta Corsa), nel dicembre del 1941 sferrarono un attacco alla marina britannica nel munito porto di Alessandria d'Egitto, affondando le due navi ammiraglie della flotta inglese nel Mediterraneo. Erano al polso della MOVM Luigi Ferraro quando da solo, nella primavera del 1943, affond\u00f2 quattro navi al largo del porto di Alessandretta (Turchia). Erano al polso di Licio Visentini, altra Medaglia d'Oro della X\u00aa MAS, quando dal ventre della Nave Olterra usc\u00ec con il suo SLC all'attacco del porto di Gibilterra.\nVennero assegnati anche a soldati di altre nazioni, i \"Kampfschwimmer\" tedeschi della KM, che si addestrarono dai \"Gamma\" della X\u00aa Flottiglia MAS durante il periodo della RSI in Italia. Questi orologi erano privi di dicitura sul quadrante, anonimi, ma di sicura fabbricazione Panerai.\nTutti i cinturini montati sui Panerai erano in pelle fustellata e di lunghe dimensioni, per essere indossati sopra la muta, con una fibbia ad ardiglione opportunamente dimensionata. Oltre agli orologi la Panerai forn\u00ec altri oggetti da polso, quali bussole e profondimetri con varie scale per diversi usi; questi oggetti avevano un diametro di circa 70\u00a0mm ed ora sono molto ricercati dai collezionisti.\nDurante il conflitto le \"Officine meccaniche G.Panerai &amp; figlio\" intensificarono i progetti per la Regia Marina, alcuni commercializzati o meglio venduti alla Marina stessa ed altri rimasti allo stato di prototipo. Questo fu il caso del cronografo \"Mare Nostrum\": orologio realizzato in un paio di esemplari e destinato agli ufficiali della Marina, vedr\u00e0 la commercializzazione solo in un futuro lontano.\nSempre durante il conflitto, venne evoluto soprattutto il progetto Radiomir; l'esperienza e l'utilizzo prolungato in ambienti ostili evidenziarono dove intervenire per migliorare: per prima cosa le anse a filo vennero abbandonate, in quanto tendevano a dissaldarsi, piegarsi ed anche a strapparsi.\nA volte per\u00f2 l'uso prolungato della corona usurava la guarnizione di tenuta della stessa e non garantiva quell'impermeabilit\u00e0 necessaria all'orologio che si allagava; questo inconveniente venne risolto con un brevetto che oggi \u00e8 il marchio di fabbrica dei Panerai, ossia il ponte proteggi corona: una mezzaluna in acciaio con una leva eccentrica che serra la corona sempre alla stessa posizione. Brevetto semplice ma efficace, il suo disegno rende l'orologio inconfondibile (la tenuta stagna dell'orologio \u00e8 di 20 atm pari a 200\u00a0m). Questo dispositivo verr\u00e0 brevettato solo nella seconda met\u00e0 degli anni cinquanta, ma il suo utilizzo era in opera gi\u00e0 da oltre un decennio.\nNel dopoguerra la collaborazione tra la Panerai e la neonata Marina Militare Italiana continu\u00f2. Vennero richieste nuove forniture da affidare ai propri reparti speciali, oltre a orologi, bussole, profondimetri, torce e coltelli, tra cui il coltello Galeazzi, costruito su specifiche del neonato Comsubin.\nTuttavia un elemento distintivo degli orologi Panerai non poteva pi\u00f9 essere usato perch\u00e9 considerato nocivo, il Radiomir; venne cos\u00ec studiata una miscela a base di trizio, che venne chiamata LUMINOR, che sostitu\u00ec anche la dicitura sui quadranti stessi. Il \"Luminor\" fu l'orologio Panerai del dopoguerra, anche se ci saranno altre forniture con quadranti al Radiomir, casse con corona e movimento Rolex.\nI quadranti di questo periodo potevano avere diverse diciture: Luminor Panerai, Marina Militare, oppure entrambe le diciture.\nAnni cinquanta.\nNon solo la Marina Militare italiana si serv\u00ec di Panerai: nella prima met\u00e0 degli anni cinquanta, fu l'Egitto con la sua marina a chiedere una fornitura speciale di orologi e di strumenti da polso (questo perch\u00e9 le due marine erano a stretto contatto tra loro). Panerai cre\u00f2 un orologio di spessore inferiore e impermeabilit\u00e0 ridotta 10 atm/100m; questo modello utilizzava solo il movimento Rolex ed il quadrante al Radiomir. Vennero prodotti circa 30 esemplari; i collezionisti lo ribattezzarono \"Egiziano piccolo\".\nNel 1956, sempre la Marina Egiziana richiese un'altra fornitura alla Panerai con specifiche di tenuta maggiori rispetto alla precedente, l'utilizzo del ponte proteggicorona e l'aggiunta di una ghiera girevole con scatti di 5 min in 5 min per il calcolo dei tempi di immersione; le sue dimensioni erano di 60mm di diametro senza contare le anse e il ponte proteggi corona, il fondello era serrato alla lunetta interna alla ghiera girevole da 6 viti antimagnetiche ed il quadrante al Radiomir, prodotto in una cinquantina di esemplari pi\u00f9 svariati prototipi.\nAnni sessanta.\nNegli anni sessanta anche la marina israeliana chiese forniture alla Panerai. Venne studiato per gli israeliani un prototipo a doppio ponte, dove il secondo ponte a mezzaluna serviva a bloccare la ghiera girevole tramite una levetta. Tale progetto rimase solo sotto forma di prototipo.\nIl metodo di costruzione del modello israeliano era simile a quello egiziano: 6 viti che dal fondello si stringevano alla ghiera passando attraverso la carrure, il tutto logicamente con delle guarnizioni di tenuta tra i singoli elementi. Furono fornite, oltre agli orologi, bussole di diversi modelli.\nAnni settanta.\nNel 1972 mor\u00ec Giuseppe Panerai e la denominazione divenne \"Officine Panerai Srl\"; l'azienda, che prima era conduzione familiare, cambi\u00f2 ragione sociale e il neo-direttore divenne un giovane ufficiale della Marina Militare Italiana, l'ing. Dino Zei (che gestir\u00e0 l'azienda per alcuni decenni), che proveniva dal reparto del COMSUBIN ed aveva lavorato a stretto contatto con Giuseppe e da lui aveva imparato a condurre l'azienda: fu proprio il volere di Giuseppe a portarlo alla guida delle Officine Panerai. In questi primi anni settanta le forniture alla Marina Militare proseguirono copiose e si studiarono nuovi prodotti che risposero positivamente alle esigenze di un reparto cos\u00ec particolare quale il raggruppamento Teseo Tesei (nome che viene dal progettista del SLC e ufficiale della X\u00aa MAS morto in azione nel luglio del '41 a Malta e medaglia d'oro alla memoria). Qui lo studio della bussola da polso si evolse con una rosa dei venti su un quadrante troncoconico che permetteva la lettura anche se la bussola non era perfettamente in asse; gli indici e le lettere che indicavano i quattro punti cardinali erano erono trattati al Luminor. Il corpo era in alluminio e la calotta in plexi con una linea di fede; c'era anche una ghiera girevole con 2 indici luminescenti applicati. \nA questa bussola ne segu\u00ec un'altra con la calotta nera, con solo una finestra aperta sulla rosa dei venti troncoconica (dalla quale era possibile leggere un settore pari a 45 gradi); gli indici e le lettere che indicavano i punti cardinali erano trattati al trizio, ma erano anche illuminati da un tubetto inserito sotto la calotta stessa; questa novit\u00e0 era ancora un nuovo brevetto di autoluminescenza chiamato TRASER, delle microampolle contenenti del gas di trizio. Per la realizzazione del TRASER i tecnici Panerai si ispirarono al loro primo famoso brevetto: il Radiomir: allora nelle ampolle c'era la miscela di radio, ora gas di trizio. Le indicazioni della bussola erano sfasate di 180 gradi per l'utilizzo a traguardo.\nNella seconda serie di bussole, del periodo a cavallo degli anni settanta-ottanta, la ghiera girevole non venne pi\u00f9 usata, ma il principio di funzionamento cosiddetto \"a traguardo\" era lo stesso ed anzi questa bussola venne anche utilizzata su dispositivi quali trascinatori individuali.\nAnche i profondimetri ebbero delle modifiche: dal sistema a \"Bourdon\" (nome derivante dal suo inventore) si pass\u00f2 al sistema a membrana. In questi anni, oltre agli oggetti da polso, Panerai produsse diversi modelli di torce per l'utilizzo subacqueo.\nAnni ottanta.\nNella seconda met\u00e0 degli anni ottanta fu progettato un orologio per le grandi profondit\u00e0, impermeabile a 1000\u00a0m, in titanio con movimento ETA automatico e indicazione di ore, minuti e secondi. Il quadrante era trattato al trizio e presentava i classici numeri arabi al 3, 6, 9 e 12: oltre agli indici a barretta aveva anche la minuteria sull'esterno del quadrante ed il marchio OP faceva la sua comparsa per la prima volta su un segnatempo della casa, mentre le lancette delle ore e dei minuti avevano i Traser al posto del classico trizio. Questo orologio rimase solo allo stato di prototipo.\nProduzione attuale.\nNel 1997 Officine Panerai venne acquisita dall'holding finanziaria svizzera Richemont; dal 2002 ha una propria manifattura a Neuch\u00e2tel, ove vengono prodotti i movimenti interni e gli orologi.\nNegli anni duemila l'azienda ha costruito il suo primo movimento, mentre in passato aveva sempre utilizzato movimenti di altri marchi (Rolex, Jaeger LeCoultre). Panerai oggi produce principalmente orologi che sono repliche stilistiche del Radiomir e del Luminor, con diverse variazioni nei colori e i materiali usati. Dal 1997, inoltre, fa uscire ogni anno degli orologi a tiratura limitata, denominati Special Editions. Di questi orologi, Panerai produce intenzionalmente un numero di pezzi inferiore a quella che sarebbe la domanda del mercato: il fine \u00e8 quello di mantenere un'immagine di esclusivit\u00e0 e giustificare prezzi elevati. Una di queste edizioni speciali porta il nome (e l'autografo nel retro) di Sylvester Stallone.\nDal 1\u00b0 aprile 2018 il secondo CEO del brand \u00e8 Jean-Marc Pontrou\u00e9, che \u00e8 succeduto ad Angelo Bonati, che ha guidato la marca per 20 anni."}
{"id": "1736665", "revid": "125019", "url": "https://it.wikipedia.org/wiki?curid=1736665", "title": "Mohammed bin Laden", "text": "Si spos\u00f2 ventidue volte e fu padre di cinquantadue figli, tra i quali Osama bin Laden, ritenuto il diciassettesimo figlio, avuto dalla decima moglie Hamida al-Attas, di asserita origine siriana.\nBiografia.\nPovero e privo di istruzione, Mu\u1e25ammad bin L\u0101den, originario della regione costiera meridionale dell'Hadramawt, emigr\u00f2 prima della I guerra mondiale in Arabia Saudita, dove lavor\u00f2 inizialmente come facchino portuale a Gedda. Nel 1930 avvi\u00f2 in proprio un'attivit\u00e0 imprenditoriale nel settore edile e attir\u00f2 l'attenzione del re Abd al-\u02bfAz\u012bz b. Sa\u02bf\u016bd, primo sovrano del regno saudita, e fece fortuna rapidamente, tanto che la sua famiglia divenne nota come la \"famiglia non reale pi\u00f9 ricca del regno\".\nL'enorme successo economico di Mu\u1e25ammad bin L\u0101den viene attribuita allo scaltro senso degli affari, alla fedelt\u00e0 ai governanti sauditi, all'affidabilit\u00e0 e alla tendenza ad offrire le cifre pi\u00f9 basse per aggiudicarsi le gare d'appalto nel settore edilizio.\nCome \"costruttore reale\", egli allacci\u00f2 relazioni strette con la famiglia reale saudita, in particolare con l'emiro Fay\u1e63al. Nel 1964 quest'ultimo depose il fratellastro, il re Sa\u02bf\u016bd, e avvi\u00f2 la ricostruzione del regno dopo i disastrosi eccessi tipici dell'era di Sa\u02bf\u016bd. Malgrado la crescita dei prezzi del petrolio, il regno era in debito, pertanto il re Fay\u1e63al accett\u00f2 l'offerta di aiuto finanziario di Mu\u1e25ammad bin L\u0101den per sostenere l'economia nazionale e, come ricompensa, promulg\u00f2 un decreto reale con cui si assegnava ogni futuro progetto edilizio alla societ\u00e0 di Bin L\u0101den. Di conseguenza, essa pot\u00e9 vantare un fatturato di 5 miliardi di dollari USA.\nMu\u1e25ammad bin L\u0101den si guadagn\u00f2 il capitale iniziale grazie all'esclusiva sulla costruzione di ogni moschea e di tutti gli edifici religiosi del regno saudita e di numerosi altri paesi arabi. Fino al 1967 ebbe la responsabilit\u00e0 esclusiva del restauro della moschea al-Aqsa di Gerusalemme. Alla sua impresa furono assegnati contratti per la realizzazione dei seguenti progetti:\nMalgrado i forti legami con la famiglia reale e l'immensa ricchezza, Mu\u1e25ammad bin L\u0101den condusse una vita semplice e da musulmano devoto; era seguace del \"madhhab\" sunnita sciafeita e impose ai figli un rigido codice religioso e morale. Nei suoi ultimi anni di vita, il complesso societario bin L\u0101den espanse le attivit\u00e0 anche in settori non legati all'edilizia, investendo abbondantemente all'estero e nel settore petrolifero.\nIl 3 settembre 1967 Mu\u1e25ammad bin L\u0101den fu ucciso quando l'aeroplano della sua societ\u00e0, un Beechcraft noleggiato e pilotato da uno statunitense, si schiant\u00f2 durante l'atterraggio a Kham\u012bs Mushay\u1e6d, nell'\u02bfAs\u012br, situato nel sud-ovest dell'Arabia Saudita."}
{"id": "1736666", "revid": "439868", "url": "https://it.wikipedia.org/wiki?curid=1736666", "title": "Villa Sormani", "text": "La villa Sormani (gi\u00e0 Bolagnos e poi Andreani) si trova nella frazione di Moncucco del comune di Brugherio. Chiaro esempio di barocchetto milanese, la Villa Sormani \u00e8 anche il luogo ove Paolo Andreani effettu\u00f2, nel 1784, il primo volo in mongolfiera sul suolo italiano.\nStoria.\nDai Silva agli Andreani (1700 ca - 1830).\nDelle prime testimonianze sicure dell'esistenza di una villa di campagna sono presenti gi\u00e0 all'inizio del XVIII secolo e, grazie alla \"Cronaca \"del parroco Don Antonio de Petri, si \u00e8 in grado di ricostruire i numerosi passaggi di propriet\u00e0 della villa. Il primo proprietario dei terreni e delle cascine annesse fu Giovanni Ambrogio Cotta, il quale la vendette poi a Giovan Pietro Giacomo Silva. Morto costui, il possedimento pass\u00f2 nelle mani del Marchese Giuseppe Ignazio Silva. Successivamente, nel 1733, il conte Carlo Bolagnos acquist\u00f2 da lui la Villa, dandole l'aspetto attuale che possiamo tuttora ammirare (con tutta probabilit\u00e0 fu lui a dare l'incarico all'architetto Giovanni Ruggeri), e che fu immortalato da Marc'Antonio Dal Re nell'incisione del 1726 e appartenente al suo volume \"Ville di Delizia\". Il conte Bolagnos mor\u00ec nel 1767, e il suoi erede Giuseppe Maria mantenne la propriet\u00e0 della Villa di Moncucco fino al 1779, quando la cedette al diciannovenne Gian Mario Andreani (1760-1830), di cui ne fece la villa di svago per lui e il di lui sedicenne fratello Paolo. Il periodo in cui furono proprietari gli Andreani fu significativo per la risonanza che ebbe il luogo e per i lavori architettonici eseguiti: Gian Mario chiam\u00f2, poco dopo l'acquisto della villa, l'architetto piemontese Benedetto Alfieri, che costru\u00ec le due ali laterali fiancheggianti il corpo centrale. Celeberrima fu l'ascesa in mongolfiera che Paolo, il 13 marzo 1784, comp\u00ec partendo dal parco (oggi scomparso) retrostante la Villa. Gli Andreani, inoltre, portarono nella loro villa di campagna una loro collezione di quadri, tra i quali ne figuravano due appartenenti al Canaletto.\nI Sormani (1830-1913).\nNel 1817 Gian Mario, privo di prole come il fratello, era ben conscio dell'estinzione del ramo milanese degli Andreani, per cui decise di trasferire tutta la loro eredit\u00e0 (e quindi anche la Villa di Moncucco) al cugino Giuseppe Sormani (1771-1840). Dopo la morte di Gian Mario nel 1830 (Paolo era gi\u00e0 deceduto nel 1823), la propriet\u00e0 pass\u00f2 dunque nelle mani di Giuseppe. Il figlio di Giuseppe, Alessandro Sormani (1815-1880), fu sindaco del Comune di Brugherio dal 1876 al 1878 e spos\u00f2 Carolina Verri. Il loro figlio, Pietro Alessandro, aggiunse il cognome materno Verri, vendendo ai parenti materni la villa nel 1913.\nIl restauro degli anni '80/'90.\nIn seguito, Villa Sormani and\u00f2 in mano alla famiglia Stanzani, di cui rimasero i proprietari fino al 1987, quando la vendettero a vari proprietari, dividendola in lotti. Gi\u00e0 due anni prima, iniziarono i progetti di restauro della Villa, affidati all'architetto Fiorenzo Ramponi, i quali si protrassero fino al 1994, anno in cui fu completato il restauro del Tempietto.\nAspetti architettonici e artistici.\nVilla Sormani \u00e8 uno dei migliori edifici della zona legati al barocchetto milanese, stile pi\u00f9 aggraziato e classicheggiante nelle forme del barocco, senza per\u00f2 raggiungere ancora appieno la grazia armonica del neoclassicismo. Caratterizzata da una pianta ad U rivolta verso l'ingresso di via San Maurizio, l'abitato \u00e8 costituito inoltre da due corpi laterali che affiancano uno centrale, il quale presenta un portico ad arcate a tutto sesto che d\u00e0 spazio su un piccolo giardino. Questi, a sua volta, \u00e8 separato dall'esterno da una cancellata, in parte realizzata da una famiglia dei fabbri del luogo, gli Arbizzoni. Scenica \u00e8 la scalinata, protetta da una balaustra, che lo collega il corpo centrale. Il palazzo \u00e8 diviso, esteriormente, in due aree determinate dalla presenza di un marcapiano: il corpo centrale, dopo il portico, \u00e8 caratterizzato da un'ampia loggia che presenta, ai lati, due scale conducenti ai piani superiori dei corpi laterali; l'area superiore \u00e8 invece perlopi\u00f9 anonima, caratterizzata dalla presenza a teoria di varie finestre. In seguito al \"boom \"edilizio degli anni '50/'60, lo spazio originario intorno a cui sorgeva Villa Sormani, caratterizzato da vaste aree agresti che ne rendevano lo spettacolo ameno, fu completamente stravolto. Dalle incisioni del Dal Re, infatti, la Villa era completamente immersa in un vastissimo parco retrostante, percorso da un lungo viale in direzione di Monza.\nTempietto di San Lucio.\nDi fianco alla villa, all'esterno, si trova la chiesa di San Lucio, in origine cappella del convento di San Francesco a Lugano. Acquistata dal conte Gian Mario Andreani, la cappella fu smontata e trasportata a Moncucco, via terra e fluviale, dove venne rimontata sotto l'attenta guida dell'architetto Giocondo Albertolli (tra il 1815/17 e il 1832)."}
{"id": "1736669", "revid": "1924342", "url": "https://it.wikipedia.org/wiki?curid=1736669", "title": "Labels or Love", "text": "Labels or Love \u00e8 il primo singolo ufficiale estratto dalla \"Deluxe Edition\" dell'album \"The Dutchess\" di Fergie. La canzone appartiene anche alla colonna sonora di \"Sex and the City\", \"\". La canzone \u00e8 un \"sample\" della canzone \"Sex and the City Theme song\". La canzone \u00e8 uscita il 4 maggio 2008 in Brasile, e distribuita ufficialmente nelle radio americane e australiane il 3 giugno 2008. La canzone ha debuttato al numero 28 della ARIA Chart Australiana, scesa poi in top-20, alla posizione 16. \"Labels Or Love\" \u00e8 l'ultimo singolo estratto da \"The Dutchess\".\nVideo musicale.\nUn video per \"Labels or Love\" era stato pianificato e conteneva varie parti del film. Inoltre la protagonista del film, Sarah Jessica Parker, appariva nel video dove si trover\u00e0 in vari posti insieme a Fergie; alla fine il video \u00e8 stato cancellato."}
{"id": "1736670", "revid": "121175693", "url": "https://it.wikipedia.org/wiki?curid=1736670", "title": "Trattato di Cr\u00e9py", "text": "Il trattato di Cr\u00e9py-en-Laonnois (a volte citato come \"pace di Cr\u00e9py\" o \"tregua di Cr\u00e9py\") fu il trattato firmato nella odierna Cr\u00e9py il 18 settembre 1544 tra Francesco I di Francia e Carlo V d'Asburgo imperatore del Sacro Romano Impero.\nQuesto trattato sanc\u00ec un armistizio nelle guerre italiane combattute dal 1521 dai francesi per il dominio sulla penisola, osteggiato dall'imperatore asburgico per l'importanza che questo campo di battaglia rivestiva per il controllo del continente.\nIl trattato riconobbe alla Francia il dominio sul Piemonte dei Savoia e a Carlo V quello sulla Lombardia. Questa soluzione, dettata pi\u00f9 dalla lunghezza logorante della guerra che dalla volont\u00e0 di riappacificazione dei due contendenti, non port\u00f2 infatti un termine della contesa che vedeva la Francia sempre ambire a queste terre.\nIl trattato avrebbe dovuto essere suggellato dal matrimonio fra il duca d'Orl\u00e9ans, terzogenito di Francesco I, ed una principessa della casata d'Asburgo (la figlia di Carlo V Maria oppure Anna d'Austria, nipote dell'Imperatore); la prematura morte del duca d'Orl\u00e9ans nel 1545 fece naufragare l'accordo e consent\u00ec la ripresa delle ostilit\u00e0 fra il Regno di Francia e l'Impero Spagnolo, che si protrarranno fino al 1559, anno della pace di Cateau-Cambr\u00e9sis."}
{"id": "1736672", "revid": "21079", "url": "https://it.wikipedia.org/wiki?curid=1736672", "title": "Funzione a pi\u00f9 valori", "text": ""}
{"id": "1736675", "revid": "287204", "url": "https://it.wikipedia.org/wiki?curid=1736675", "title": "Folke Johansson Angel", "text": ""}
{"id": "1736679", "revid": "287204", "url": "https://it.wikipedia.org/wiki?curid=1736679", "title": "Patio", "text": ""}
{"id": "1736681", "revid": "1043175", "url": "https://it.wikipedia.org/wiki?curid=1736681", "title": "Hiroshi Nanami", "text": ""}
{"id": "1736683", "revid": "1543377", "url": "https://it.wikipedia.org/wiki?curid=1736683", "title": "Christiane Jaccottet", "text": "Ha realizzato con diverse case discografiche oltre 100 incisioni e ha insegnato al Conservatorio di Ginevra dal 1975 fino alla sua scomparsa.\nFiglia d'arte, aveva iniziato gi\u00e0 dall'et\u00e0 di quattro anni lo studio del pianoforte, proseguendo poi al Conservatorio di La Chaux-de-Fonds e in seguito all'Accademia Musicale di Vienna. \nPerfezionatasi sotto la guida di Gustav Leonhardt, a 20 anni vinse un premio messo in palio dal consorzio televisivo ARD di Monaco di Baviera.\nNel 1964 vinse il premio come solista presso la Swiss Music Society e nel corso dell'anno successivo quello del primo concorso internazionale di musica a Bruges, in Belgio.\nI tour di Christiane Jaccottet l'hanno vista esibirsi e incidere per le maggiori case discografiche negli Stati Uniti, in Canada, in molte localit\u00e0 europee e in Australia. Sono ricordate numerose partecipazioni dell'artista ai principali festival musicali internazionali.\nTra i suoi collaboratori: Heinz Holliger, Aur\u00e8le Nicolet, Michel Corboz e Frank Martin."}
{"id": "1736684", "revid": "1564499", "url": "https://it.wikipedia.org/wiki?curid=1736684", "title": "Polveracchio", "text": "Il Polveracchio \u00e8 un rilievo montuoso alto 1.790\u00a0m, situato fra i comuni di Campagna e Acerno, in provincia di Salerno, a non molta distanza dal confine con la provincia di Avellino.\nDescrizione.\nFa parte dei monti Picentini di cui \u00e8 la terza cima pi\u00f9 alta dopo il Cervialto ed il Terminio (l'intero rilievo \u00e8 parte integrante del Parco regionale Monti Picentini). Il versante del comune di Campagna rientra nell'Oasi naturale del Monte Polveracchio. Dalle sue falde nascono i fiumi Tusciano, Tenza, Acquabianca, Atri e Trigento. La vetta \u00e8 raggiungibile attraverso Campagna percorrendo la Strada provinciale 31.\nDistanza dai centri abitati.\nDistanza in linea d'aria della vetta del Polveracchio dalle sedi dei comuni limitrofi:"}
{"id": "1736689", "revid": "124699474", "url": "https://it.wikipedia.org/wiki?curid=1736689", "title": "Cagiva W", "text": "Le Cagiva W sono delle motociclette enduro della Cagiva prodotta nella cilindrate di 50\u00a0cm\u00b3, 75\u00a0cm\u00b3, 80\u00a0cm\u00b3, 125\u00a0cm\u00b3 con motori a due tempi, mentre le cilindrate 350\u00a0cm\u00b3 e 600\u00a0cm\u00b3 sono con motori a quattro tempi, queste moto riprendono il vecchio progetto della Cagiva T4, mentre vengono affiancate dalla Cagiva Super City una moto da supermotard, dalla Cagiva N 90 una moto da deserto, dalla Cagiva Cocis una moto da deserto nella sola versione 50\u00a0cm\u00b3 con cui la W4 condivide il motore e dalle Cagiva K, moto da fuoristrada - deserto, nelle versioni 50\u00a0cm\u00b3 e 125\u00a0cm\u00b3.\nW4.\nLa W4 \u00e8 un moto da enduro stradale prodotta nelle cilindrate 50 e 75, la differenza tra le due motorizzazioni \u00e8 la cilindrata e il cambio a 4 o 6 marce, mentre il resto della struttura rimane immutato.\nIl telaio \u00e8 in acciaio monotrave con doppia culla. Il forcellone posteriore \u00e8 collegato ad un sistema di leveraggi atti atti a rendere pi\u00f9 progressiva l'azione della sospensione. La forcella anteriore \u00e8 Marzocchi. Le ruote sono 21 e 17 pollici, mentre i freni sono dei Brembo Serie Oro a singolo pistoncino all'anteriore e a singolo pistoncino flottante al posteriore.\nLa moto presenta due serbatoi: il primo della benzina da 14l, il secondo, dietro la fiancatina posteriore destra, dell'olio che, grazie al miscelatore, viene mescolato alla benzina nella vaschetta del carburatore.\nL'impianto elettrico \u00e8 dotato di tutti i sistemi che anche le sorelle maggiori usano, compresa la spia di eccessiva temperatura del liquido di raffreddamento; mancano solo gli abbaglianti.\nIl motore a 2 tempi, raffreddato a liquido e con ammissione lamellare, ha la frizione a bagno d'olio con 4 dischi per la versione 50\u00a0cm\u00b3 e a 6 dischi per le versioni 75/80, il cambio sequenziale con 3-4 marce che diventeranno 6 a partire dal '93. Il cilindro inoltre presenta 1 luce di scarico e 6 di aspirazione.\nLa prima produzione utilizzava motore di derivazione Cocis/K3 con cilindro a corsa lunga, alesaggio 38\u00a0mm e corsa 44\u00a0mm, successivamente sostituito da quello a corsa corta, alesaggio 40\u00a0mm. e corsa 39,6.\nL'avviamento su questo modello \u00e8 con la sola pedivella, ma facilmente pu\u00f2 essere aggiunto il motorino d'avviamento, cambiando semplicemente statore, volano e carter.\nLe grafiche infine sono molto simili a quelle della Cagiva W8, infatti le uniche differenze stanno nel nome aerografato sulle fiancatine anteriori.\nVennero prodotte dal 1991 al 1996.\nW8.\nQuesta moto, prodotta dal 1991 al 1995, \u00e8 molto simile alla Cagiva K7 o Super City, ma differisce dalla sorella da supermotard per molti piccoli particolari.\nLa W8 monta il blocco motore della Mito, ma con 6 marce anzich\u00e9 7 con carburatore PHBH28 al posto del VHSB34 della K7 della Supercity.\nA differenza della Super City, il cui terminale dell'espansione (spillo) si divide in due, in modo da avere due silenziatori, la W8 ha solo uno spillo e silenziatore. Altri aspetti curiosi della moto, che la fanno differire dalla Super City, sono le forcelle normali con la protezione elastica a soffietto per lo stelo, il forcellone scatolato come quello della Super City, ma senza capriata di rinforzo, le ruote a raggi, il parafango alto, mentre il resto della moto \u00e8 invariato.\nVenne prodotta successivamente fino al 1999 una versione pi\u00f9 economica con gruppo termico raffreddato ad aria e sprovvisto di valvola allo scarico e il pistone esclusivamente del tipo bifascia, inoltre il silenziatore venne sostituito con un modello in ferro verniciato.\nW12.\nMoto con motore quattro tempi da 350\u00a0cm\u00b3, evoluzione della T4\u00a0350 con solo alcune modifiche per lo pi\u00f9 di livello estetico. Prodotta dal 1993 al 1996, da questa moto nasce la W16.\nQuesto modello, in dotazione a diversi eserciti, con il nome di \"Cagiva 350 W12 Mil. I\" \u00e8 impiegato in missioni di ricognizione ed esplorazione avanzata, in quanto caratterizzato da una grande maneggevolezza ed all'elasticit\u00e0 del propulsore.\nW16.\nla W16 venne prodotta dal 1994 al 2001 ed ha lo stesso telaio e ben poche differenze dalla sorella minore W12\u00a0350\u00a0cm\u00b3, con un nuovo motore, condiviso con Cagiva River 600 e Canyon 500 e 600, che rende la W16 una moto divertente con solo 35 cavalli, guidabile anche a 18 anni.\n\u00c8 una moto che si \u00e8 inserita in un mercato probabilmente gi\u00e0 saturo e quindi non ha riscontrato molto successo, pur avendo delle caratteristiche di tutto rispetto, come per esempio forcelle Marzocchi e freni Brembo ed una ottima maneggevolezza."}
{"id": "1736690", "revid": "599013", "url": "https://it.wikipedia.org/wiki?curid=1736690", "title": "Teoria generale", "text": "Con la locuzione teoria generale si possono indicare alcune teorie e opere ricadenti in diversi ambiti di studio."}
{"id": "1736691", "revid": "51323", "url": "https://it.wikipedia.org/wiki?curid=1736691", "title": "Teoria Generale", "text": ""}
{"id": "1736692", "revid": "1543377", "url": "https://it.wikipedia.org/wiki?curid=1736692", "title": "Herne (Belgio)", "text": "Herne ( [\u02c8\u0266\u025brn\u0259]; Francese: \"H\u00e9rinnes-lez-Enghien\") \u00e8 un comune belga di 6.483 abitanti nelle Fiandre (Brabante Fiammingo), una delle tre regioni del Belgio. Il comune comprende le citt\u00e0 di Herfelingen, Herne e Sint-Pieters-Kapelle. Nel gennaio 2006 aveva una popolazione totale di 6.407 abitanti. L'area totale \u00e8 di 44,63\u00a0km\u00b2 e una densit\u00e0 di popolazione di 144 abitanti per km\u00b2."}
{"id": "1736693", "revid": "767487", "url": "https://it.wikipedia.org/wiki?curid=1736693", "title": "Chu Ci", "text": "Chu Ci (cinese tradizionale: \u695a\u8fad; cinese semplificato: \u695a\u8f9e: pinyin: \"Ch\u01d4 C\u00ed\"), nota anche Canti del Sud o Canti di Chu, \u00e8 un'antologia di poesie cinesi scritte da Qu Yuan e Song Yu del periodo dei regni combattenti e da imitatori successivi del loro stile poetico. Composta da cinquantotto poesie brevi e sei poesie lunghe, \"Chu Ci\" \u00e8 la seconda pi\u00f9 antica raccolta di poesie cinesi di cui si abbia testimonianza.\nStoria.\nIl \"Chu Ci\" prese il nome da una nuova forma di poesia che nacque e fior\u00ec nell'area di Chu durante il periodo dei regni combattenti. Come nuovo stile letterario, il \"chu ci\" abbandon\u00f2 i classici versi a quattro caratteri utilizzati nelle poesie dello \"Shijing\" e adott\u00f2 versi di lunghezza variabile. Questo gli conferiva maggior ritmo ed ampiezza di espressione. Inoltre, il \"chu ci\" doveva essere recitato usando pronunce del dialetto di Chu, diversamente dalle poesie dello \"Shi Jing\", che si cantavano usando dialetti a nord del Fiume Giallo.\nLa raccolta di poesie di Qu Yuan e Song Yu incluse nel \"Chu Ci\", come pure opere di altri poeti di Chu, erano gi\u00e0 popolari durante la dinastia degli Han Occidentali. Il \"Libro degli Han\" annotava 106 poeti di Chu con 1.318 composizioni. Anche molti affermati poeti Han imitarono lo stile del \"chu ci\" e produssero la loro giusta parte di poesie notevoli. Tuttavia, fu solo durante il regno dell'Imperatore Cheng che Liu Xiang organizz\u00f2 e compil\u00f2 le poesie di Qu Yuan e Song Yu, nonch\u00e9 quelle di poeti Han (compresi Wang Bao (\u738b\u8912), Jia Yi (\u8cc8\u8abc), Yan Ji (\u56b4\u5fcc) e Liu Xiang stesso), nel \"Chu Ci\" come \u00e8 noto oggi.\nQu Yuan.\nSebbene il \"Chu Ci\" sia un'antologia di poesie scritte da molti autori, Qu Yuan ne era senza dubbio la figura centrale. Ministro alla corte del re Huai di Chu, Qu Yuan sostenne la formazione di un'alleanza con gli altri stati contro il dominio di Qin. Tuttavia, i suoi consigli non furono accolti ed egli fu ostracizzato da altri funzionari a corte. Vedendo la corruzione dei suoi colleghi e l'incapacit\u00e0 del suo re, Qu Yuan allora si esili\u00f2 ed infine si suicid\u00f2 nel fiume Miluo quando Qin sconfisse Chu nel 278 a.C. \u00c8 in ricordo delle circostanze della sua morte che ogni anno si tengono le corse delle barche drago.\nDurante i suoi giorni di esilio, si ritiene che Qu Yuan abbia scritto \"Li Sao\", il suo \"magnum opus\", e le parti centrali di \"Chu Ci\". La paternit\u00e0, come in casi della letteratura antica, non pu\u00f2 essere n\u00e9 confermata n\u00e9 negata. Scritto in 373 versi che contengono 2.490 caratteri, \"Li Sao\" \u00e8 la prima poesia lunga cinese ed \u00e8 acclamata come la rappresentazione letteraria dell'elevata condotta morale e patriottismo di Qu Yuan.\n\"Jiu Ge\" (\"Nove canti\"), anch'essa attribuita a Qu Yuan, \u00e8 il primo esempio di ci\u00f2 che potrebbe chiamarsi letteratura sciamanica in Cina. (Vedi Arthur Waley, \"The Nine Songs: A Study of Shamanism in Ancient China\".)"}
{"id": "1736699", "revid": "599013", "url": "https://it.wikipedia.org/wiki?curid=1736699", "title": "Oscar Dertycia", "text": "Caratteristiche tecniche.\nCentravanti di sfondamento, aveva un buon fiuto per il gol. Era soprannominato \"El Tibur\u00f3n\" (Io squalo in italiano).\nCarriera.\nDertycia inizi\u00f2 la carriera nell'Instituto Cordoba che lo tesser\u00f2 a 10 anni.\nEsord\u00ec in massima serie a 17 anni diventando subito il cannoniere della squadra. Dertycia aveva come idolo Mario Kempes, \nNel 1988-1989 pass\u00f2 all'Argentinos Juniors vincendo la classifica dei cannonieri con 20 gol all'attivo in campionato e 3 nei play-off.\nVisionato nell'estate 1989 da Nello Governato, a inizio della stagione seguente approda nella Fiorentina per 2 miliardi e 200 milioni con un ingaggio triennale di 300 milioni a stagione. Il 24 gennaio 1990, sul neutro di Perugia, la Fiorentina affronta il Napoli in Coppa Italia. Dopo pochissimi minuti Dertycia, in seguito ad uno scontro, sente male al ginocchio e viene sostituito. Il dolore, che si fa sempre pi\u00f9 intenso man mano che passano i giorni, lo costringe a farsi visitare. La diagnosi fu: distorsione al ginocchio destro con lesione del legamento crociato anteriore. Si chiusero cos\u00ec le porte del calcio italiano, finendo anticipatamente la stagione con 19 presenze e 4 reti all'attivo (perse la finale di Coppa UEFA 1989-1990). La sfortunata esperienza a Firenze ebbe anche conseguenze a livello personale: fisicamente divenne quasi irriconoscibile, completamente calvo a causa dell\u2019alopecia, una malattia di origine psicologica che gli fece perdere tutti i capelli.\nNon avendo ottenuto la riconferma, si trasfer\u00ec in Spagna dove gioc\u00f2 per alcune stagioni ritrovando pi\u00f9 volte la via del gol. La sua prima squadra spagnola fu il Cadice, con cui ottenne la salvezza, quindi si trasfer\u00ec al Tenerife, La sua ultima squadra spagnola fu l'Albacete Balompi\u00e9, quindi nel 2000 pass\u00f2 al Deportivo Temuco, quindi al General Paz Juniors, in cui collezion\u00f2 25 partite e 6 gol.\nConcluse la carriera con la maglia della sua vecchia squadra dopo una parentesi di 3 anni in Per\u00f9 nel Coopsol. In carriera totalizza pi\u00f9 di 200 gol nei soli campionati."}
{"id": "1736701", "revid": "599013", "url": "https://it.wikipedia.org/wiki?curid=1736701", "title": "Donor\u00ec", "text": ""}
{"id": "1736705", "revid": "1833487", "url": "https://it.wikipedia.org/wiki?curid=1736705", "title": "Halle (Belgio)", "text": "Halle (in francese Hal) \u00e8 un comune belga di 35.108 abitanti nelle Fiandre (Brabante Fiammingo)."}
{"id": "1736709", "revid": "188323", "url": "https://it.wikipedia.org/wiki?curid=1736709", "title": "Cagiva K7", "text": ""}
{"id": "1736712", "revid": "729019", "url": "https://it.wikipedia.org/wiki?curid=1736712", "title": "Castello di Bardi", "text": "Il castello di Bardi, detto anche castello Landi, \u00e8 un'imponente fortificazione che sorge su uno \"scoglio\" di diaspro rosso nell'omonimo paese in provincia di Parma.\nPosto al centro della valle del Ceno, l'edificio sovrasta il punto in cui il torrente Noveglia confluisce proprio nel Ceno. Anche se oggi la posizione geografica del paesino sembra defilata e fuori dalle rotte commerciali e turistiche, nel medioevo, quando differenti erano i percorsi e le necessit\u00e0 di controllo del territorio, si trattava di un'importante tappa sul percorso della via degli Abati. Inoltre, non lontano transitavano i pellegrini della via Francigena.\nStoria.\nIl nome \"Bardi\" deriva da Longobardi. L'esistenza di una fortezza che viene costruita agli inizi del IX secolo e completato agli inizi del X secolo risale al regno di Berengario del Friuli. Nell'898 l'edificio venne venduto al vescovo di Piacenza Everardo, che ne fece un sicuro rifugio in caso di aggressione da parte degli Ungari, che in quei tempi razziavano la Pianura Padana.\nFino al XII secolo il castello fu governato da una consorteria di nobili locali, conosciuti come conti di Bardi, finch\u00e9, nel 1257, fu acquistato, con il vicino castello di Compiano, dal ghibellino Ubertino Landi di Piacenza, che ne fece la capitale dei domini della sua famiglia. Ai piedi delle sue possenti mura si svolsero molte battaglie contro i guelfi, sconfitti tra l'altro nel 1313. Nel corso del XV secolo i Landi modificarono la rocca, adeguandola alle nuove esigenze difensive e conferendole l'aspetto attuale.\nNel 1551 Carlo V d'Asburgo confer\u00ec ai Landi il rango di marchese e concesse loro il privilegio di battere moneta. Sul finire del XVI secolo, per volere di Federico Landi, il castello divent\u00f2 una residenza principesca dotata di pinacoteca, archivio di famiglia, biblioteca ed esposizione di armi. Nel 1682, con l'estinzione dei Landi, cominci\u00f2 la decadenza del castello. Dopo un negoziato snervante condotto presso la corte imperiale dall'ambasciatore conte Fabio Perletti, il feudo pass\u00f2, assieme a quello di Compiano, ai loro storici rivali, i Farnese, e successivamente ai Borbone Parma. La struttura, nel corso del XIX secolo, continu\u00f2 a decadere e fu adibita a prigione militare, sede della pretura e del comune. Il recupero cominci\u00f2 dopo gli anni sessanta.\nStruttura.\nLa rocca \u00e8 un complesso fortemente articolato, interamente edificato in pietra, cresciuto nel tempo intorno alla mole del mastio. \u00c8 completamente circondato dalle mura scarpate, dotate di cammino di ronda interamente percorribile, la cui forma irregolare segue la conformazione dello sperone roccioso.L'interno comprende vari edifici, posti su diversi livelli: la residenza, gli alloggi delle milizie, la cappella, la sala della tortura; tutti collegati tra di loro e con la corte interna e la piazza d'armi da tortuose e strette scale che, come espediente difensivo, girano tutte verso destra. Una sola torre rotonda sporge da uno spigolo del palazzo.\nMusei del Castello.\nAll'interno della fortezza, oltre alla struttura fortificata, sono visitabili:\nIl castello di Bardi diventer\u00e0 anche la sede di rappresentanza del \"Centro di Coordinamento Maschere Italiane\" di Parma.\nLo spirito di Moroello.\nDove c'\u00e8 un castello, prima o poi compare anche il relativo fantasma. Quello di Bardi ha la particolarit\u00e0 di essere stato addirittura \"fotografato\". La vicenda inizia nel 1995 con una serie di segnalazioni alla redazione del giornale di Parma \"Lettere e contrasti\" e con due giornalisti, Gianni Santi e Daniele Kalousi, che se ne interessano, pernottano all'interno della fortezza e fotografano una forma instabile e lattiginosa che si materializza alle spalle di uno dei due. La storia fa clamore, va in onda sulle principali emittenti televisive italiane e un appassionato di esoterismo, Daniele Gull\u00e0, fotografa a sua volta, ma con un sistema termico, la sagoma di un cavaliere inginocchiato. Scoppiano le inevitabili polemiche sull'attendibilit\u00e0 delle foto con le varie accuse di spot pubblicitario da un lato e di pregiudizio e chiusura mentale dall'altro.\nDopo una breve stagione di notoriet\u00e0 mediatica, la storia del fantasma di Bardi \u00e8 poi proseguita con nuovi studi e indagini ma, come spesso accade, senza giungere a conclusioni definitive e lasciando ciascuno dei protagonisti ben saldo nelle proprie convinzioni.\nVero o falso che sia lo scatto, se di spirito si tratta non pu\u00f2 che essere quello del povero Moroello, il bel cavaliere che si tolse la vita al ritorno dalla guerra, una volta appresa la notizia del suicidio della sua dolce Soleste. Credendolo morto, la giovane si era gettata dal mastio dopo aver visto avvicinarsi al castello truppe con le insegne nemiche. L\u2019infelice non poteva per\u00f2 sapere che quelle divise erano state indossate da Moroello e dai suoi uomini in spregio al nemico battuto."}
{"id": "1736714", "revid": "599013", "url": "https://it.wikipedia.org/wiki?curid=1736714", "title": "Harvey Esajas", "text": "Carriera.\nI primi anni.\nDopo le giovanili trascorse nelle scuole calcio di Anderlecht e , Esajas fa il suo debutto nel calcio professionistico nella stagione 1993-1994 nelle file del Feyenoord.\nEsajas debutta nella massima divisione olandese proprio contro l', riuscendo anche a segnare un gol. Nonostante un inizio promettente non riesce a guadagnare un posto da titolare, e in questa stagione gioca soltanto cinque partite. La stagione seguente gioca 3 partite, mentre nella stagione 1995-1996 non viene mai utilizzato.\nNel 1996 Esajas lascia Rotterdam e firma per il , dove gioca in tutto nove partite, trasferendosi in seguito al Cambuur dove non viene impiegato per nessuna partita. Nel 1998-1999 va al Dordrecht '90 dove gioca 7 partite.\nIl ritiro.\nA questo punto Esajas decide di trasferirsi all'estero e sostiene provini con Fiorentina e , senza riuscire a ottenere un contratto. In seguito tenta l'avventura in Spagna e milita nel Real Madrid B, nello Zamora e nel M\u00f3stoles, ma non trova successo in nessuna delle squadre. Decide allora di terminare la sua carriera calcistica e lavorare come lavapiatti.\nRitorno al calcio.\nEsajas scompare dal mondo del calcio per un lungo periodo, fino al 2004, quando \u00e8 in visita dal suo amico Clarence Seedorf, giocatore del . Esajas pesa 115\u00a0kg e non si allena da tre anni, ma confida a Seedorf di voler tornare a giocare a calcio. Seedorf riesce a convincere il dirigente milanista Adriano Galliani e cos\u00ec il giocatore ha l'opportunit\u00e0 di allenarsi a Milanello. In undici mesi, riesce a tornare in forma fisica accettabile. Viene allora tesserato dal Milan.\nDebutto nel Milan e ritiro definitivo.\nNel gennaio 2005 fa il suo debutto nel Milan nel ritorno degli ottavi di Coppa Italia 2004-2005 contro il Palermo, entrando a tre minuti dalla fine al posto di Massimo Ambrosini e piangendo di gioia nello spogliatoio. Nella stagione seguente si accasa al in Serie C2. Nella stessa stagione gioca qualche partita con il Lecco prima di terminare la carriera per la seconda e ultima volta."}
{"id": "1736719", "revid": "671029", "url": "https://it.wikipedia.org/wiki?curid=1736719", "title": "Oud-Heverlee", "text": "Oud-Heverlee \u00e8 un comune belga di 10.861 abitanti nelle Fiandre (Brabante Fiammingo).\nVi si trova la casa madre e sede generalizia della maggiore congregazione di suore annunziate."}
{"id": "1736720", "revid": "599013", "url": "https://it.wikipedia.org/wiki?curid=1736720", "title": "Marcellino Lucchi", "text": "Carriera.\nHa debuttato nel motociclismo all'et\u00e0 di 20 anni ed \u00e8 passato al motomondiale solo 5 anni dopo, nella categoria 250. \nLucchi \u00e8 stato in realt\u00e0 un pilota \"a tempo perso\" per molti anni, lavorando durante la settimana come operatore ecologico e partecipando alle gare solo come \"wild card\". Nonostante tutto \u00e8 stato un discreto pilota e un ottimo collaudatore che ha contribuito per alcuni anni allo sviluppo delle Aprilia 250GP.\nNegli anni 1982 e 1983 ha partecipato al campionato Europeo Velocit\u00e0 guidando una Yamaha, piazzandosi al 4\u00ba posto il primo anno e al 20\u00ba il successivo. Parteciper\u00e0 una terza volta all'europeo anche nel 1989, questa volta su Aprilia, arrivando al 2\u00ba posto finale.\nIn campo nazionale, Lucchi ha vinto per 6 volte consecutive (dal '92 al '97) il Campionato Italiano Velocit\u00e0 classe 250 (sempre su Aprilia), mentre l'unica affermazione degna di nota ottenuta nel mondiale \u00e8 stata la vittoria al Gran Premio del Mugello del 1998: quest'ultima ottenuta per \"somma dei tempi\" (cio\u00e8 senza tagliare per primo il traguardo) a causa dell'interruzione e della successiva ripartenza della gara per motivi meteorologici.\nL'ultima sua presenza registrata nel motomondiale \u00e8 stata in occasione del Gran Premio della Malesia della stagione 2004 in cui \u00e8 arrivato 16\u00ba in gara."}
{"id": "1736721", "revid": "671029", "url": "https://it.wikipedia.org/wiki?curid=1736721", "title": "Rotselaar", "text": "Rotselaar \u00e8 un comune belga di 15.155 abitanti nelle Fiandre (Brabante Fiammingo). Qui vi \u00e8 stata ritrovata una bicicletta della KU Leuven appartenente a Mario Corso."}
{"id": "1736725", "revid": "15637845", "url": "https://it.wikipedia.org/wiki?curid=1736725", "title": "Pensioni", "text": ""}
{"id": "1736727", "revid": "110157", "url": "https://it.wikipedia.org/wiki?curid=1736727", "title": "Scherpenheuvel-Zichem", "text": "Scherpenheuvel-Zichem (in francese \"Montaigu-Zichem\") \u00e8 un comune belga di 22.952 abitanti nelle Fiandre (Brabante Fiammingo).\nLa nuova entit\u00e0 riunisce i comuni di Averbode (in italiano Averbodio), di Kaggevinne-Assent, di Kaggevinne, di Messelbroek, di Montaigu, di Testelt e di Zichem."}
{"id": "1736728", "revid": "188323", "url": "https://it.wikipedia.org/wiki?curid=1736728", "title": "Cagiva K3", "text": ""}
{"id": "1736730", "revid": "599013", "url": "https://it.wikipedia.org/wiki?curid=1736730", "title": "Claudio Maldonado", "text": ""}
{"id": "1736731", "revid": "74801", "url": "https://it.wikipedia.org/wiki?curid=1736731", "title": "Tervuren", "text": "Tervuren ( abitanti al 2021) \u00e8 un comune belga della provincia del Brabante Fiammingo.\nCultura.\nIl Museo reale per l'Africa Centrale \u00e8 un museo etnografico e di storia naturale. Concentrato principalmente sul Congo, ex colonia del Belgio, alcuni aspetti (soprattutto per quanto riguarda la ricerca biologica) sono estesi a tutto il bacino del fiume Congo, Africa centrale, Africa orientale e Africa occidentale. Inizialmente esclusivamente inteso come museo coloniale, dopo il 1960 si \u00e8 concentrato maggiormente sull'etnografia e sull'antropologia. Come nella maggior parte dei musei, ci sono sia un dipartimento di ricerca che un dipartimento di mostre pubbliche.\nContrariamente al suo nome, non tutte le ricerche riguardano l'Africa. Per esempio, sono in corso ricerche sull'archeozoologia di Sagalassos. Alcuni ricercatori hanno forti legami con l'Istituto reale di Scienze natureli del Belgio. Il museo \u00e8 circondato da giardini, con la sequoia gigante pi\u00f9 grande delle Fiandre, e un grande parco con laghi. La Cappella di St Hubert si trova all'estremit\u00e0 occidentale del parco.\nLa Biblioteca di Tervuren (\"Gemeentelijke Openbare Bibliotheek Tervuren\" - GOBT) si trova in Markt 7. Contiene circa documenti stampati e 886 DVD."}
{"id": "1736732", "revid": "1573940", "url": "https://it.wikipedia.org/wiki?curid=1736732", "title": "Chiesa di San Giacomo (Saronno)", "text": "La chiesa di San Giacomo \u00e8 un edificio di Saronno. Fu costruita grazie al patrizio saronnese Ambrogio Legnani. La chiesa fu dedicata ai santi Ambrogio, Carlo, Filippo e Giacomo, secondo la volont\u00e0 del donatore (nome dei fratelli del patrizio). \u00c8 stata progettata nel 1578 e fu terminata nel 1612.\nSulle pareti sono dipinti affreschi di Stefano Maria Legnani di Giacomo Antonio Santagostino ed \u00e8 presente sull'altare una pala che raffigura la Madonna col bambino, i santi Giacomo e Ambrogio, Carlo Borromeo, circondati da angeli."}
{"id": "1736733", "revid": "110157", "url": "https://it.wikipedia.org/wiki?curid=1736733", "title": "Tielt-Winge", "text": "Tielt-Winge \u00e8 un comune belga di 10.103 abitanti nelle Fiandre (Brabante Fiammingo). Il comune ha dato i natali al ciclista Eddy Merckx."}
{"id": "1736735", "revid": "110157", "url": "https://it.wikipedia.org/wiki?curid=1736735", "title": "Tienen", "text": "Tienen (in francese \"Tirlemont\" ) \u00e8 una citt\u00e0 belga di 32.083 abitanti nelle Fiandre (Brabante Fiammingo).\n\u00c8 famosa soprattutto per la produzione dello zucchero, tanto da essere soprannominata la \"ville sucri\u00e8re\" (la citt\u00e0 di zucchero)."}
{"id": "1736737", "revid": "1305772", "url": "https://it.wikipedia.org/wiki?curid=1736737", "title": "Ordine di L\u0101\u010dpl\u0113sis", "text": "L'Ordine di L\u0101\u010dpl\u0113sis \u00e8 il primo (per istituzione) nonch\u00e9 il pi\u00f9 alto degli ordini conferiti dalla Repubblica di Lettonia. Fu istituito nel 1919 dal Supremo Comandante dell'Esercito Lettone, il colonnello J\u0101nis Balodis.\nStoria.\nNel periodo 1919-1928 i riconoscimenti di I Classe furono conferiti a 11 persone, quelli di II Classe a 61 persone (di cui 18 lettoni e 43 stranieri) e quelli di III Classe a 2072 persone (1600 soldati dell'esercito lettone, 202 ex-fucilieri lettoni e 271 stranieri). Tra i riceventi si contano 11 lituani, 47 tedeschi, 15 russi, 9 polacchi, 4 ebrei e 3 bielorussi.\nTre donne ricevettero l'Ordine di III Classe: Valija Vescunas-Jansone, Lina Canka-Freidenfelde e Elza Ziglevica.\nL'Ordine \u00e8 stato conferito a soldati degli eserciti di Estonia, Polonia, Francia, Italia, Finlandia, Cecoslovacchia, Lituania, Danimarca, Belgio, Stati Uniti d'America e Giappone.\nLa prima cerimonia avvenne in Piazza Esplan\u0101de, a R\u012bga, il giorno 11 novembre 1920, alla presenza del Presidente della Repubblica J\u0101nis \u010cakste che decor\u00f2 personalmente i sette pi\u00f9 alti ufficiali dell'esercito lettone: il Generale Peteris Radzins, i Colonnelli Martins Penikis, Kri\u0161j\u0101nis Ber\u0137is, Julijs Jansons e Janis Apinis, e i Luogotenente Colonnelli Oskars Dankers e Janis Purins.\nL'Ordine Militare di L\u0101\u010dpl\u0113sis fu anche conferito a stranieri: al Comandante dell'esercito estone, il Generale Johan Laidoner, ai Marescialli polacchi J\u00f3zef Pi\u0142sudski e Edward Rydz-\u015amig\u0142y, al Re d'Italia Vittorio Emanuele III e al Primo Ministro Benito Mussolini, al Re Alberto I del Belgio e al Maresciallo e Generalissimo francese Ferdinand Foch.\nAnche la Fortezza di Verdun \u00e8 stata insignita dell'Ordine, per l'eroismo dei suoi difensori durante la Prima guerra mondiale.\nClassi.\nL'Ordine disponeva delle seguenti classi di benemerenza:"}
{"id": "1736739", "revid": "110157", "url": "https://it.wikipedia.org/wiki?curid=1736739", "title": "Tremelo", "text": "Tremelo \u00e8 un comune belga di 13.904 abitanti nelle Fiandre (Brabante Fiammingo).\nLa cittadina \u00e8 famosa per aver dato i natali a San Damiano De Veuster, presbitero dei Picpus, missionario a Molokai, un'isola della Hawaii."}
{"id": "1736745", "revid": "1318658", "url": "https://it.wikipedia.org/wiki?curid=1736745", "title": "Zoutleeuw", "text": "Zoutleeuw (in francese \"L\u00e9au\", spesso traslitterato in storiografia come Leaw) \u00e8 un comune belga di 7.983 abitanti nella provincia fiamminga del Brabante Fiammingo.\nSorge lungo il fiume \"Kleine Gete\".\nOrigini del nome.\nFino al XVI secolo la citt\u00e0 si chiamava semplicemente \"Leeuw\", \"Leone\". La citazione pi\u00f9 antica superstite risale al 980 sotto il nome di \"Leuua\", derivante dal germanico \"Hlaiwa\" un accusativo plurale. Hlaiwa o Leeuw significa \"tumuli\". Il prefisso \"Zout\", \"Sale\", sembra apparire per la prima volta nel 1533, quando un certo Guilelmus van Ottenborch van Soutleu si iscrisse all'Universit\u00e0 di Lovanio. Zoutleeuw era una citt\u00e0 portuale-fluviale, dove \u00e8 stato introdotto il sale.\nZoutleeuw si trova sul fiume Kleine Gete.\nStoria.\nOrigini e ascesa.\nLa citt\u00e0 si \u00e8 sviluppata lungo la via commerciale, completata alla met\u00e0 del XII secolo, che collegava Colonia a Bruges. Una prima cinta muraria venne costruita intorno al 1130. Nel 1312 Zoutleeuw era una delle sette citt\u00e0 libere del Ducato di Brabante, ed era conosciuta per la sua importante industria tessile. La \"Tela di Leeuw\" era venduta nelle aree della Mosa e del Reno, in Inghilterra e Francia. La citt\u00e0 ha ricevuto importanti privilegi dai duchi di Brabante, ma in cambio dovette difendere il territorio dagli attacchi provenienti dal vicino Principato di Liegi. Per questo motivo, secondo lo storico Gramaye, intorno al 1330, venne costruita una seconda cerchia di mura. Era l'Et\u00e0 d'oro della cittadina, data la sua favorevole posizione sulla strada per Bruges, mercanti veneziani e genovesi, vi aprirono anche una banca.\nDeclino e subbugli.\nNel XV secolo l'Inghilterra inizi\u00f2 una produzione tessile che concorse direttamente con la tela di Leeuw, portando a un inevitabile declino. La crisi inoltre si aggrav\u00f2 con la crescita di Tienen centro tessile quando il Kleine Gete dal 1525 divenne navigabile in quella citt\u00e0. Inoltre nel 1573 una grande tempesta-alluvione caus\u00f2 innumerevoli danni in citt\u00e0, apportandovi anche la peste. Nel 1578 Zoutleeuw soffr\u00ec anche per la presenza di una grande guarnigione spagnola che vi si era stanziata. Tuttavia la citt\u00e0 riusc\u00ec a sfuggire all'iconoclastia del XVI secolo.\nPer aumentare le difese contro il Principato di Liegi, venne costruita una cittadella sul lato meridionale della citt\u00e0, e inoltre si procedette all'allagamento di vaste aree intorno per assicurare una massima protezione. Ma il costo fu elevato, l'allagamento di quelle terre, fino ad allora dedicate ai pascoli port\u00f2 povert\u00e0 e gravi malattie. Tre incendi nel 1676 ridussero in cenere un centinaio di case e ancora la citt\u00e0 dovette subire il saccheggio delle truppe di Luigi XIV di Francia nel 1678 e nel 1701 venne occupata. Dopo la riconquista da parte degli alleati nel 1705, con pesanti bombardamenti, Zoutleeuw trova finalmente la pace e la tranquillit\u00e0 sotto il dominio austriaco.\nTempi moderni.\nZoutleeuw scamp\u00f2 all'odio religioso della Rivoluzione francese e perse la sua importanza come avamposto contro la minaccia del Principato di Liegi solo con l'annessione francese di quest'ultimo e del Brabante. Col la costituzione del Regno Unito dei Paesi Bassi la citt\u00e0 trova di nuovo prosperit\u00e0, ma con l'indipendenza del Belgio Zoutleeuw perse il suo titolo di citt\u00e0 per poi riottenerlo solo nel 1985."}
{"id": "1736746", "revid": "6923", "url": "https://it.wikipedia.org/wiki?curid=1736746", "title": "Cagiva W8", "text": ""}
{"id": "1736747", "revid": "15638185", "url": "https://it.wikipedia.org/wiki?curid=1736747", "title": "L\u00e9au", "text": ""}
{"id": "1736749", "revid": "15638189", "url": "https://it.wikipedia.org/wiki?curid=1736749", "title": "Montaigu-Zichem", "text": ""}
{"id": "1736750", "revid": "6923", "url": "https://it.wikipedia.org/wiki?curid=1736750", "title": "Cagiva W4", "text": ""}
{"id": "1736752", "revid": "6923", "url": "https://it.wikipedia.org/wiki?curid=1736752", "title": "Cagiva W12", "text": ""}
{"id": "1736753", "revid": "6923", "url": "https://it.wikipedia.org/wiki?curid=1736753", "title": "Cagiva W16", "text": ""}
{"id": "1736756", "revid": "110157", "url": "https://it.wikipedia.org/wiki?curid=1736756", "title": "Geetbets", "text": "Geetbets \u00e8 un comune belga di 5.786 abitanti nelle Fiandre (Brabante Fiammingo)."}
{"id": "1736757", "revid": "599013", "url": "https://it.wikipedia.org/wiki?curid=1736757", "title": "Bastian Reinhardt", "text": ""}
{"id": "1736759", "revid": "110157", "url": "https://it.wikipedia.org/wiki?curid=1736759", "title": "Glabbeek", "text": "Glabbeek \u00e8 un comune belga di 5.216 abitanti nelle Fiandre (Brabante Fiammingo)."}
{"id": "1736760", "revid": "287204", "url": "https://it.wikipedia.org/wiki?curid=1736760", "title": "Ordine di lacplesis", "text": ""}
{"id": "1736762", "revid": "599013", "url": "https://it.wikipedia.org/wiki?curid=1736762", "title": "Vadis Odjidja-Ofoe", "text": "Statistiche.\nPresenze e reti nei club.\n\"Statistiche aggiornate al 19 febbraio 2021.\""}
{"id": "1736763", "revid": "767487", "url": "https://it.wikipedia.org/wiki?curid=1736763", "title": "Herent", "text": "Herent \u00e8 un comune belga di 19.395 abitanti nelle Fiandre (Brabante Fiammingo)."}
{"id": "1736765", "revid": "1305772", "url": "https://it.wikipedia.org/wiki?curid=1736765", "title": "Begijnendijk", "text": "Begijnendijk \u00e8 un comune belga di 9.468 abitanti nelle Fiandre (Brabante Fiammingo)."}
{"id": "1736767", "revid": "1573940", "url": "https://it.wikipedia.org/wiki?curid=1736767", "title": "Sepia officinalis", "text": "La seppia comune (Sepia officinalis ) \u00e8 un mollusco cefalopode della famiglia Sepiidae, diffuso nel mar Mediterraneo e nell'Atlantico orientale.\n\u00c8 la seppia pi\u00f9 nota e famosa, la specie che tutti conosciamo diffusa nelle acque costiere europee e apprezzata in cucina.\nDescrizione.\nLa seppia comune \u00e8 dotata di un corpo allungato con mantello di forma triangolare circondato da due pinne ondeggianti che quasi si uniscono sulla punta favorendo il movimento dell'animale. Il resto del corpo \u00e8 composto da due grandi occhi e otto piccoli tentacoli che nascondono al centro un becco corneo simile a quello di un pappagallo e due tentacoli pi\u00f9 lunghi che presentano le ventose solo all'apice e vengono estroflessi con uno scatto velocissimo per catturare le prede.\nDentro il mantello, dove \u00e8 presente la conchiglia del mollusco nota come \"osso di seppia\", l'animale pu\u00f2 riempirsi e svuotarsi d'acqua a proprio piacimento in maniera tale da cambiare livello di profondit\u00e0. Il colore \u00e8 grigio-giallastro, solitamente zebrato.\nBiologia.\nQuando \u00e8 in pericolo la seppia emana una nuvola d'inchiostro nero dall'ano. L'inchiostro \u00e8 liberato da un'apposita sacca (situata fra le branchie) e disperso con l'ausilio d'un getto d'acqua emesso dal sifone (posto sotto gli occhi e avente anche funzione respiratoria) per confondere il predatore e darsi cos\u00ec alla fuga. Come tutti i cefalopodi pi\u00f9 evoluti infine pu\u00f2 cambiare colore (e anche consistenza della pelle) sia per fini emotivi, sia per fini predatori e difensivi. La dieta \u00e8 composta da crostacei come granchi di cui \u00e8 ghiotta, piccoli pesci e cefalopodi, tra cui anche suoi simili.\nNel Mediterraneo nei mesi primaverili si avvicina alla costa per depositare le uova in anfratti subacquei.\nIn tale stagione i pescatori pongono in mare delle nasse, nelle quali le femmine entrano per deporre le uova seguite dai maschi e cos\u00ec vengono catturate.\nDistribuzione e habitat.\n\u00c8 diffusa nel mar Mediterraneo e nell'oceano Atlantico orientale, dalla penisola scandinava al Marocco.\nVive sui fondali sabbiosi o nelle praterie di \"Posidonia oceanica\", sino ai 100 m di profondit\u00e0."}
{"id": "1736768", "revid": "671029", "url": "https://it.wikipedia.org/wiki?curid=1736768", "title": "Bekkevoort", "text": "Bekkevoort \u00e8 un comune belga di 5.926 abitanti nelle Fiandre (Brabante Fiammingo)."}
{"id": "1736773", "revid": "1305772", "url": "https://it.wikipedia.org/wiki?curid=1736773", "title": "Bertem", "text": "Bertem \u00e8 un comune belga di 9.296 abitanti nelle Fiandre (Brabante Fiammingo)."}
{"id": "1736778", "revid": "671029", "url": "https://it.wikipedia.org/wiki?curid=1736778", "title": "Bierbeek", "text": "Bierbeek \u00e8 un comune belga di 9.233 abitanti nelle Fiandre (Brabante Fiammingo)."}
{"id": "1736780", "revid": "110157", "url": "https://it.wikipedia.org/wiki?curid=1736780", "title": "Boortmeerbeek", "text": "Boortmeerbeek \u00e8 un comune belga di 11.561 abitanti nelle Fiandre (Brabante Fiammingo)."}
{"id": "1736781", "revid": "599013", "url": "https://it.wikipedia.org/wiki?curid=1736781", "title": "Kalu Uche", "text": "\u00c8 fratello del calciatore Ikechukwu Uche.\nCarriera.\nClub.\nCresce nell'Enyimba International, dove viene utilizzato come attaccante, per lo pi\u00f9 come seconda punta. Si trasferisce poi all'Iwanyanwu Nationale dove in alcune partite viene adattato a centrocampista offensivo.\nNel 2000 viene acquistato dall'Espanyol, dove gioca con la seconda squadra: conta poche presenze, nessuna da titolare con l'Espanyol B. Nel gennaio del 2002 passa al Wis\u0142a Cracovia, dove trova pi\u00f9 spazio, grazie anche al tecnico Henryk Kasperczak. Gioca 11 partite.\nNelle stagioni seguenti gioca come seconda punta, disputando 26 partite nella seconda stagione in Polonia, tra centrocampo e attacco, segnando 5 reti. La terza e ultima stagione \u00e8 quella in cui segna pi\u00f9 reti; gioca 24 partite ma quasi tutte da attaccante e segna cos\u00ec 8 gol. In Polonia ha vinto anche per due volte la coppa nazionale.\nLa stagione 2004-2005 non \u00e8 brillante e la passa a Bordeaux, in prestito, dove totalizza comunque 24 presenze segnando solo una rete.\nA partire dalla stagione 2005-2006 veste la maglia dell'Almer\u00eda di cui \u00e8 titolare inamovibile. Schierato soprattutto come punta in un 4-2-3-1.\nIl suo primo gol in Liga lo sigla nella stagione 2007-2008 in un pareggio 2-2 contro l'Espanyol. Poco dopo trova il sigillo anche contro il allo Stadio Santiago Bernab\u00e9u.\nNella stagione 2009-2010 sigla 9 reti, la sua annata pi\u00f9 prolifica che contribuisce anche a salvare il suo club per la terza stagione consecutiva.\nIl 4 agosto 2011 firma un contratto biennale con il club svizzero del Neuch\u00e2tel Xamax.\nIl 30 gennaio 2012 viene ceduto all'Espanyol. L'11 marzo 2012 realizza i suoi primi tre gol con la nuova maglia, ai danni del Rayo Vallecano (5-1). Conclude il campionato siglando altre 3 reti, per 6 in totale nell'annata.\nIl 24 luglio 2012 viene acquistato dai turchi del Kas\u0131mpa\u015fa Spor Kul\u00fcb\u00fc per 1,5 milioni di euro, firmando un contratto per tre stagioni.\nNazionale.\nCon la maglia della Nigeria viene costantemente impiegato come esterno di centrocampo o come mezzala in un centrocampo a 3. Viene convocato per i Mondiali sudafricani del 2010 nei quali segna due reti consecutive, una alla Grecia e una alla Corea del Sud, ma non bastano per portare le \"Super Aquile\" agli ottavi di finale.\nStatistiche.\nPresenze e reti nei club.\n\"Statistiche aggiornate al 4 giugno 2016.\""}
{"id": "1736782", "revid": "767487", "url": "https://it.wikipedia.org/wiki?curid=1736782", "title": "Mary Black", "text": "La sua \u00e8 una famiglia che si \u00e8 sempre dedicata alla musica; il padre \u00e8 stato un violinista, provenuto da Rathlin Island in Irlanda del Nord, la madre una cantante, mentre i suoi fratelli avevano un loro gruppo musicale in cui lei stessa da giovane ha cantato. Anche la sorella, Frances Black, \u00e8 una nota cantante.\nInizi\u00f2 poi ad esibirsi con altri gruppi, tra cui la band musicale tradizionale irlandese dei De Dannan. A partire dal 1986 ha iniziato una carriera solista di successo, cimentandosi con generi diversi, spaziando dal jazz al country.\nNel 1987, 1988, 1992, 1994 e 1996 \u00e8 stata nominata \"Miglior artista donna\" dalla \"Irish Recorded Music Association\".\nPer un certo numero di anni la rivista \"What Hi-Fi?\" ha considerato la voce di Mary Black di tale purezza da servirsene per i propri test al momento di paragonare la qualit\u00e0 degli impianti ad alta fedelt\u00e0.\n\u00c8 sposata con Joe O'Reilly della Dara Records, con cui ha avuto tre figli, Conor, Danny e R\u00f3is\u00edn. Danny fa parte del gruppo musicale The Coronas."}
{"id": "1736783", "revid": "767487", "url": "https://it.wikipedia.org/wiki?curid=1736783", "title": "Boutersem", "text": "Boutersem \u00e8 un comune belga di 7.519 abitanti nelle Fiandre (Brabante Fiammingo)."}
{"id": "1736785", "revid": "237025", "url": "https://it.wikipedia.org/wiki?curid=1736785", "title": "Kiki de Montparnasse", "text": ""}
{"id": "1736787", "revid": "110157", "url": "https://it.wikipedia.org/wiki?curid=1736787", "title": "Hoegaarden (Belgio)", "text": "Hoegaarden \u00e8 un comune belga di 6.226 abitanti nelle Fiandre (Brabante Fiammingo).\nHoegaarden \u00e8 la patria dell'omonima birra."}
{"id": "1736789", "revid": "110157", "url": "https://it.wikipedia.org/wiki?curid=1736789", "title": "Holsbeek", "text": "Holsbeek \u00e8 un comune belga di 9.395 abitanti nelle Fiandre (Brabante Fiammingo)."}
{"id": "1736791", "revid": "1543377", "url": "https://it.wikipedia.org/wiki?curid=1736791", "title": "Jilin (provincia)", "text": "Lo Jilin \u00e8 una provincia della Cina localizzata nella parte nordorientale del paese. La provincia confina con la Corea del nord e la Russia a est, Heilongjiang al nord, Liaoning al sud, e con la Mongolia Interna a ovest. Il nome era traslitterato in \"Kirin\" prima della standardizzazione al sistema pinyin. \nIl nome \"Jilin\" probabilmente deriva da \"Girin ula\", un termine manci\u00f9 che significa \"lungo il fiume\"; questo era trascritto in \"Jilin wula\" (T: \u5409\u6797\u70cf\u62c9 / S: \u5409\u6797\u4e4c\u62c9) in cinese, accorciato poi in \"Jilin\". Il significato letterale dei caratteri utilizzati per Jilin in cinese \u00e8 \"foresta della fortuna\".\nAmministrazione.\nMappa della suddivisione amministrativa della provincia di Jilin"}
{"id": "1736792", "revid": "2134764", "url": "https://it.wikipedia.org/wiki?curid=1736792", "title": "Veljko Paunovi\u0107", "text": ""}
{"id": "1736793", "revid": "110157", "url": "https://it.wikipedia.org/wiki?curid=1736793", "title": "Huldenberg", "text": "Huldenberg \u00e8 un comune belga di 9.261 abitanti nelle Fiandre (Brabante Fiammingo)."}
{"id": "1736795", "revid": "767487", "url": "https://it.wikipedia.org/wiki?curid=1736795", "title": "Keerbergen", "text": "Keerbergen \u00e8 un comune belga di 12.580 abitanti nelle Fiandre (Brabante Fiammingo)."}
{"id": "1736798", "revid": "110157", "url": "https://it.wikipedia.org/wiki?curid=1736798", "title": "Kortenaken", "text": "Kortenaken \u00e8 un comune belga di 7.578 abitanti nelle Fiandre (Brabante Fiammingo)."}
{"id": "1736800", "revid": "110157", "url": "https://it.wikipedia.org/wiki?curid=1736800", "title": "Kortenberg", "text": "Kortenberg \u00e8 un comune belga di 18.424 abitanti nelle Fiandre (Brabante Fiammingo)."}
{"id": "1736801", "revid": "228587", "url": "https://it.wikipedia.org/wiki?curid=1736801", "title": "Diazinone", "text": "Il diazinone \u00e8 un liquido incolore o marrone scuro ed \u00e8 un estere acido tiofosforico sintetizzato nel 1952 dalla Ciba-Geigy, una compagnia chimica svizzera (poi Novartis e successivamente Syngenta). \u00c8 un insetticida organofosfato sistemico usato in passato per il controllo di blatte, pesciolini d'argento, formiche e pulci in ambiente domestico. L'uso casalingo dell'insetticida \u00e8 stato vietato nel 2004; viene ancora usato in agricoltura.\nIl diazinone uccide gli insetti inibendo l'acetilcolinesterasi, un enzima necessario per il corretto funzionamento del sistema nervoso. Ha una bassa persistenza nel suolo e la sua emivita \u00e8 di 1-2 settimane.\nI sintomi associati all'avvelenamento da diazinone nell'uomo includono debolezza, mal di testa, oppressione, offuscamento della vista , salivazione eccessiva, sudorazione, nausea, vomito, diarrea, crampi addominali e difficolt\u00e0 nella pronuncia.\nPer i coltivatori di piante carnivore, il diazinone \u00e8 conosciuto come uno dei pi\u00f9 efficaci insetticidi sistemici, in grado di eliminare gravi infestazioni di afidi, cocciniglie ed altri parassiti lasciando intatta la pianta. Il malatione e l'imidacloprid sono suoi sostituti meno efficaci."}
{"id": "1736804", "revid": "4175", "url": "https://it.wikipedia.org/wiki?curid=1736804", "title": "Annette Vadim", "text": ""}
{"id": "1736806", "revid": "110157", "url": "https://it.wikipedia.org/wiki?curid=1736806", "title": "Landen", "text": "Landen \u00e8 un comune belga di 14.876 abitanti nelle Fiandre (Brabante Fiammingo)."}
{"id": "1736807", "revid": "36426", "url": "https://it.wikipedia.org/wiki?curid=1736807", "title": "Via San Niccol\u00f2", "text": "Via San Niccol\u00f2 si trova a Firenze, all'estremit\u00e0 est del quartiere di Oltrarno, da piazza Giuseppe Poggi a piazza dei Mozzi.\nStoria ed edifici.\nLa strada \u00e8 tra le pi\u00f9 antiche d'Oltrarno, poich\u00e9 vi passava la Cassia Vetus. Prende il nome da san Nicola di Mira, detto Niccol\u00f2 in Toscana, al quale \u00e8 dedicata la chiesa di San Niccol\u00f2 Oltrarno, che si trova a met\u00e0 della via. La chiesa, di aspetto quattrocentesco, ha una rara cripta del XII secolo e varie opere d'arte quattro-cinquecentesche.\nSulla via si trovano anche alcuni interessanti palazzi storici, come palazzo Del Rosso, al 54, del XVI secolo, palazzo Demidoff-Amici (almeno la parte posteriore, al 56, mentre la facciata \u00e8 su via dei Renai) o palazzo Gianni-Lucchesini-Vegni, al 91-95, sulla cui facciata una targa ricorda il soggiorno del regista russo Andrej Tarkovskij. Al 99 si incontra il palazzo Stiozzi-Ridolfi, attribuito a Baccio d'Agnolo e al 107 palazzo Nasi-Quaratesi con graffiti che, anche se ridipinti, risalgono al XV secolo. Un'altra targa nel tratto verso fuoriporta ricorda la casa di Francesco Dall'Ongaro.\nAlle estremit\u00e0 della strada, da un lato si intravede Palazzo Mozzi, che si apre sull'omonima piazza, mentre l'altra direttrice ha come sfondo la slanciata porta San Niccol\u00f2. "}
{"id": "1736811", "revid": "339392", "url": "https://it.wikipedia.org/wiki?curid=1736811", "title": "Coppa delle nazioni Africane 2006", "text": ""}
{"id": "1736812", "revid": "124466315", "url": "https://it.wikipedia.org/wiki?curid=1736812", "title": "Ottone Enrico del Palatinato-Sulzbach", "text": "Biografia.\nAlla morte del padre i figli maschi si divisero i domini paterni e a Otto spett\u00f2 il Palatinato-Sulzbach, che govern\u00f2 dal 1569 al 1604.\nSpos\u00f2 nel 1582 a Stoccarda Dorotea Maria di W\u00fcrttemberg (1559-1639).\nDiscendenza.\nOttone Enrico e Dorotea Maria ebbero tredici figli: "}
{"id": "1736813", "revid": "671029", "url": "https://it.wikipedia.org/wiki?curid=1736813", "title": "Zemst", "text": "Zemst \u00e8 un comune belga di 21.553 abitanti nelle Fiandre (Brabante Fiammingo)."}
{"id": "1736814", "revid": "122969894", "url": "https://it.wikipedia.org/wiki?curid=1736814", "title": "Allacciare le cinture di sicurezza", "text": "Allacciare le cinture di sicurezza \u00e8 uno spettacolo teatrale del 1987 (debutto al teatro Bonci di Cesena) scritto, diretto e interpretato dai componenti del celebre Trio: Massimo Lopez, Anna Marchesini e Tullio Solenghi. Questo spettacolo non ha una trama compiuta, ma \u00e8 piuttosto un insieme di parodie finalizzate a divertire gli spettatori e a lasciarli spiazzati. Infatti alla fine del primo atto la trama in corso viene abbandonata. \nLo spettacolo, ripreso dalla Rai al Teatro Sistina di Roma and\u00f2 in onda su RaiUno nel maggio 1989\nPrimo atto.\nLo spettacolo inizia con quella che sembra una scena tragica (con fini e sapienti citazioni da \u201cLucrezia Borgia scherzo comico in atto unico \u201d di Benedetto Prado e \u201cLa Donna Serpente\u201d di Carlo Gozzi) che poi si rivela essere una farsa. Il sipario si chiude e lo spettacolo ricomincia, come se niente fosse successo. In realt\u00e0 come citato nel libro \"Uno e Trino\" di Tullio Solenghi, lo spettacolo si apre con una scena tragica, tratta delle tragedie di Vittorio Alfieri. \nClaudine (Marchesini) tradisce il marito, barone di Chadeau (Solenghi), con Marcel (Lopez). Claudine rivela all'amante che il marito, avendo letto su \"Il Messaggero\" che \u00e8 in vendita \"il giardino dei ciliegi\", vuole andare via da Parigi e trasferirsi a Mosca, e Marcel si oppone al trasferimento.\nIl barone torna a casa e trova la moglie con l'amante, ma i due gli fanno credere che sia presente anche Jasmine, inesistente moglie di Marcel. Il barone di Chadeau crede di essere impazzito, mentre i due amanti continuano a prenderlo in giro, conversando amabilmente con Jasmine (in realt\u00e0 parlano tra loro facendo delle pause, come se stesse parlando Jasmine) e invitando il barone di Chadeau a offrire da bere alla signora.\nIl barone esce di scena per accompagnare l'invisibile Jasmine alla porta e i due amanti ne approfittano per scambiarsi effusioni. Quando il marito rientra, inizia una parodia di \"Otello\", che si conclude con la morte di Marcel.\nI due coniugi progettano di andare a vivere a Mosca, acquistando all'asta \"il Giardino dei Ciliegi\".\nL'ambientazione si sposta al \"Giardino dei Ciliegi\", dove Ljuba (Marchesini) e il fratello Leonid (Solenghi), incline al suicidio, vivono insieme al servitore Firs, interpretato da Lopez come parodia di Sandro Pertini. \nLjuba non vuole vendere il giardino, ed \u00e8 appoggiata da un uomo, Mimmo (Lopez), innamorato di lei. \nSi presenta come acquirente Gina Lollobrigida (Marchesini), che in cambio di un paio di jeans e di una giacca da Rambo convince Leonid a venderle il giardino.\nI tre attori ricevono una telefonata di Anton \u010cechov, indignato perch\u00e9 stanno stravolgendo il suo lavoro, \"Il giardino dei ciliegi\". Si presenta quindi il problema di trovare un autore per andare avanti con lo spettacolo. Si propone un'Agatha Christie (Marchesini) che parla e gesticola come Wanna Marchi e propone a Lopez e Solenghi un giallo ambientato a Londra. Il primo tempo si conclude con un tango tra i tre.\nSecondo atto.\nL'ambientazione \u00e8 spostata a Londra, dove Edward Smith (Solenghi) vive con la moglie Elizabeth (Marchesini) e il maggiordomo gobbo (Lopez). Edward vive da anni dentro un'armatura, perch\u00e9 soffre di manie di persecuzione: ha paura di essere ammazzato. Quando finalmente si risolve a togliere l'armatura, viene ucciso da un misterioso killer.\nLa moglie entra nella stanza e trova il marito agonizzante, ma, non vedendo il pugnale che lui ha nella schiena, crede che voglia ballare. Si accorge del delitto quando ormai il marito \u00e8 morto. Intervengono una serie di strani personaggi: il commissario (Lopez), che viene interrogato sull'omicidio dalla vedova Smith come se fosse a scuola, la famiglia reale inglese, che si reca controvoglia al funerale di Edward (la Regina Madre, interpretata dalla Marchesini, parla dialetto umbro, mentre Elisabetta II e il principe Filippo parlano come Stanlio e Ollio), papa Giovanni Paolo II, interpretato da Lopez, che recita un'insolita preghiera funebre per Edward.\nInizia il processo per l'omicidio. Il giudice (Solenghi) e l'avvocato Mason (Lopez) chiamano come prima testimone la vedova. Nasce un flirt tra il giudice e la vedova. \nLa seconda testimone \u00e8 la signorina Carlo, il pi\u00f9 famoso personaggio di Anna Marchesini, che \u00e8 la vicina di casa dei coniugi Smith. La signorina Carlo ha visto l'assassino: \u00e8 il maggiordomo gobbo, che in realt\u00e0 non \u00e8 gobbo.\nLo spettacolo si conclude con una canzone cantata e ballata dal giudice, dal maggiordomo e dalla signorina Carlo e con una premiazione simile a quella degli Oscar, che vede i tre attori parlare in un finto inglese e venire tradotti dalle loro stesse voci."}
{"id": "1736815", "revid": "1543377", "url": "https://it.wikipedia.org/wiki?curid=1736815", "title": "Fort Carson", "text": "Fort Carson \u00e8 una base dell'esercito degli Stati Uniti situata nel Colorado stretta a sud dalla citt\u00e0 di Colorado Springs, nella contea di El Paso, e a nord dalla citt\u00e0 di Pueblo nell'omonima contea. Parte del forte situata nella contea di El Paso forma un Census-designated place con una popolazione, censita nel 2000, di 10.566 persone. A Fort Carson sono di stanza la 2\u00aa, la 3\u00aa e la 4\u00aa Brigata della 4\u00aa Divisione di fanteria, il 10\u00ba Gruppo Forze Speciali, il 71\u00ba Gruppo artificieri e la 43\u00aa Brigata di supporto. Il forte prende il nome dal Brigadier generale Kit Carson, un famoso esploratore.\nFort Carson \u00e8 servito dagli uffici postali di Colorado Springs con ZIP Codes 80902 e 80913."}
{"id": "1736817", "revid": "1005847", "url": "https://it.wikipedia.org/wiki?curid=1736817", "title": "Dipartimento della Repubblica Italiana", "text": "Un dipartimento della Repubblica Italiana, nell'ordinamento amministrativo italiano, \u00e8 la principale articolazione dei ministeri e della presidenza del Consiglio dei ministri.\nDisciplina normativa.\nSecondo l'art. 5 del D.Lgs. 300/1999 (Riforma dell'organizzazione del governo) i dipartimenti ministeriali sono costituiti per assicurare l'esercizio organico ed integrato delle funzioni del ministero; ai dipartimenti sono attribuiti compiti finali concernenti grandi aree di materie omogenee e i relativi compiti strumentali, ivi compresi quelli di indirizzo e coordinamento delle unit\u00e0 di gestione in cui si articolano, quelli di organizzazione e quelli di gestione delle risorse strumentali, finanziarie e umane.\nStruttura.\nAl dipartimento \u00e8 preposto un \"capo di dipartimento\" che, secondo lo stesso articolo, svolge compiti di coordinamento, direzione e controllo degli uffici di livello dirigenziale generale compresi nel dipartimento stesso, al fine di assicurare la continuit\u00e0 delle funzioni dell'amministrazione ed \u00e8 responsabile dei risultati complessivamente raggiunti dagli uffici dipendenti, in attuazione degli indirizzi del ministro.\nGli incarichi di capo dipartimento sono conferiti, ai sensi dell'art. 19, comma 3, del d.lgs. 30 marzo 2001, n. 165, con decreto del Presidente della Repubblica, previa deliberazione del Consiglio dei ministri, su proposta del Ministro competente, a dirigenti della prima fascia dello Stato o - con contratto a tempo determinato, di durata non superiore a tre anni - a persone, anche estrane all'amministrazione statale, in possesso delle specifiche qualit\u00e0 professionali indicate nel comma 6 dello stesso articolo (esperienza almeno quinquennale in funzioni dirigenziali in enti ed aziende, anche private; particolare specializzazione professionale, culturale e scientifica desumibile dalla formazione universitaria e postuniversitaria, da pubblicazioni scientifiche e da concrete esperienze di lavoro maturate per almeno un quinquennio in posizioni funzionali previste per l'accesso alla dirigenza; provenienza dai settori della ricerca, della docenza universitaria, delle magistrature e dei ruoli degli avvocati e procuratori dello Stato). Tali incarichi hanno durata non inferiore a tre anni e non superiore a cinque (art. 19, comma 2, d.lgs. 165/2001) ma cessano se, nel frattempo, cambia il Governo, decorsi novanta giorni dal voto sulla fiducia allo stesso (art. 19, comma 8, d.lgs 165/2001).\nNei ministeri dove non esiste il dipartimento la suddivisione di massimo livello \u00e8 la \"direzione generale\" ed \u00e8 istituito un \"segretario generale\".\nOrganizzazione.\nDal punto di vista organizzativo il dipartimento \u00e8 un'unit\u00e0 di tipo divisionale, laddove la direzione generale \u00e8 un'unit\u00e0 organizzativa di tipo funzionale.\nDal dipartimento dipendono le Direzioni generali."}
{"id": "1736819", "revid": "1543377", "url": "https://it.wikipedia.org/wiki?curid=1736819", "title": "Jiangxi", "text": "Il () \u00e8 una provincia meridionale della Repubblica Popolare Cinese, che si stende dalle rive del Fiume Azzurro (Yangtze) a nord fino a delle zone collinose al sud.\nIl nome della provincia non significa \"a ovest del Fiume Azzurro\" come implicherebbero in maniera letterale i caratteri cinesi del nome, ma esso deriva da \"Jiangnan Xi\" (\u6c5f\u5357\u897f; \"Ovest di Jiangnan\", o pi\u00f9 letteralmente, \"l'ovest del sud del Fiume Azzurro\"). Il nome fu coniato quando il circuito del Jiangnan (\"sud del Fiume Azzurro\") fu diviso in una parte orientale e una occidentale durante la dinastia Tang.\nIl Jiangxi confina a nord con l'Anhui, a nordest con lo Zhejiang, a est con il Fujian, a sud col Guangdong, a ovest con lo Hunan e a nordovest con lo Hubei.\nLa maggiore autorit\u00e0 politica locale \u00e8 il Parlamento provinciale del Jiangxi."}
{"id": "1736821", "revid": "124577273", "url": "https://it.wikipedia.org/wiki?curid=1736821", "title": "Lago di Maracaibo", "text": "Il cosiddetto lago di Maracaibo (detto anche lago Zulia, in spagnolo: \"lago de Maracaibo\"; in lingua wayuu: \"Coquivacoa\") \u00e8 una vasta insenatura di acque salmastre, situata nella zona nord-occidentale del Venezuela, in cui hanno foce diversi fiumi, tra cui il maggiore \u00e8 il Catatumbo.\nAvendo altitudine pari a zero metri sul livello del mare - con cui \u00e8 costantemente comunicante - \u00e8 quindi errato considerarlo \"lago\"; se lo fosse veramente, con un'estensione di 13.210\u00a0km\u00b2 sarebbe il pi\u00f9 grande del Sud America, a scapito del realmente tale lago Titicaca. Le testimonianze geologiche mostrano tuttavia che in passato sia stato effettivamente un lago, e si stima che sia uno dei pi\u00f9 antichi del pianeta Terra, con un'et\u00e0 di 20-36 milioni di anni. Nel mondo \u00e8 il 23\u00b0 lago per estensione.\n\u00c8 in parte separato ed in parte collegato al mare del golfo del Venezuela dalla \"barra del lago\", una barriera di isole sabbiose e calcaree (tra queste l'isola di Toas e l'isola di Zapara) e lagune con alberi di mangrovia, canali bassi e sabbiosi e bracci di mare stretti e poco profondi. Da questi si arriva in seguito ad una vasta baia (dove sbocca la laguna di Sinamaica); doppiando un capo si arriva alla citt\u00e0 di Maracaibo ed all'ampio stretto (8\u00a0km) che la separa da Puertos de Altagracia, lungo circa 55\u00a0km, che viene calcolato come la parte nord del lago di Maracaibo (l'estuario pi\u00f9 la baia, pi\u00f9 lo stretto e finalmente il lago assomigliano alla forma di una chitarra).\nVi affluiscono numerosi fiumi, tra questi il maggiore \u00e8 il fiume Catatumbo (famoso per il \"relampago del Catatumbo\", ossia continui lampi nella prima serata, raffigurato anche sulla bandiera dello Stato Zulia), altri importanti immissari sono il fiume Chama, il rio Lim\u00f2n ed il fiume Zulia.\nIntroduzione.\nIl lago di Maracaibo costituisce una delle maggiori rotte di trasporto verso i porti delle citt\u00e0 di Maracaibo, di Cabimas, e del porto di La Ceiba, unito con un corridoio territoriale allo stato Trujillo. Il circondante bacino di Maracaibo contiene grandi giacimenti di petrolio (tra questi uno dei pi\u00f9 grandi del mondo, il Bolivar Coastal Field, in produzione sin dagli anni venti) che rendono il lago uno dei grandi centri economici del Venezuela (il pi\u00f9 grande fino alla scoperta del petrolio negli stati orientali durante gli anni ottanta).\nUn canale di dragaggio nell'alveo marino dell'imboccatura del lago verso il mare dei Caraibi, permette l'accesso al lago alle grosse navi, che altrimenti avrebbero enormi problemi a superare i bassifondi che limitano la profondit\u00e0 a 1-3 metri. Il Ponte General Rafael Urdaneta (lungo 8,7\u00a0km; completato nel 1962), comunica la sponda orientale con quella occidentale poco a sud della citt\u00e0 di Maracaibo (quartiere San Francisco), ed \u00e8 il terzo ponte a campate multiple pi\u00f9 lungo del mondo.\nStoria.\nI primi insediamenti nel lago erano quelli degli indiani Wayuu (noti anche come Guajiro), che parlano un dialetto della famiglia linguistica delle trib\u00f9 Arawak.\nIl primo europeo ad aver scoperto il lago \u00e8 stato Alonso de Ojeda, il 24 agosto del 1499, in una spedizione di cui faceva parte anche il navigatore fiorentino Amerigo Vespucci. La citt\u00e0 portuale di Maracaibo venne fondata nel 1529, sul lato occidentale dello stretto (8\u00a0km) che porta al lago.\nStoricamente il nome \"Venezuela\" venne coniato dall'esploratore Amerigo Vespucci che, vedendo questi insediamenti di palafitte site nella laguna di Sinamaica, immagin\u00f2 una specie di \"piccola Venezia\" tropicale. Ancora oggi questi villaggi sono spesso sprovvisti di corrente elettrica e i rifornimenti arrivano in variopinte barche di legno con motori fuori-bordo a benzina.\nAnche se la storia di Vespucci rimane la versione pi\u00f9 popolare ed accettata per l'origine del nome dello Stato, una differente spiegazione viene fornita da Mart\u00edn Fern\u00e1ndez de Enciso, un membro dell'equipaggio di Vespucci e Ojeda. Nella sua opera \"Summa de Geograf\u00eda\", egli afferma che avevano scoperto una popolazione indigena che si facevano chiamare \"Veneciuela\", suggerendo cos\u00ec che il nome \"Venezuela\" possa essere derivato da una parola nativa.\nTra il 1614 e 1678 si registrano diversi attacchi di pirati a Maracaibo e nelle comunit\u00e0 stanziate lungo il lago. Il corsaro olandese Henryk de Gerard giunse nel 1614 e nel 1642 il pirata inglese William Jackson saccheggi\u00f2 Maracaibo. Il periodo 1665-1669 \u00e8 conosciuto come il \"quinquennio dei pirati\". Nel 1666 il francese Jean David Nan, detto Francois l'Olonese, attacca Maracaibo e Gibraltar. Fra il 1667 e 1669 avvennero le incursioni dello spagnolo Michele il Basco e del gallese Henry Morgan. Per ultimo, nel 1678, il francese Michel de Grandmont assalt\u00f2 Maracaibo e alcuni villaggi a sud del lago.\nNel luglio del 1823, nell'estuario a nord dello stretto, avvenne la battaglia del lago di Maracaibo, una delle battaglie risolutive della guerra d'indipendenza del Venezuela.\nLa produzione di petrolio nel bacino del lago di Maracaibo inizi\u00f2 nel 1914. I primi pozzi sono stati perforati dalla Bataafsche Petroleum Maatschappij, antenata della Royal Dutch Shell.\nIncidente del 6 aprile 1964.\nIl 6 aprile del 1964 alle ore 23.45, a causa di un'avaria elettrica a bordo che la rese ingovernabile, la superpetroliera \"Esso Maracaibo\", carica con 236\u00a0000 barili di petrolio, colp\u00ec violentemente il basamento delle pile portanti n. 30 e 31 del ponte \"General Rafael Urdaneta\" (che collega Maracaibo, e buona parte dello Stato Zulia, con la \"Costa Oriental del Lago\" e la maggior parte del resto del Venezuela) facendole crollare. Una sezione di 259 metri della strada pontiera precipit\u00f2 in acqua, ma le altre sezioni del ponte non subirono danni. Il crollo caus\u00f2 la caduta in acqua di veicoli con la morte di almeno sette persone. Sulla nave non vi furono perdite di vite, feriti o versamento di petrolio nel lago.\nPesca.\nNell'anno 2000, il lago di Maracaibo dava sostegno a 20.000 pescatori. Tra le specie pi\u00f9 comuni pescate si trovano: robalo (Centropomus undecimalis), curvina, lisa (cefalo); tra quelle indesiderate si segnalano: bagre (pesce gatto) e pez sapo (pesce palla). L'inquinamento sia da petrolio, che da fosfati (che alimentano il limo noto anche come \"lemna\") sta distruggendo l'industria peschiera.\nInsediamenti.\nMolti insediamenti di capanne su palafitte sono continuamente costruiti e ricostruiti da molti millenni. Alcuni esistono ancora nel sud e sud-ovest, principalmente nella zona di Lagunetas.\nMalattia di Huntington.\nSi registra spesso nella zona, l'alta prevalenza di una rara malattia genetica neurologica, molto studiata dai genetisti come utile paradigma: la c\u00f2rea maior, o malattia di Huntington (una malattia autosomica dominante a penetranza correlata all'et\u00e0, provocante degenerazione dei nuclei della base, con conseguenti tremori, atti scoordinati e demenza), che la leggenda attribuisce agli eccessi procreativi di un marinaio tedesco dagli occhi azzurri, che sostengono abbia sedotto molte fanciulle del luogo. Qui la malattia colpisce fino a persone su .\nSubsidenza del terreno.\nA causa dell'intensa attivit\u00e0 estrattiva petrolifera nel bacino di Maracaibo, il letto del lago \u00e8 sprofondato, modificando la geografia della regione. A causa di questo fenomeno, il governo venezuelano ha costruito una diga terrestre (la cui costruzione \u00e8 stata anche criticata) nella zona di Lagunillas sotto il livello del mare per prevenire possibili inondazioni delle acque.\nEspansione straordinaria di specie vegetali.\nIl 18 giugno del 2004, circa il 18% della superficie del lago di Maracaibo risultava coperta da una coltre di vegetazione, specificamente lenticchia d'acqua (Lemna minor). Anche se gli sforzi per rimuovere questa pianta acquatica erano in corso da maggio, questa pianta (che pu\u00f2 duplicare le sue dimensioni ogni 48 ore) copre circa 130 milioni di metri cubici del lago. L'unico metodo per rimuovere la vegetazione \u00e8 l'asportazione fisica, dal momento che non esiste alcuna procedura chimica o biologica per uccidere la pianta. Nel 2004 il governo venezuelano ha speso circa 2 milioni di dollari al mese per pulire il lago, e la compagnia petrolifera di stato Petroleos de Venezuela S.A. ha creato un fondo di 750 milioni di dollari USA per eseguire la bonifica. Gli sforzi correnti riescono appena a contenere malamente la crescita della pianta. Il processo di rimozione \u00e8 stato particolarmente difficile nella parte centrale del lago dove una nave con attrezzature speciali potrebbe essere necessaria per asportare la vegetazione. Pi\u00f9 probabilmente, in una specie di \"pendolo biologico\", la vegetazione esaurir\u00e0 i suoi nutrienti e la proliferazione incontrollata si esaurir\u00e0 in maniera naturale.\nEsiste una sorta di mistero sul come la pianta si sia insediata nelle acque del lago di Maracaibo. Secondo gli scienziati dell\"'Instituto para la Conservacion del Lago de Maracaibo\" (ICLAM), una delle organizzazioni governative incaricate della tutela del Lago di Maracaibo, la vegetazione \u00e8 probabilmente nativa del lago, per\u00f2 alcuni studi condotti sembrano confermare questo sospetto. La prodigiosa crescita della pianta di acqua dolce secondo alcuni scienziati probabilmente costituisce un meccanismo di auto-purificazione da fosfati nitrati e da altri altre sostanze proteiche che contaminano il lago. Altri biologi sono in disaccordo, e pensano che la vegetazione provenga dalla Florida e dal Texas (dove verrebbe limitato dai periodi di clima freddo) e dunque la infestazione sarebbe un risultato della contaminazione causata dall'intenso transito di navi, petroliere e altre, da e verso gli USA.\nUn altro aspetto da capire \u00e8 perch\u00e9 lo sviluppo di questa pianta sia stato cos\u00ec veloce. Il lago \u00e8 alimentato sia con l'acqua marina dei Caraibi sia con l'acqua pi\u00f9 fresca di numerosi fiumi. L'acqua dolce, pi\u00f9 fresca, scorre sopra l'acqua salata pi\u00f9 pesante, che forma uno strato inferiore pi\u00f9 denso. Questa combinazione intrappola gli elementi nutrienti sul fondo del lago. Nella primavera del 2004 questo schema collaudato \u00e8 stato interrotto da pesanti piogge. L'improvviso afflusso di acqua fresca ha rimescolato gli strati, permettendo agli elementi nutrienti di risalire in superficie, dove si trovavano il Lemna ed altre piante.\nAltre fonti addizionali di nutrienti includono la pratica dello scarico di acqua di fogna non trattata, lo scarico da parte della popolazione di spazzatura direttamente nelle marrane, oltre allo scarico di fertilizzante e altri rifiuti che sfociano direttamente nel lago tramite i fiumi. (Si calcola che circa il 97% degli scarichi fognari del paese vengano scaricati nell'ambiente senza subire alcun trattamento). Inoltre, le sostanze chimiche usate per ripulire gli spargimenti di petrolio potrebbero essere uno dei fattori che fanno proliferare la lemna.\nIl bacino del Lago di Maracaibo ospita alcuni tra i maggiori e pi\u00f9 antichi campi petroliferi del Venezuela, e sono state misurate alte concentrazioni di solventi biodegradabili contenenti fosfati e acido poliaspartico, agenti chimici che possono essere utilizzati per aumentare l'assunzione di sostanze nutritive nelle piante, e che costituiscono un vero e proprio banchetto per la lemna. Gli scienziati dell'ICLAM smentiscono, sostenendo che questi agenti disperdenti sono stati proibiti dal lago per anni, e che anche se fossero presenti, non conterrebbero sufficienti sostanze nutritive per sostenere l'attuale fioritura della lemna. Altra ipotesi addebita l'apporto dei nutrienti alla base del fenomenio dell'eutrofizzazione all'affluenza del Catatumbo proveniente dalla Colombia.\nLa lemna non \u00e8 tossica per i pesci, ma si sospetta che possa sottrarre ossigeno alla fauna ittica durante la sua decomposizione per irrancidimento-ossidazione, causando asfissia dei pesci, fenomeno noto come eutrofizzazione. Anche se le autorit\u00e0 sostengono che la lemna non abbia ancora danneggiato i pesci (a differenza degli scarichi di petrolio), la cosa sicuramente danneggia l'industria peschiera lacustre. La pianta ostruisce i motori fuoribordo delle piccole piroghe da pesca, rendendo difficile la navigazione delle piccole imbarcazioni. La lemna danneggia l'ecosistema locale, perch\u00e9 sottrae luce alle altre alghe e piante acquatiche con la barriera che costituisce sulla superficie del lago. In alcune condizioni si sospetta che la Lemna possa concentrare metalli pesanti e batteri come quelli della salmonella e il \"Vibrio cholerae\", il batterio che causa la gravissima dissenteria del colera.\nNonostante questo, la lemna potrebbe avere qualche utilizzo positivo, potrebbe ad esempio, essere trattata ed usata per alimentare il pollame, per fare polpa da carta o per produrre bioetanolo.\n2007.\nNel 2007 il problema dell'eccessiva proliferazione della lemna continuava."}
{"id": "1736826", "revid": "1442080", "url": "https://it.wikipedia.org/wiki?curid=1736826", "title": "Mascheroni (cognome)", "text": "Mascheroni \u00e8 un cognome italiano.\nVarianti.\nMaschera, Maschero, Mascheri, Mascherino, Mascherini, Mascheretti\noppure:\nMascaro, Mascara, Mascari, Mascarino, Mascarini, Mascaretti, Mascaroni\nDiffusione.\nQuasi tutte le varianti sono principalmente lombarde. Vi sono per\u00f2 dei Mascara e Mascari in Sicilia, dei Mascaro in Calabria. I Mascarino sono soprattutto in Piemonte, mentre i Mascarini e i Mascheretti vengono dall'area fra Bergamo e Lecco. I Mascheroni sono oggi soprattutto milanesi, ma il cognome proviene ed \u00e8 diffuso nella Brianza e nella bergamasca. La graduatoria in ordine di frequenza decrescente nell'elenco telefonico italiano \u00e8: Mascheroni, Mascaro, Mascaretti, Mascherini, Maschera, Mascheretti, Mascari, Mascarino, Mascheri, Mascarini, Mascara, Mascherino, Maschero, Mascaroni. Le prime due istanze sono di gran lunga le pi\u00f9 diffuse.\nEtimologia.\nIl cognome trae origine dal nome di battesimo medievale \"Mascarus\", che a sua volta potrebbe provenire dal nome personale germanico Mascarius o, secondo Giandomenico Serra, addirittura dal nomen latino Maskarus o dal cognomen Masculus.\nStoria.\nLe attestazioni pi\u00f9 antiche, tutte relative alla variante \"Mascaroni\", sono a Meda dal 1178, a Monza nel 1237 e a Bergamo dal 1239. Nel giuramento di obbedienza dei milanesi alla Santa Sede (1266) il nome \"Mascaronus\" compare cinque volte. I Mascheroni veri e propri sono attestati a Bergamo nel 1273, quando il canonico Omobono de Mascheroni compare in un compromesso. Anche la variante Mascaro/Mascari \u00e8 attestata a Bergamo dal 1280 da due atti rogati dai notai Filippo Mascarus de Bonomo e Pasino de Mascaris. I De Mascharis sono di Olmo al Brembo come la maggior parte dei Mascheroni e perci\u00f2 potrebbe trattarsi di una variante ortografica dello stesso cognome. I De Mascheris, invece, compaiono solo a Gandellino, nell'alta Val Seriana e solo nel XV secolo.\nNel Trecento e Quattrocento i Mascaroni non compaiono in alcun documento milanese e il cognome sembra ricomparire solo nel Settecento, forse a seguito di un errore di trascrizione. I cognomi Mascaroni e Mascheroni, invece, continuano ad essere presenti nella bergamasca, dove le due varianti sembrano essere equivalenti. I numerosi Mascheroni bergamaschi, che compaiono nelle pergamene della Biblioteca Angelo Maj, sono insediati quasi esclusivamente a Olmo al Brembo (dal 1315) e a San Pellegrino Terme, anche se un ramo \u00e8 presente a Bergamo e in rari casi i Mascheroni di Bergamo o di San Pellegrino dichiarano di provenire da Olmo.\nFra questi Mascaroni/Mascheroni compaiono artigiani ma anche notai (dal 1328), medici e giureconsulti. Ad esempio nel 1352 si cita il defunto Guglielmo de Mascaronibus \"fisico\" (cio\u00e8 medico) \"di legge longobarda\" e nel 1357 Leonetto de Mascaronibus compare fra gli arbitri di una sentenza arbitrale. Nel secolo successivo un esponente di Olmo sembra attivo nell'industria del taglio e vendita del legname.\nNel 1460, inoltre, troviamo a Milano un \"Pietro de Mascheronibus de Brembilla\", citato in un atto dell'Archivio di Stato di Milano. Questo atto si situa subito dopo l'esodo degli abitanti della Val Brembilla a Milano per contrasti con i nuovi dominatori veneziani (Cfr. Brambilla per notizie su questo esodo). Secondo Merati i Mascheroni milanesi potrebbero trarre tutti origine da questo evento.\nGli esponenti del principale ramo bergamasco continuano ad essere collegati con il paese di Olmo al Brembo, nell'alta Val Brembana, anche nei secoli successivi. Da qui proveniva anche Matteo, pittore attivo a Venezia dal 1535 al 1546. Nel Seicento vi vissero Giovanni Paolo e Giovanni, avi del famoso matematico e poeta Lorenzo Mascheroni (1750-1800). Altro esponente settecentesco della stessa casata fu la poetessa Lelia. La villa di famiglia a Bergamo, dove nacque Lorenzo Mascheroni, era in localit\u00e0 Castagneta. Fu ceduta verso il 1920, dato che la famiglia si era trasferita a Milano da diversi decenni, ed \u00e8 oggi sede del noto ristorante \"Il Pianone\".\nAlias.\nL'origine dal paese di Olmo al Brembo venne spesso utilizzata in aggiunta o in sostituzione del cognome Mascheroni. Si ebbero cos\u00ec i \"Mascheroni dell'Olmo\" (da cui anche il poeta e matematico Lorenzo Mascheroni), i \"Dell'Olmo\" o addirittura i \"Lolmo\" (usato dal ramo dei pittori)."}
{"id": "1736829", "revid": "461628", "url": "https://it.wikipedia.org/wiki?curid=1736829", "title": "Alloggi per dipendenti governativi di via Crispi", "text": "Il complesso di alloggi per dipendenti governativi di via Francesco Crispi 7, angolo via Puccinotti, si trova a Firenze ed \u00e8 un interessante esempio di architettura dell'epoca fascista.\nStoria.\nL'area del blocco di abitazioni in oggetto, delimitata a nord dalla linea ferroviaria ed a sud dal torrente Mugnone, fu oggetto, a cominciare dalla prima met\u00e0 dell'Ottocento, di piani di espansione a opera di vari comitati, cooperative e istituti che provvedevano a fornire alloggi alla collettivit\u00e0 occupandosi del reperimento del terreno edificabile, fino alla loro successiva costruzione. In questo panorama edilizio il blocco dell'INCIS (Istituto nazionale case impiegati dello stato) si distingue per dimensioni e qualit\u00e0, sia nella distribuzione planimetrica che nel linguaggio architettonico, diverse rispetto agli altri edifici circostanti.\nIl complesso di alloggi venne costruito per le famiglie di dipendenti governativi che rivestivano alte cariche politiche. Progettato nel 1929 dall'ufficio tecnico dell'INCIS con sede a Roma, fu propagandato sulla stampa cittadina coeva come intervento di 55 alloggi per un importo dei lavori che superava i tre milioni di lire.\nArchitettura.\nLa costruzione occupa la parte centrale del lotto disponibile creando due distacchi laterali verso l'interno dell'area in modo da garantire una discreta illuminazione e aerazione sui quattro lati del blocco, venendo a costituire un isolato a s\u00e9 stante. Il complesso si impone per una concezione unitaria del progetto articolato su due blocchi angolari a \"C\" che raggiungono i 5 piani pi\u00f9 un piano attico; questi blocchi sono poi collegati sul fronte verso la strada e sull'interno da una piastra di abitazioni formata da due piani che come un basamento raccordano tutto l'isolato.\nSul fronte verso via Crispi \u00e8 situato un ampio ingresso dal quale si accede, tramite un passaggio coperto che accoglie la portineria, a una corte interna. Da questo spazio condominiale di relazione si raggiungono agli angoli i quattro vani scala che servono le abitazioni e in posizione centrale l'alloggio del custode. Le semplici facciate a balconi che prospettano sulla corte interna sono qualificate dalle quattro pensiline in ferro e vetro colorato che riparano le scalette d'invito agli ingressi principali.\nLo schema planimetrico degli appartamenti presenta gli ambienti principali affacciati sui fronti esterni, siano essi sulla strada o sui distacchi laterali, mentre le scale, i vani accessori e i servizi prospettano sulla corte interna.\nIl blocco si inserisce nel contesto urbano del quartiere mantenendo un'estraneit\u00e0 di caratteri rispetto all'edilizia circostante, alludendo con evidenza a un diverso \"status\" sociale rispetto agli edifici cooperativi o a quelli da affitto dei paraggi. Ci\u00f2 si esprime nell'uso di una notevole quantit\u00e0 di elementi pseudo strutturali e decorativi che vanno dai colonnati di supporto delle architravature delle finestre fino agli incavi per le decorazioni scultoree e alle trabeazioni e cornici con dimensioni e caratteristiche cos\u00ec accentuate da costituire un esempio isolato nel panorama dell'edilizia fiorentina del periodo.\nProbabilmente le teste a tutto tondo che emergono dalle lunette sopra le finestre del secondo piano sono dovute all'intervento nel 1932 di Alessandro Giuntoli, all'epoca ingegnere capo dell'Ufficio edilizia del comune di Firenze."}
{"id": "1736837", "revid": "1573940", "url": "https://it.wikipedia.org/wiki?curid=1736837", "title": "Alloggi per dipendenti governativi di via XX Settembre", "text": "Il complesso di alloggi per dipendenti governativi di via XX Settembre 88-92 si trova a Firenze ed \u00e8 un interessante esempio di architettura dell'epoca fascista.\nStoria.\nL'edificio sorge nella zona di piazza della Vittoria, interessata da una delle maggiori espansioni degli anni '30.\nIl blocco di alloggi di via XX Settembre fu realizzato per iniziativa dell'Istituto nazionale per le case degli impiegati statali (INCIS) ed entr\u00f2 a far parte del patrimonio immobiliare dell'Istituto autonomo case popolari (IACP) di Firenze dopo la soppressione di questo ente.\nNon appena abitabili, gli appartamenti del complesso furono ceduti in propriet\u00e0. L'opera, a differenza dei contemporanei interventi di edilizia residenziale pubblica, non fu oggetto di particolare attenzione da parte della stampa quotidiana locale; solo su \"La Nazione\" del 14 settembre 1929 venne data notizia dell'ultimazione dei lavori di costruzione.\nArchitettura.\nIl blocco presenta il fronte principale su via XX Settembre che costeggia la riva destra del torrente Mugnone.\nI caratteri tipologici e formali adottati nella costruzione, rimandando a modelli stilistici di gusto ottocentesco, rendono l'edificio particolarmente compatibile al contesto urbano nel quale si inserisce, caratterizzato da un tessuto edilizio di palazzine eclettiche di inizio secolo.\nIl complesso \u00e8 costituito da un blocco con impianto planimetrico a \"U\", articolato in volumi di quattro e cinque piani. I 31 appartamenti sono serviti da tre vani scala ai quali si accede dal cortile adibito a deposito condominiale. L'ingresso comune su strada \u00e8 segnato da tre ampie arcate sorrette da pilastri con basi e capitelli in pietra serena e chiuso da una cancellata in ferro battuto decorato. Da qui si accede a un atrio coperto con volte a crociera che accoglie a destra e a sinistra gli ambienti della portineria costituendo una zona di filtro fra la strada e il cortile retrostante.\nSulle superfici intonacate dell'edificio risaltano gli elementi in pietra serena e laterizio dei balconcini coperti che caratterizzano la facciata asimmetrica. Le linee di gronda, le cornici delle aperture, le linee di marca davanzale costituiscono un ulteriore motivo decorativo delle facciate. Inoltre, gli affreschi delle lunette di alcune finestre, dei costoloni delle volte a crociera e dell'intradosso del balconcino posto sul prospetto principale su strada contribuiscono all'arricchimento cromatico dell'insieme."}
{"id": "1736841", "revid": "339392", "url": "https://it.wikipedia.org/wiki?curid=1736841", "title": "Supernacho", "text": ""}
{"id": "1736844", "revid": "15639757", "url": "https://it.wikipedia.org/wiki?curid=1736844", "title": "Gianbattista Guadagnini", "text": ""}
{"id": "1736847", "revid": "1714743", "url": "https://it.wikipedia.org/wiki?curid=1736847", "title": "Federico del Palatinato-Zweibr\u00fccken-Vohenstrauss-Parkstein", "text": "Biografia.\nEra figlio di Volfango del Palatinato-Zweibr\u00fccken, conte del Palatinato-Zweibr\u00fccken, e di Anna d'Assia.\nAlla morte del padre, Federico e i fratelli maschi si spartisono i domini paterni e ottenne il governo di Parkstein, Weiden e Pflege, divenendo conte Palatino del Zweibr\u00fccken-Vohenstrauss-Parkstein.\nSi spos\u00f2 a Ansbach nel 1587 Caterina Sofia di Legnica (1561-1608).\nMor\u00ec nel e trov\u00f2 sepoltura, come i suoi figli e pi\u00f9 tardi la moglie, a Lauingen.\nDiscendenza.\nFederico e Caterina Sofia ebbero tre figli ma nessuno riusc\u00ec a superare la prima infanzia:"}
{"id": "1736853", "revid": "599013", "url": "https://it.wikipedia.org/wiki?curid=1736853", "title": "Shefki Kuqi", "text": "Kuqi ha giocato per la maggior parte della sua carriera in Inghilterra, e ha giocato per vari club come lo Stockport County, lo Sheffield Wednesday, l'Ipswich Town, il Blackburn Rovers, il Crystal Palace e il ed ha anche militato nelle file dei gallesi dello . Colleziona tuttora pi\u00f9 di 500 presenze nei vari campionati britannici, e ha segnato circa 90 gol. Ha anche pi\u00f9 volte giocato per la Finlandia, con 7 gol in 62 presenze.\nBiografia.\nKuqi \u00e8 nato a Vu\u010ditrn, in Kosovo, ha cominciato la sua carriera giovanile nel Trepca, squadra della vicina Kosovska Mitrovica. Dopo aver giocato gi\u00e0 molte partite con la squadra, fu per\u00f2 costretto ad abbandonarla a causa della repressione etnica attuata dalla Serbia e la sua famiglia, in quanto kosovara, fu costretta ad emigrare, e Shefki si trasfer\u00ec a vivere in Finlandia.\nAnche i suoi fratelli Njazi e Albert, pi\u00f9 suo cugino Daut, sono calciatori.\nCarriera.\nClub.\nFinlandia.\nKuqi riprese a giocare a livello giovanile per il Kangasniemen Palloseura, e poi per il Mikkelin Kissat. Successivamente passa a giocare a livello professionistico, e gioca per molte squadre della Veikkausliiga finnica, come Mikkelin Palloilijat, FC Jokerit e soprattutto HJK Helsinki, una delle maggiori squadre della Finlandia. In pi\u00f9, nell'autunno 1998, poco prima che scoppiasse la guerra nel suo nat\u00eco Kosovo, debutta in Champions League con la maglia dell'HJK, dove arriva alla fase a gironi - dopo aver eliminato gli armeni dello Yerevan e i francesi del Metz nel preliminari. Due anni dopo sar\u00e0 capocannoniere del campionato con il Jokerit.\nStockport Country.\nKuqi pass\u00f2 allo Stockport County nel gennaio 2011. \u00c8 tuttora considerato uno dei \"salvatori\" del County, perch\u00e9, grazie alla sua velocit\u00e0, la sua forza, e il suo istinto al gol riusc\u00ec ad impedire che lo Stockport retrocedesse, segnando 6 gol nelle 18 partite giocate nel suo primo periodo a Stockport. Ancora oggi \u00e8 il secondo giocatore nella storia dello Stockport con pi\u00f9 presenze nella sua nazionale.\nSheffield Wednesday.\nL'anno, dopo, nel gennaio 2002, pass\u00f2 allo Sheffield Wednesday, con il quale segn\u00f2 19 gol fino al settembre 2003, non riuscendo a evitare la retrocessione. Kuqi segn\u00f2 anche nello \"Steel City Derby\" (\"Il Derby della Citt\u00e0 dell'Acciaio\") contro i concittadini dello Sheffield United, chiudendo all'81' la vittoria all'Hillsborough Stadium (casa del Wednesday) cominciata con un gol di Lloyd Owusu.\nIpswich e Blackburn.\nNel settembre 2003 passa all'Ipswich Town a titolo gratuito. Qui realizza 20 nella Championship 2004-2005, passando poi al , squadra di Premier. Nella stagione 2005-2006 segna 7 gol in Premier con la maglia del Blackburn.\nCrystal Palace.\nNonostante il suo Blackburn avesse conquistato la qualificazione in Coppa UEFA, ad agosto si trasferisce al Crystal Palace, militante in Championship, per 2,5 milioni di sterline.\nLa prima stagione al Selhurst Park non \u00e8 molto prolifica, con soli 7 gol in 38 partite. Ad agosto 2007, un anno dopo, si trasferisce al , in Premier, per un prestito di quattro mesi, durante i quali colleziona 10 presenza senza per\u00f2 segnare mai.\nSuccessivamente, Kuqi viene messo sulla lista delle cessioni e privato di due settimane di stipendio dal manager del Palace Neil Warnock per alcuni gesti offensivi rivolti ai tifosi a causa dei fischi di questi ultimi a lui rivolti durante la sua sostituzione dopo una prestazione opaca nella sconfitta per 2-0 contro il Wolverhampton il 23 febbraio 2008. Inoltre, pare che il suo inserimento nella lista cessioni sia dovuto anche ad un suo calo di forma.\nNel marzo 2008, Kuqi ritorna all'Ipswich in prestito sino alla fine della stagione. Per la stagione 2008-09 fatica a trovare spazio in prima squadra, ma Warnock lo usa come riserva nel pareggio esterno contro l'Ipswich e nella vittoria casalinga contro il Charlton a settembre, e il 4 ottobre segna il secondo gol del 2-0 contro il Nottingham Forest. Il ritorno di Kuqi in prima squadra segna la fine di un periodo nero, e, entro la fine della stagione, diventa il capocannoniere dei suoi. Nonostante ci\u00f2, Kuqi rifiuta la proposta di rinnovo offertagli dal team il 27 gennaio 2009.\nCoblenza.\nFinito il periodo di contratto con il Crystal Palace il 1\u00ba luglio 2009, firma un biennale per i tedeschi del Coblenza, dove raggiunge il fratello Njazi Kuqi.\nSwansea City.\nAppena 6 mesi dopo, il 25 gennaio 2010, Kuqi lascia il Coblenza trasferendosi a costo zero allo Swansea City, tornando cos\u00ec in Inghilterra dopo la rescissione consensuale del contratto col Coblenza. Segna il suo primo gol con la maglia bianco-nera nell'1-0 al suo Crystal Palace il 9 febbraio 2010.\nNonostante segni 7 gol in 16 partite, dopo neanche nove mesi Kuqi lascia lo Swansea per il , in prestito trimestale a partire dal 13 settembre 2010. Il suo primo gol con la nuova maglia, realizzato durante la sua terza presenza, lo mette a segno ancora contro il Crystal Palace, nel vittorioso 5-0 del Pride Park Stadium. Il gol \u00e8 il risultato di un retropassaggio errato del difensore avversario Claude Davis, sul quale Kuqi si avventa in scivolata anticipando il portiere avversario Juli\u00e1n Speroni. Pi\u00f9 tardi, Kuqi stesso dichiara, scherzando, che il suo gol \u00e8 stato il pi\u00f9 brutto dei 5 messi a segno dal derby in quella partita. Il 26 gennaio 2011 rescinde consensualmente con lo Swansea il contratto che lo lega al club, non riuscendo pi\u00f9 a giocare in prima squadra.\nNewcastle e altre esperienze.\nIl mese successivo, il 10 febbraio 2011, viene acquistato dalla squadra di Premier del per il resto della stagione. Prende la maglia numero 42 e debutta contro la sua ex-squadra, il Blackburn Rovers, il 12 febbraio 2011, entrando al 90\u00ba minuto dello 0-0 finale.\nDopo altre due esperienze (una all', l'altra all'), si ritira momentaneamente e si trasferisce a Vercelli dal fratello.\nNell'agosto 2014 d\u00e0 la possibilit\u00e0 a un ritorno nel calcio, stufo del ruolo di allenatore.\nDal 30 agosto \u00e8 in prova al Monza ma affermando di sentirsi ancora un calciatore ritirato ma con la voglia di tornare a emozionarsi col calcio.\nNazionale.\nKuqi debutta con la maglia della Nazionale finlandese il 18 agosto 1999, contro il Belgio, poco dopo aver ricevuto la cittadinanza finlandese. Nel periodo fra il 1999 ed il 2010 \u00e8 stato regolarmente convocato in Nazionale; il 24 novembre 2010 annuncia il suo ritiro dalla Nazionale.\nStatistiche.\nPresenze e reti nei club.\n\"Statistiche aggiornate al 19 maggio 2013.\""}
{"id": "1736858", "revid": "2134764", "url": "https://it.wikipedia.org/wiki?curid=1736858", "title": "Sylvain Legwinski", "text": ""}
{"id": "1736864", "revid": "767487", "url": "https://it.wikipedia.org/wiki?curid=1736864", "title": "Alfred William Pollard", "text": "Biografia.\nAlfred William Pollard studi\u00f2 alla King's College School a Londra e poi al St John's College dell'universit\u00e0 di Oxford. Nel 1883 fu assunto al British Museum, in qualit\u00e0 di assistente presso il Department of Printed Books; fu poi promosso assistente conservatore (Assistant Keeper) nel 1909, e infine conservatore nel 1919. Nell'ultimo anno Pollard fu nominato professore di bibliografia inglese alla University of London. Pubblic\u00f2 il giornale \"The Library\" per trent'anni (1903-34), e fu Segretario Onorario della Bibliographical Society dal 1893 al 1934.&lt;br&gt;\nFu autore, in collaborazione con G.R. Redgrave del \"Short-Title Catalogue of English Books Printed in England, Scotland, and Ireland, and of English books Printed Abroad, 1475-1640\" (Londra 1926), primo tentativo di redigere una bibliografia nazionale inglese.\nPollard scrisse su numerosi argomenti di letteratura inglese lungo tutta la sua carriera; collabor\u00f2 con vari studiosi di discipline specialistiche; cur\u00f2 la pubblicazione di \"Le Morte d'Arthur\" di Thomas Malory, nonch\u00e9 di una collezione di \"Fifteenth Century Poetry and Prose\". Rimase per lungissimo tempo amico del poeta e filologo Alfred E. Housman, e fu collega del celebre studioso shakespeariano Edmund K. Chambers."}
{"id": "1736869", "revid": "1543377", "url": "https://it.wikipedia.org/wiki?curid=1736869", "title": "Spazio vettoriale quoziente", "text": "In matematica, e pi\u00f9 precisamente in algebra lineare, lo spazio vettoriale quoziente o spazio quoziente \u00e8 uno spazio vettoriale ottenuto da una coppia di spazi vettoriali formula_1 uno contenuto nell'altro. Lo spazio quoziente si ottiene \"collassando\" formula_2 allo zero. Si indica con formula_3, che si legge formula_4 mod formula_2.\nDefinizione.\nDato uno spazio vettoriale formula_4 ed un sottospazio vettoriale formula_2, lo spazio quoziente formula_3 \u00e8 l'insieme quoziente di formula_4 (cio\u00e8 l'insieme delle classi di equivalenza su formula_4) determinato dalla relazione d'equivalenza:\nCio\u00e8, formula_12 \u00e8 equivalente a formula_13 se uno pu\u00f2 essere ottenuto dall'altro aggiungendo un elemento del sottospazio formula_2.\nLa classe di equivalenza di formula_12 \u00e8 spesso denotata con:\ndal momento che \u00e8 data da:\nLo spazio quoziente formula_3 \u00e8 quindi definito come formula_19, l'insieme di tutte le classi di equivalenza su formula_4 per formula_21. La funzione che associa ad un vettore formula_22 la classe di equivalenza formula_23 \u00e8 detta \"mappa quoziente\".\nCome nella costruzione di un gruppo quoziente, addizione e moltiplicazione per scalare \"passano al quoziente\": sono cio\u00e8 definite in formula_3 prendendo dei rappresentanti qualsiasi delle classi d'equivalenza. La dimensione dello spazio quoziente si dice \"codimensione\" di formula_2 in formula_4. Se formula_4 \u00e8 finito-dimensionale, questo \u00e8 esattamente:\nLo spazio quoziente \u00e8 uno spazio vettoriale astratto, non necessariamente isomorfo a un sottospazio di formula_4.\nAd esempio, sia formula_30 l'usuale piano cartesiano e formula_31 una retta passante per l'origine. Allora, assumendo che ogni retta \u00e8 parallela a se stessa, lo spazio quoziente formula_32 rispetto alla relazione di parallelismo tra rette pu\u00f2 essere identificato come l'insieme di tutte le rette in formula_33 parallele a formula_31. In generale, se formula_4 \u00e8 una somma diretta di sottospazi formula_2 e formula_37:\nallora il quoziente formula_3 \u00e8 naturalmente isomorfo a formula_37. Un importante esempio di spazio funzionale quoziente \u00e8 lo spazio Lp.\nPropriet\u00e0.\nSomma diretta.\nIn presenza di una somma diretta:\nlo spazio quoziente formula_3 \u00e8 isomorfo in modo naturale a formula_37. L'isomorfismo \u00e8 dato da:\ndove un elemento formula_12 di formula_46 \u00e8 scritto in un unico modo come formula_47, con formula_48 appartenenti rispettivamente a formula_49.\nDimensioni.\nVale la successione esatta corta di spazi vettoriali:\nIn particolare:\nSpazi di Banach.\nSe formula_33 \u00e8 uno spazio di Banach e formula_53 un sottospazio chiuso di formula_33, allora il quoziente formula_55 \u00e8 ancora uno spazio di Banach. Per definire una norma su formula_55 si pone:\nLo spazio vettoriale quoziente formula_55 \u00e8 dunque completo rispetto alla norma.\nEsempi.\nSia formula_59 lo spazio di Banach delle funzioni continue a valori reali e definite sull'intervallo formula_60, equipaggiato con la norma del sup. Sia formula_53 il sottospazio delle funzioni tali che formula_62. Allora la classe di equivalenza di qualche funzione formula_63 \u00e8 determinata dal suo valore in formula_64, e lo spazio quoziente formula_65 \u00e8 isomorfo a formula_66.\nSe formula_33 \u00e8 uno spazio di Hilbert allora lo spazio quoziente formula_55 \u00e8 isomorfo al complemento ortogonale di formula_53.\nGeneralizzazione a spazi localmente convessi.\nLo spazio quoziente di uno spazio localmente convesso per un sottospazio chiuso \u00e8 ancora localmente convesso. Infatti, si supponga formula_33 uno spazio localmente convesso in cui la topologia \u00e8 generata da una famiglia di seminorme formula_71, con formula_72 un insieme di indici. Sia formula_53 un sottospazio chiuso e si definiscano le seminorme formula_74 su formula_55 nel seguente modo:\nAllora formula_55 \u00e8 localmente convesso e la topologia definita su di esso \u00e8 la topologia quoziente. Se inoltre formula_33 \u00e8 metrizzabile allora lo \u00e8 anche formula_55. Se formula_33 \u00e8 uno spazio di Fr\u00e9chet allora lo \u00e8 anche formula_55."}
{"id": "1736871", "revid": "1714743", "url": "https://it.wikipedia.org/wiki?curid=1736871", "title": "Carlo I del Palatinato-Zweibr\u00fccken-Birkenfeld", "text": "Biografia.\nAlla morte del padre nel 1569, Carlo e i fratelli maschi si spartirono i territori del padre e lui ottenne il Palatinato-Zweibr\u00fccken-Birkenfeld, che govern\u00f2 fino al 1600. Successivamente ottenne anche il Palatinato-Sponheim che govern\u00f2 dal 1584 al 1600.\nSpos\u00f2 a Celle nel 1586 Dorotea di Braunschweig-L\u00fcneburg (1570-1649).\nMor\u00ec nel 1600 e trov\u00f2 sepoltura a Meisenheim.\nDiscendenza.\nLa coppia ebbe quattro figli che continuarono il ramo Palatinato-Zweibr\u00fccken-Birkenfeld:"}
{"id": "1736873", "revid": "262426", "url": "https://it.wikipedia.org/wiki?curid=1736873", "title": "UTorrent", "text": ""}
{"id": "1736875", "revid": "287204", "url": "https://it.wikipedia.org/wiki?curid=1736875", "title": "Grand Prix Wolber", "text": "Il Grand Prix Wolber era una corsa in linea maschile di ciclismo su strada che si disput\u00f2 in Francia dal 1922 al 1931.\nStoria.\nSponsorizzato dall'azienda di pneumatici Wolber, si tenne per la prima volta nell'ottobre 1922, sulla distanza di 242\u00a0km, con la vittoria dello svizzero Heiri Suter. La prova venne presto considerata come una sorta di Campionato del mondo non ufficiale per professionisti, essendo riservata ai corridori piazzatisi ai primi tre posti delle maggiori classiche belghe, francesi, italiane e svizzere, e risultando essere fino al 1929 l'ultima gara della stagione. Tranne l'edizione del 1927, che fu disputata a squadre, tutte le altre vennero disputate nella forma della prova in linea. Cinque furono i successi di ciclisti belgi, due di svizzeri e francesi e uno italiano, con Costante Girardengo.\nQuando l'UCI introdusse nel 1927 i campionati del mondo su strada per professionisti, la gara cominci\u00f2 a perdere di importanza e, dopo l'edizione del 1931, non venne pi\u00f9 disputata.\nAlbo d'oro.\n\"Aggiornato all'edizione 1931.\""}
{"id": "1736877", "revid": "287204", "url": "https://it.wikipedia.org/wiki?curid=1736877", "title": "Scudo gotico", "text": ""}
{"id": "1736878", "revid": "1564499", "url": "https://it.wikipedia.org/wiki?curid=1736878", "title": "Lingua arwi", "text": "Arwi (\u0644\u0633\u0627\u0646 \u0627\u0644\u0623\u0631\u0648\u064a \"lis\u0101n-ul-arw\u012b\" ; \u0b85\u0bb0\u0baa\u0bc1-\u0ba4\u0bae\u0bbf\u0bb4\u0bcd \"arabu-tamil\") \u00e8 un dialetto tamil con influenze lessicali e fonetiche dell'arabo, che era usato ampiamente dalla minoranza musulmana dello stato di Tamil Nadu in India e dello Sri Lanka. Come lingua parlata si \u00e8 estinta.\nL'alfabeto Arwi utilizzava l'alfabeto arabo con in pi\u00f9 tredici lettere proprie dell'alfabeto Arwi, usate per rappresentare le vocali tamil \"e\" e \"o\" oltre a diverse consonanti tamil che non potevano essere rappresentate dall'alfabeto arabo tradizionale."}
{"id": "1736884", "revid": "188116", "url": "https://it.wikipedia.org/wiki?curid=1736884", "title": "Dipartimento per l'innovazione e le tecnologie", "text": "Il Dipartimento per l'innovazione e le tecnologie (DIT) \u00e8 stata la struttura, incardinata presso la Presidenza del Consiglio dei ministri, preposta alla definizione e all'attuazione delle politiche per lo sviluppo della societ\u00e0 dell'informazione, nonch\u00e9 delle connesse innovazioni tecnologiche per le pubbliche amministrazioni, i cittadini e le imprese.\nStoria.\nPrecursore della struttura \u00e8 l'Ufficio per l'innovazione tecnologica (DPCM 15 aprile 2000).\nNel 2001, durante il governo Berlusconi II, le relative funzioni furono delegate a Lucio Stanca, nominato \"ministro per l'innovazione e le tecnologie\". Nell'atto di conferimento dell'incarico (DPCM 9 agosto 2001) fu precisato che, in attesa della costituzione di uno specifico dipartimento, il ministro avrebbe potuto avvalersi di quattro distinte strutture:\nFu successivamente istituito il dipartimento per l'innovazione e le tecnologie (DPCM 27 settembre 2001), il quale, espressamente contemplato dalla disciplina di riordino delle strutture generali della presidenza del Consiglio (DPCM 23 luglio 2002), fu pi\u00f9 volte riorganizzato (DM 18 dicembre 2001, DM 13 agosto 2002).\nNel 2006, durante il governo Prodi II, le funzioni proprie del dipartimento, nonch\u00e9 quelle facenti capo al dipartimento della funzione pubblica, furono assegnate a Luigi Nicolais, nominato \"ministro per le riforme e le innovazioni nella pubblica amministrazione\". Il dipartimento fu poi riorganizzato (DM 16 aprile 2007).\nNel 2008, sotto il governo Berlusconi IV, le funzioni di entrambi i dipartimenti furono delegate a Renato Brunetta, nominato \"ministro per la pubblica amministrazione e l'innovazione\".\nNel 2009 il dipartimento per l'innovazione e le tecnologie assunse la denominazione di dipartimento per la digitalizzazione della pubblica amministrazione e l'innovazione tecnologica (DPCM 28 aprile 2009), con funzioni specifiche e distinte rispetto al dipartimento della funzione pubblica (DPCM 1 marzo 2011, DPCM 1 ottobre 2012).\n\u00c8 stato quindi oggetto di una successiva riorganizzazione (DM 13 luglio 2011).\nNel 2012 il dipartimento fu di fatto privato delle sue funzioni; queste furono assegnate all'Agenzia per l'Italia digitale, cui furono devolute anche le competenze in precedenza attribuite a DigitPA e all'Agenzia per la diffusione delle tecnologie per l'innovazione (DL 83/2012). Il dipartimento non fu formalmente soppresso, in attesa di una nuova disciplina in materia.\nCi\u00f2 \u00e8 avvenuto nel 2019, quando il Governo Conte I ha istituito un nuovo dipartimento per la trasformazione digitale (DTD) che ha assorbito le competenze del DIT."}
{"id": "1736892", "revid": "110157", "url": "https://it.wikipedia.org/wiki?curid=1736892", "title": "57P/du Toit-Neujmin-Delporte", "text": "57P/du Toit-Neujmin-Delporte, o cometa du Toit-Neujmin-Delporte \u00e8 una cometa periodica del Sistema solare, appartenente alla famiglia delle comete gioviane. Nel 2002 \u00e8 stato scoperto che la cometa si \u00e8 frantumata in pi\u00f9 di 19 frammenti.\nScoperta.\nLa storia della scoperta della cometa risulta piuttosto complicata a causa dell'inaffidabilit\u00e0 delle comunicazioni durante la Seconda guerra mondiale. Daniel du Toit scopr\u00ec la cometa il 18 luglio 1941, lavorando presso l'osservatorio Boyden in Sudafrica, ma la sua comunicazione via cavo non raggiunse l'Harvard College Observatory fino al 27 luglio. Nel frattempo, durante una campagna di \"routine\" di ricerca degli asteroidi, Grigorij Nikolaevi\u010d Neujmin dell'osservatorio di Simeiz, in Crimea, individu\u00f2 la cometa su una piastra fotografica esposta il 25 luglio. Conferm\u00f2 l'osservazione il 29 luglio, ma il suo radiogramma da Mosca impieg\u00f2 20 giorni per raggiungere Harvard. L'annuncio ufficiale della scoperta della nuova cometa risale al 20 agosto 1941. Pochi giorni dopo tuttavia divenne noto che Eug\u00e8ne Joseph Delporte aveva individuato la cometa il 19 agosto dall'Osservatorio Reale del Belgio, ed anche lui fu aggiunto alla lista degli scopritori.\nInfine, dopo qualche altra settimana, giunse ad Harvard la comunicazione che Paul Oswald Ahnert, dell'Osservatorio di Sonneberg, in Turingia, aveva scoperto la cometa il 22 luglio, ma era troppo tardi per riconoscere il suo apporto.\nPassaggio del 1996 e successivi.\nNel passaggio al perielio del 1996 la cometa \u00e8 entrata in \"outburst\", termine inglese utilizzato per indicare un repentino cambiamento nell'attivit\u00e0 di un nucleo cometario, che conduce ad una rapida espansione della chioma. Come conseguenza di tale evento, il nucleo cometario si \u00e8 frammentato, presumibilmente nei pressi del perielio del 1996.\nNel luglio del 2002 fu osservato un oggetto che seguiva la cometa sulla sua orbita. Analisi approfondite attraverso il programma NEAT della NASA hanno permesso di contare ben altri 18 componenti."}
{"id": "1736893", "revid": "31360", "url": "https://it.wikipedia.org/wiki?curid=1736893", "title": "Lago Coquivacoa", "text": ""}
{"id": "1736896", "revid": "122285333", "url": "https://it.wikipedia.org/wiki?curid=1736896", "title": "Peter Hopkirk", "text": "Biografia.\nNacque a Nottingham, figlio di Frank Stewart Hopkirk, un cappellano di carcere, e di Mary Perkins. Crebbe a Danbury, nell'Essex. Fu istruito alla \"Dragon School\" di Oxford, dove gioc\u00f2 a rugby. Fin dall'infanzia si appassion\u00f2 ai romanzi di spionaggio dello scozzese John Buchan e alle storie dell'India del romanzo Kim di Rudyard Kipling.\nPrima di esordire come giornalista a Fleet Street, Hopkirk serv\u00ec come giovane ufficiale nei \"King's African Rifles\" nel 1949 in Somalia, lo stesso battaglione dove prestava servizio come soldato scelto Idi Amin Dada, pi\u00f9 tardi divenuto il sanguinario dittatore dell'Uganda.\nViaggi\u00f2 per molti anni nelle regioni che costituiscono l'ambientazione dei suoi 6 libri: Russia, Asia Centrale, Caucaso, Cina, India e Pakistan, Iran e Turchia orientale. \nLa sua passione furono i personaggi, le avventure e i contesti che fecero parte della contesa tra Britannici e Russi per il controllo dell'Asia tra il XIX e gli anni Venti del XX secolo, quel Grande Gioco \"che giorno e notte mai non cessa\".\nPrima di diventare autore a tempo pieno, fu reporter per la \"Independent Television News\", corrispondente da New York per il Sunday Express ed in seguito ha lavorato per quasi vent'anni a The Times, cinque come capo reporter e poi come specialista del Medio ed Estremo Oriente."}
{"id": "1736899", "revid": "15640738", "url": "https://it.wikipedia.org/wiki?curid=1736899", "title": "Gottfried von Banfield", "text": ""}
{"id": "1736903", "revid": "262426", "url": "https://it.wikipedia.org/wiki?curid=1736903", "title": "UClinux", "text": ""}
{"id": "1736904", "revid": "648716", "url": "https://it.wikipedia.org/wiki?curid=1736904", "title": "Pink Star", "text": "La Pink Star fu un piroscafo mercantile di propriet\u00e0 statunitense battente bandiera panamense; varata nel 1926, fu affondata il 20 settembre 1941 da un U-Boot tedesco durante la seconda guerra mondiale\nLa nave faceva parte di un convoglio che trasportava cibo verso l'Inghilterra quando venne affondata dall\"'U-552\". La \"Pink Star\" con un carico di 4.100 tonnellate part\u00ec da New York il 3 settembre 1941 e venne affondata a 61,36\u00b0 di latitudine nord, 35,7\u00b0 di longitudine ovest.\nCostruita nel 1926, era precedentemente nota col nome di \"Lundby\" e battente bandiera danese. L'equipaggio era formato da 35 uomini. I dispersi furono 13.\nCollegamenti esterni.\n Scheda e immagine"}
{"id": "1736907", "revid": "585241", "url": "https://it.wikipedia.org/wiki?curid=1736907", "title": "Lingua olandese media", "text": "L'olandese medio \u00e8 un nome collettivo per un numero di dialetti germanici occidentali correlati che furono parlati e scritti tra il 1150 e il 1500. Il loro antecedente \u00e8 l'antico olandese.\nAll'epoca non esisteva ancora una lingua comune, ma i vari dialetti erano mutuamente comprensibili."}
{"id": "1736913", "revid": "174925", "url": "https://it.wikipedia.org/wiki?curid=1736913", "title": "Teorema di rigidit\u00e0 di Mostow", "text": "In geometria differenziale, il teorema di rigidit\u00e0 di Mostow asserisce che una variet\u00e0 iperbolica completa e di volume finito \u00e8 determinata dal suo gruppo fondamentale. Il teorema vale soltanto in dimensione maggiore o uguale di tre.\nIl teorema \u00e8 stato dimostrato da Mostow nel 1968 per le variet\u00e0 compatte e quindi esteso da Prasad a tutte le variet\u00e0 complete di volume finito. La versione estesa \u00e8 a volte chiamata teorema di Mostow-Prasad.\nEnunciato.\nL'enunciato del teorema di rigidit\u00e0 di Mostow-Prasad \u00e8 il seguente.\nSiano formula_1 e formula_2 due variet\u00e0 iperboliche complete e di volume finito della stessa dimensione formula_3. Ogni isomorfismo\nfra i gruppi fondamentali \u00e8 indotto da una isometria\nIl teorema \u00e8 valido in particolare per tutte le 3-variet\u00e0 iperboliche chiuse: queste sono infatti automaticamente complete e di volume finito.\nIl teorema implica che due variet\u00e0 iperboliche di dimensione formula_3 con gruppi fondamentali isomorfi sono isometriche, e quindi omeomorfe."}
{"id": "1736923", "revid": "729019", "url": "https://it.wikipedia.org/wiki?curid=1736923", "title": "Guglielmo Giorgio Federico d'Orange-Nassau", "text": "Biografia.\nLa campagna dei Paesi Bassi (1793-1795).\nContesto.\nIl 20 aprile 1792 l'Assemblea Nazionale Francese, debitamente provocata con la Dichiarazione di Pillnitz, dichiar\u00f2 guerra al Sacro Romano Impero Germanico di Leopoldo II. Dopo aver fermato l'esercito alleato del duca di Brunswick a Valmy, il 20 settembre, il generale Dumouriez invase i Paesi Bassi austriaci, vinse a Jemappes, il 6 novembre, occup\u00f2 il paese e lo annesse. Il motto del giorno era \u00abtutti i governi sono nostri nemici, tutti i popoli sono nostri amici\u00bb.\nIl turno delle Provincie Unite venne il 1\u00ba febbraio 1793, allorch\u00e9 la Convenzione Nazionale dichiar\u00f2 loro guerra, insieme all'Inghilterra. Non ve n'era una necessit\u00e0 diretta, in quanto i due paesi erano formalmente legati da una alleanza, la Triplice Alleanza del 1788, unicamente difensiva. Ma Londra esercitava una profonda influenza sul piccolo alleato, a seguito della severa sconfitta militare inflitta nel corso della recente Quarta guerra anglo-olandese. Inoltre, il terzo \"partner\" della Triplice era il Regno di Prussia, gi\u00e0 in guerra con la Francia e che, soprattutto, aveva, appena sei anni prima, invaso le Provincie Unite, reinsediando Guglielmo V a \"statolder\" e mettendo fine alla Prima Rivoluzione batava.\nLa difesa dei Paesi Bassi austriaci.\nIn dette circostanze, nel 1793, il Principe Federico, diciannovenne, prese servizio nell'esercito agli ordini del fratello maggiore Guglielmo, che aveva avuto dal padre l'onore del comando militare, con il compito di sostenere l'esercito imperiale del Coburgo nel tentativo di bloccare l'invasione del Dumouriez.\nMesse insieme delle truppe disperse, Federico seppe condurle contro una colonna francese spintasi avanti: la ricacci\u00f2 sino al fiume Lys (un affluente della Schelda), liberando le cittadine di Geertruidenberg e Klundert (nel Brabante Settentrionale).\nNel settembre 1793, all'indomani della sconfitta inglese ad Hondschoote, alla testa di una colonna, venne investito da un inatteso attacco del generale Houchard nei pressi di Wervik, un villaggio ai confini fra i Paesi Bassi austriaci e la Francia: perse 4.000 uomini (fra feriti e prigionieri) e 42 cannoni, e lo stesso Principe venne ferito mentre combatteva alla testa della sua fanteria olandese e dovette ripiegare sino a Bruges.\nSuccessivamente, insieme al fratello, seppe offrire un contributo importante alla disfatta del Dumouriez a Neerwinden, il 18 marzo 1794. In quello stesso anno venne promosso generale di cavalleria.\nL'invasione francese dei Paesi Bassi.\nAl principio dell'anno successivo, gli Orange-Nassau furono costretti ad arrendersi all'inevitabile: l'8 gennaio 1795 un nuovo esercito francese, appoggiato da contingenti di Patrioti e guidato dal generale Pichegru, approfitt\u00f2 del gelo della Mosa e del braccio del Reno per invadere le Province Unite, alla fine del dicembre 1794. \nAlla notizia i Patrioti olandesi presero il controllo di Amsterdam, ove, il 3 febbraio 1795, proclamarono la Repubblica Batava, dando compimento alla cosiddetta Seconda Rivoluzione batava.\nDopo che i francesi ebbero conquistato la provincia di Utrecht, il Principe Federico, segu\u00ec il padre nella sua fuga in Inghilterra, il 18 gennaio 1795. L'indomani, Pichegru occup\u00f2 Amsterdam. Il 4 Piovoso (23 gennaio) la cavalleria francese cattur\u00f2 la flotta olandese, bloccata dal ghiaccio sullo Helder: una singolare impresa che port\u00f2 alle stelle la fama del generale Pichegru.\nL'esilio.\nL'attivit\u00e0 militare, tuttavia, aveva reso Federico una figura popolare, almeno fra i sostenitori del partito orangista, tanto da impensierire gli occupanti francesi, i quali lo sospettavano molto attivo nell'organizzazione dell'opposizione alla neo-costituita Repubblica Batava, Sicuramente, incoraggi\u00f2 i nobili delle fedeli province di Gheldria, Overijssel e Frisia a fare quanto possibile per sabotare l'adozione di una costituzione.\nOvvero, ancora nel gennaio 1796, la \"Gazzetta Nazionale di Parigi\", nel segnalarle la presenza a Brema, accanto al generale Van der Duyn, ammoniva i repubblicani batavi \u00ab...a stare in guardia\u00bb.\nNel corso della breve permanenza in Inghilterra, di Federico s'innamor\u00f2 la principessa Maria, figlia di Giorgio III del Regno Unito: i due non si sposarono, poich\u00e9 il re stabil\u00ec di non sposare la figlia minore prima delle sorelle maggiori.\nGenerale dell'esercito imperiale.\nLe gesta belliche di Federico erano state giudicate complessivamente brillanti, specie se confrontate con l'opacit\u00e0 del comandante dell'esercito imperiale, il feldmaresciallo di Coburgo.\nCi\u00f2 gli consent\u00ec, nel 1796, di essere ammesso al servizio dell'esercito imperiale, con il grado di maggiore-generale. Con la sua brigata venne impiegato sul fronte del Basso Reno (ove operava il feldmaresciallo Clerfayt, succeduto nel 1794 al Coburgo) e si mise in luce, in particolare, di fronte alla citt\u00e0 di Kehl, che seppe conquistare con un assalto.\nNel febbraio 1797 raggiunse l'esercito dell'Arciduca Carlo, sul fronte italiano, con il grado di tenente-feldmaresciallo. Partecip\u00f2 alla sfortunata campagna di Lombardia, ma seppe conquistare la fiducia dell'arciduca Carlo.\nMa le sorti della guerra erano state segnate dall'apparire in scena del giovane generale Bonaparte, il quale, concluso l'assedio di Mantova, il 17 ottobre 1797 costrinse gli austriaci ai preliminari di pace di Campoformio ed al successivo Congresso di Rastatt: rinunciarono alla Lombardia ed al resto d'Italia, in cambio di Venezia.\nLa seconda coalizione anti-francese.\nPreparazione della seconda campagna d'Italia.\nLa \"chance\" della riscossa si manifest\u00f2 nel 1798-1799, quando Napoleone era impegnato nella Egitto, con la flotta distrutta ad Abukir.\nIn preparazione della prossima campagna in Italia, la corte di Vienna doveva scegliere un comandante in capo per l'armata d'Italia: su pressione del Thugut, appena rientrato in carica come ministro degli esteri, venne scelto il Principe Federico d'Orange: lo descriveva come il \u00abnuovo principe Eugenio\u00bb e sottolineava l'\"intimit\u00e0\" che lo legava all'Arciduca Carlo, allora comandante supremo di tutti gli eserciti imperiali e destinato al comando dell'armata di Germania.\nComandante dell'armata d'Italia.\nAccadde cos\u00ec che, nel novembre 1798, Federico, appena ventiquattrenne, venne promosso generale di artiglieria e \"Feldzeugmeister\", con autorit\u00e0 sull'intero esercito austriaco in Italia. Come capo del quartier-generale gli venne affiancato il generale Melas, un tirolese che aveva una ottima conoscenza del teatro bellico italiano. Come aiutante di campo ebbe l'allora capitano Federico Bianchi, un viennese di padre comasco che, 22 anni pi\u00f9 tardi, avrebbe sconfitto Murat a Tolentino. Insieme si dimostr\u00f2 \u00ab...giovane, intrepido, pieno di genio e di ardore bellico\u00bb. \nAveva predisposto il proprio piano militare e compiuto le necessarie ricognizioni, e si mostrava tanto sicuro da aver inviato a Vienna pressanti richieste a dichiarare al pi\u00f9 presto guerra alla Francia, prima che questa potesse rafforzare le proprie posizioni in Italia.\nLa morte improvvisa.\nNon ebbe, per\u00f2, nemmeno il tempo di cominciare la campagna: mor\u00ec all'improvviso, a Padova, il 6 gennaio 1799, per una infezione. Assistito dal proprio assistente, il futuro generale de Perponcher Sedlnitsky. \nFu, probabilmente, una grande sfortuna per gli austriaci, che si videro costretti a passare il comando al suo secondo, il Melas che costrinse i francesi del Joubert ad abbandonare le repubbliche giacobine italiane, ma, il 14 maggio dell'anno successivo, sub\u00ec da Napoleone la clamorosa sconfitta di Marengo.\nQuando la notizia giunse a Londra, alla principessa Mary, figlia di Giorgio III del Regno Unito venne concesso di portare, ufficialmente, il lutto.\nLa salma riposa nella \"Nieuwe Kerk\" di Delft, accanto ai membri della casata. Nel 1896, su iniziativa della regina Emma (moglie di Guglielmo III dei Paesi Bassi), essa venne trasportata a Delft da Padova, unitamente al monumento funerario, realizzato dal Canova nel 1806 e gi\u00e0 collocato nella citt\u00e0 veneta."}
{"id": "1736924", "revid": "39884", "url": "https://it.wikipedia.org/wiki?curid=1736924", "title": "Higinio Angl\u00e9s", "text": "Figura eminente della musicologia internazionale per la seriet\u00e0 e competenza dei suoi lavori, fu membro di diverse associazioni e accademie, ed organizzatore e presidente di diversi congressi di musica sacra e musicologia.&lt;br&gt;\nIl 6 gennaio 1958 gli fu concessa la Gran Croce di Sant'Isabella la Cattolica. Dopo la sua morte, il suo corpo riposa nel cimitero del suo paese natale.\nCarriera.\nCome musicologo.\nStudia musica a Barcellona a partire dal 1913, i suoi insegnanti sono Cogul, De Gibert, Barber\u00e0 e Pedrell. Prosegue gli studi a Friburgo in Brisgovia sotto la guida di W. Gurlitt e, a Gottinga e Monaco, con F. Ludwig. Nel corso degli anni ricopr\u00ec diverse ed importanti cariche:\nCome sacerdote.\nOrdinato sacerdote a Tarragona, nel 1912, si dedic\u00f2 contemporaneamente sia all'apostolato che alla ricerca e insegnamento della musica sacra, della quale tent\u00f2 di preservare gli autentici valori rimanendo sempre fedele servitore della Chiesa cattolica."}
{"id": "1736925", "revid": "15641018", "url": "https://it.wikipedia.org/wiki?curid=1736925", "title": "Lincei", "text": ""}
{"id": "1736926", "revid": "15641030", "url": "https://it.wikipedia.org/wiki?curid=1736926", "title": "Lidia (regione)", "text": ""}
{"id": "1736927", "revid": "15641036", "url": "https://it.wikipedia.org/wiki?curid=1736927", "title": "Colonne di Ercole", "text": ""}
{"id": "1736949", "revid": "767487", "url": "https://it.wikipedia.org/wiki?curid=1736949", "title": "Soffredi del Grazia", "text": "Biografia.\nFiglio di Contessa di Iacopino e di Grazia di Soffredi, appartenenti alla famiglia dei nobili Borghesi, svolse a Pistoia attivit\u00e0 di notaio partecipando attivamente alla vita politica della citt\u00e0.\nRecatosi nel dicembre del 1275 a Provins si dedic\u00f2 alla traduzione in volgare dei trattati di filosofia di Albertano da Brescia (gi\u00e0 tradotti nel 1268 da Andrea da Grosseto) che risultano trascritti a Pistoia nel 1278."}
{"id": "1736950", "revid": "1543377", "url": "https://it.wikipedia.org/wiki?curid=1736950", "title": "Fort Hood", "text": "Fort Hood, cos\u00ec chiamato in onore del generale confederato John Bell Hood, \u00e8 una base dell'esercito degli Stati Uniti situata a met\u00e0 strada fra Austin e Waco in Texas. La parte principale di Fort Hood \u00e8 un Census-designated place nella Contea di Bell che quando \u00e8 stata censita nel 2000 aveva una popolazione di 33.711 persone. Alcune parti della base sono situate nella Contea di Coryell.\nFort Hood \u00e8 l'unica base negli Stati Uniti occupata da due divisioni, la 4\u00aa Divisione di fanteria e la 1\u00aa Divisione di cavalleria, ed \u00e8 inoltre sede del comando del III Corpo; \u00e8 la pi\u00f9 grande base militare del mondo.\nLa strage del 5 novembre 2009.\nIl 5 novembre 2009 in uno degli edifici una persona in uniforme ha aperto il fuoco su militari e civili, uccidendo 13 persone e ferendone 32. L'autore della strage \u00e8 risultato essere il maggiore Nidal Malik Hasan, 39 anni, medico psichiatra di discendenze mediorientali con vent'anni di servizio, in procinto di partire per l'Iraq. Il militare, autore della strage, \u00e8 stato condannato alla pena capitale nel mese di agosto del 2013.\nSparatoria del 2 aprile 2014.\nIl 2 aprile 2014, un uomo armato ha aperto il fuoco nella base, uccidendo tre persone e ferendone almeno altre sedici prima di suicidarsi."}
{"id": "1736954", "revid": "400694", "url": "https://it.wikipedia.org/wiki?curid=1736954", "title": "2004 Cr\u00eauza de m\u00e4", "text": ""}
{"id": "1736957", "revid": "33888", "url": "https://it.wikipedia.org/wiki?curid=1736957", "title": "Il giorno dei trifidi", "text": "Il giorno dei trifidi (\"The Day of the Triffids\"), noto anche come L'orrenda invasione \u00e8 un romanzo di fantascienza dello scrittore inglese John Wyndham pubblicato nel 1951. Dal romanzo \u00e8 stato tratto nel 1963 un film omonimo, uscito in Italia come \"L'invasione dei mostri verdi\".\nTrama.\nI trifidi appartengono a una nuova specie vegetale, di probabile origine artificiale, hanno la capacit\u00e0 di sfilarsi dal terreno e muoversi lentamente su tre robusti steli. Queste piante, oltretutto, sono carnivore e riescono a nutrirsi degli insetti grazie alla resina che espellono dal fusto. Tuttavia si rivelano ben presto anche antropofagi, aspettando pazientemente che le loro vittime comincino a decomporsi per nutrirsene.\nI trifidi sembrano essere in grado di comunicare fra loro e sono dotati di un verticillo terminale fornito di un mortale aculeo avvelenato, ma l'uomo decide comunque di coltivarli per l'eccellenza dell'olio che si ricava dalla loro linfa.\nIl protagonista della storia \u00e8 Bill Masen, un biologo addetto alla coltivazione dei trifidi, ricoverato in ospedale per un incidente nel quale i suoi occhi sono entrati in contatto con il veleno della pianta. Essendo bendato, non ha potuto ammirare lo spettacolo della inusuale pioggia di meteore della sera prima, che hanno illuminato il cielo di verde per diverse ore. Masen scopre per\u00f2 che tutti quelli che hanno assistito alla scena sono diventati ciechi, e si ritrova completamente solo a vagare per la citt\u00e0 di Londra, silenziosa e brancolante, dove i pochi vedenti si approfittano della situazione o sono tenuti in schiavit\u00f9 da non vedenti senza scrupoli.\nFra questi Josella Playton, una giovane scrittrice resa famosa da un romanzo rosa di contenuto piccante, che Masen libera dal suo aguzzino e porta con s\u00e9. Si riforniscono di armi e passano la notte in un appartamento abbandonato, dove cominciano ad essere attratti l'uno dall'altra.\nIl giorno dopo si recano negli edifici dell'Universit\u00e0 attirati da un segnale luminoso (la luce di un faro, chiara indicazione a cui potevano rispondere i soli vedenti), dove trovano un gruppo di persone vedenti e non vedenti organizzate da un uomo chiamato Michael Beadley, che intende abbandonare la citt\u00e0 per la campagna ed invia i superstiti a far provviste per lo scopo. La sera vengono spiegati a tutti i piani della comunit\u00e0, che prevedono l'abolizione del matrimonio monogamico e l'ammissione di un certo numero di donne non vedenti con il compito di continuare la specie; questo provoca agguerrite discussioni.\nNella notte scatta un allarme e con l'inganno un certo numero di persone vengono rapite e distribuite in diversi gruppi di non vedenti, con il compito di fare da guida. Wilfred Coker, uno della comunit\u00e0, ha deciso questa mossa azzardata perch\u00e9 pensa in questo modo di poter salvare quante pi\u00f9 persone possibile.\nBill perde il contatto con Josella e si trova ad organizzare uno di questi gruppi, dovendolo difendere dall'assalto di alcuni saccheggiatori. Alla fine si ritrova libero dai suoi guardiani, ma il senso di responsabilit\u00e0 gli impedisce di abbandonare i non vedenti, che dipendono in tutto e per tutto da lui. Partir\u00e0 infine, ma solo dopo che una malattia avr\u00e0 ucciso tutti gli altri; sar\u00e0 lui stesso ad aiutare a morire una coraggiosa ragazza diciottenne, che gli si era offerta (ed era stata rifiutata) in cambio della promessa di restare con il gruppo.\nLibero, Bill si mette alla ricerca di Josella per le strade della citt\u00e0, dove le epidemie e la fame stanno decimando la popolazione. Ritornato all'Universit\u00e0 scopre un messaggio che rimanda chi lo legge alla Villa di Tynsham, e ritrova il suo rapitore ora pentito delle sue azioni. I due partono assieme alla volta di Tynsham, dove scoprono che il gruppo si \u00e8 diviso e Florence Durrant sta organizzando una comunit\u00e0 basata sui pi\u00f9 rigorosi princ\u00ecpi cristiani. Josella non \u00e8 l\u00ec e non ci sono indicazioni che si trovi con l'altro gruppo; tuttavia Bill decide di partire sulle sue tracce e Coker, perplesso dalla, a suo dire, poca organizzazione della comunit\u00e0, si associa a lui.\nDurante il viaggio si imbattono in un trio di sopravvissuti, ed insieme decidono di creare una base in un vecchio castello fortificato per poter esplorare i dintorni alla ricerca del gruppo di Michael Beadley. La campagna \u00e8 invasa dai trifidi che sono carnivori e attaccano gli esseri umani. La squadra, a cui si \u00e8 aggiunta una anziana signora del luogo, decide di ritornare a Tynsham per evitare una fine per isolamento, ma Bill vuole tentare un'ultima carta e si separa dagli altri in direzione di una localit\u00e0 nel Sussex, di cui ricorda aver sentito parlare Josella.\nLungo la strada soccorre una bimba, Susan, assediata dai trifidi e la porta con s\u00e9. Dopo un lungo cammino scorgono un segnale luminoso che riescono a raggiungere, e finalmente Bill pu\u00f2 ricongiungersi con Josella. Il luogo \u00e8 in una fattoria in cui si \u00e8 rifugiata con altre tre persone non vedenti, che miracolosamente erano riuscite a sopravvivere nonostante l'attacco reiterato dei trifidi. Bill vorrebbe tornare a Tynsham, ma le condizioni dei residenti non consentono un viaggio e quindi si rassegna ad attendere tempi migliori; pi\u00f9 avanti scopre in una sua esplorazione che Tynsham \u00e8 abbandonato ed infestato dai trifidi.\nIl gruppo tenta quindi di organizzarsi nella fattoria ed ha relativamente successo; le brevi puntate nei borghi vicini consentono di approvvigionarsi del necessario. Tuttavia i trifidi aumentano la loro aggressivit\u00e0 e progressivamente circondano la fattoria, attirati dai rumori. Ogni espediente viene messo in pratica per allontanarli, ma ogni volta si conseguono solo risultati marginali.\nIl tempo passa e sei anni dopo un aereo atterra in prossimit\u00e0 della casa: \u00e8 un uomo di Beadley, che li informa che il loro gruppo ha combattuto a lungo i trifidi ed infine ha fondato una colonia nell'Isola di Wight dopo averla liberata dalle piante assassine. Anche Coker, dopo diverse peripezie, si \u00e8 rifugiato sull'isola. Bill ed i suoi sono addolorati dal dover lasciare la propria casa per ricongiungersi a Beadley, e decidono quindi di temporeggiare prima della partenza.\nLe cose precipitano quando la fattoria viene raggiunta da una squadra paramilitare, capeggiata da un certo Torrence, che Bill riconosce come uno dei teppisti che ha affrontato a Londra. Torrence pretende di installare nella fattoria altre diciassette persone non vedenti, da usare come braccianti; nei suoi sogni vede la costruzione di un sistema feudale, con tanto di esercito per la difesa nazionale. Infine, annuncia di voler portare via la giovane Susan, per impiegarla al quartier generale. Bill e Josella sembrano rassegnati a cedere alle richieste ma pi\u00f9 tardi, sfruttando la notte e le abbondanti bevute offerte agli ospiti dagli abitanti della casa, si allontanano dopo aver sabotato i mezzi degli inseguitori.\nIl libro termina con il ricongiungimento alla colonia dell'Isola di Wight, e con la speranza che l'uomo possa un giorno liberarsi dai trifidi e tornare ad avventurarsi libero sulla Terra.\nOpere derivate.\nNel 2001 lo scrittore horror Simon Clark ne ha realizzato un seguito (su autorizzazione degli eredi di Wyndham), \"Night of the Triffids\" (inedito in italiano), ambientato 25 anni dopo il primo ed avente come protagonista David Masen, figlio di Bill e Josella Playton.\nAdattamenti.\nEsistono varie trasposizioni del romanzo di Wyndham:"}
{"id": "1736958", "revid": "257717", "url": "https://it.wikipedia.org/wiki?curid=1736958", "title": "L'orrenda invasione", "text": ""}
{"id": "1736965", "revid": "17654", "url": "https://it.wikipedia.org/wiki?curid=1736965", "title": "Torquato il Molleggiato", "text": ""}
{"id": "1736966", "revid": "767487", "url": "https://it.wikipedia.org/wiki?curid=1736966", "title": "La visita (film 1963)", "text": "La visita \u00e8 un film del 1963 diretto da Antonio Pietrangeli, con protagonisti Fran\u00e7ois P\u00e9rier e Sandra Milo, la cui interpretazione viene giudicata tra le migliori della sua carriera.\nTrama.\nLa trentaseienne Pina \u00e8 impiegata presso il consorzio agrario di un paese in riva al Po. Un giorno conosce Adolfo, commesso quarantaquattrenne in una libreria di Roma. I due, conosciutisi tramite un annuncio pubblicato su una rivista, sono entrambi soli ed in cerca di una sistemazione affettiva. L'uomo va quindi a conoscere di persona la signorina nel paesino di lei, in Pianura Padana, dove la donna vive da sola. Nel corso dell'incontro entrambi si svelano per quello che effettivamente sono: desiderosi tutti e due di vincere la loro solitudine.\nCritica.\nIl noto critico cinematografico francese Georges Sadoul lo ritenne tra i migliori film del regista, parlando di \u00abuna amarezza sincera e priva di compiacenza\u00bb."}
{"id": "1736968", "revid": "1305772", "url": "https://it.wikipedia.org/wiki?curid=1736968", "title": "Low Desert Punk", "text": "Low Desert Punk \u00e8 una etichetta discografica californiana, fondata ad inizio 2008 da Brant Bjork, ex batterista di Kyuss e Fu Manchu, nonch\u00e9 cantante e chitarrista del gruppo Brant Bjork and the Bros, e Cale Bunker, un regista amico di lunga data di Brant. L'etichetta nasce dalle ceneri della Duna Records, fallita a fine 2007. \nSecondo il sito ufficiale la nuova etichetta pubblicher\u00e0 i vecchi e i nuovi dischi di Brant Bjork, sia in formato digitale, che in cd e vinile, ristampando anche alcuni classici mai pubblicati in vinile dalla Duna , come il disco dei Che con Alfredo Hern\u00e1ndez alla batteria e Dave Dinsmore al basso. Inoltre, verr\u00e0 pubblicato materiale vecchio e nuovo dei Fatso Jetson, la band stoner dei fratelli Lalli, in cui Brant ha militato negli anni '90.\nLa prima release ufficiale, prevista per la met\u00e0 di maggio 2008 \u00e8 Punk Rock Guilt. Si tratta di registrazioni del 2005 precedentemente note come \"New Jersey Sessions\", rimaste inedite."}
{"id": "1736975", "revid": "125105818", "url": "https://it.wikipedia.org/wiki?curid=1736975", "title": "Walter Emanuel Jones", "text": "\u00c8 famoso soprattutto per aver interpretato il ruolo di Zack Taylor, il primo Black Ranger della serie TV \"Power Rangers\".\nBiografia.\nNato e cresciuto nella zona ovest di Detroit, si \u00e8 diplomato alla Chula Vista High School. La sua vera vocazione \u00e8 la danza, e infatti non solo ha studiato e insegnato a ballare la salsa, ma \u00e8 anche stato vincitore dell'edizione 2004 del Mayan International Salsa Championship.\nAl giorno d'oggi, \u00e8 ancora in contatto con l'attore Austin St. John, suo ottimo amico fin dai tempi dei Power Rangers. \u00c8 anche amico dell'attore Wally Wingert; \u00e8 stato proprio Jones a convincere quest'ultimo a lavorare nei Power Rangers, ed ecco Wingert nei panni del Psycho Ranger blu nelle serie e .\nIn un episodio di un talk-show americano, ha detto che, quando lo incontrava per la strada, la gente gli chiedeva principalmente perch\u00e9 lui, come afroamericano, era il Power Ranger nero e perch\u00e9 la ragazza asiatica (Thuy Trang) era diventata il Power Ranger giallo.\nNel giugno 2007 \u00e8 apparso nella prima fiera dedicata ai Power Rangers, il Power Morphicon, svoltosi a Los Angeles. Jones \u00e8 comparso nei panni di ospite a sorpresa.\nCarriera artistica.\nJones \u00e8 famoso soprattutto per aver interpretato il ruolo del primo Power Ranger nero, Zack Taylor. Lascia la serie nel mezzo della seconda stagione, si dice per dei disaccordi riguardanti il suo stipendio. Nella serie, la sua partenza viene giustificata dicendo che lui, assieme a Trini e Jason, \u00e8 stato scelto tra molti ragazzi di Angel Grove per un progetto umanitario in Svizzera. Jones viene sostituito da Johnny Yong Bosch.\nJones ritorna nel mondo dei Power Rangers in \"\", dove doppia uno dei mostri della serie; \nMa il curriculum di Walter Jones non \u00e8 fatto solo di Power Rangers: ha cominciato con una comparsata nel film \"Chi non salta bianco \u00e8\" ed \u00e8 apparso anche nel film su \"Malcolm X\".\nIl resto sono serie televisive trasmesse sia in America che in tutto il mondo, come \"Sabrina, vita da strega\", \"Buffy l'ammazzavampiri\" o \"\"."}
{"id": "1736976", "revid": "120104533", "url": "https://it.wikipedia.org/wiki?curid=1736976", "title": "C\u00e9cile Sorel", "text": "Allieva di Madame Dorval e di Madame Favart, trascorse i primi anni della sua carriera recitando per il teatro leggero; entrata all'Od\u00e9on nel 1899, pass\u00f2 nel 1901 alla Com\u00e9die ove rimase come \"soci\u00e9taire\" fino al 1933 e dove si impose in parti di \"grande coquette\" portando nel teatro di prosa una ventata di operettistico divismo. Tra le interpretazioni pi\u00f9 significative ricordiamo quelle della contessa ne Le mariage de Figaro e di C\u00e9limene ne \"Il misantropo\" (Le Misanthrope) di Moli\u00e8re.\nTornata al teatro leggero, in un repertorio a lei pi\u00f9 congeniale, ove potevano trionfare il suo stravagante abbigliamento e l'eccentricit\u00e0 della sua personalit\u00e0, apparve al Casino de Paris, all'Alhambra e in vari teatri di rivista parigini. Dal 1952, abbandonati quegli atteggiamenti che ne avevano fatto una sorta di intramontabile istituzione del teatro francese, si era ritirata in solitudine. "}
{"id": "1736977", "revid": "174925", "url": "https://it.wikipedia.org/wiki?curid=1736977", "title": "C\u00e9cile Emilie Seurre", "text": ""}
{"id": "1736978", "revid": "20090", "url": "https://it.wikipedia.org/wiki?curid=1736978", "title": "Don Pappagallo", "text": ""}
{"id": "1736980", "revid": "339392", "url": "https://it.wikipedia.org/wiki?curid=1736980", "title": "Senzio Saturnino", "text": ""}
{"id": "1736985", "revid": "33689", "url": "https://it.wikipedia.org/wiki?curid=1736985", "title": "Soso (mosaicista)", "text": "\u00c8 l'unico mosaicista dell'antica Grecia ricordato da Plinio .\nOpere.\nSoso \u00e8 ricordato come l'autore della celebre rappresentazione della \"stanza non spazzata\" () in vivace policromia e di un altro raffinato mosaico che raffigura delle colombe che bevono da un vaso metallico, proiettando le loro ombre sulla superficie mobile dell'acqua. Entrambe le opere vengono situate da Plinio a Pergamo ed \u00e8 possibile che facessero parte di uno stesso pavimento di triclinio. Plinio ne ricorda la finezza e la cura dei particolari.\nSoso incontr\u00f2 singolare fortuna nel mondo antico grazie a queste due opere che furono pi\u00f9 volte copiate nei secoli seguenti (a Roma, a Pompei, a Delo)."}
{"id": "1736988", "revid": "1272592", "url": "https://it.wikipedia.org/wiki?curid=1736988", "title": "Tavares", "text": ""}
{"id": "1736994", "revid": "767487", "url": "https://it.wikipedia.org/wiki?curid=1736994", "title": "Sotie", "text": "Sotie, o sottie, \u00e8 un testo drammatico-satirico francese fiorito nei sec. XVI e XVII. Il termine deriva dal nome dei suoi personaggi (\"sots\"), sorta di buffoni falsamente sciocchi che agivano guidati da un capo (\"Prince de sots\").\nStoria.\nComponimenti allegorici basati essenzialmente sulla satira sociale e politica, le \"soties\" ebbero grande fortuna sotto Luigi XII, che ne fece un vero e proprio strumento della sua politica; come esempio basti citare la famosa rappresentazione \"Jeu du Prince de sots\" di Pierre Gringore, che attaccava Giulio II.\nProibiti durante il regno di Francesco I, i testi delle \"soties\" sono una testimonianza della storia del costume e della lingua parlata del tempo.\nEvoluzione.\nModerne riprese del genere della Sotie sono \"I sotterranei del Vaticano\" (1914) di Andr\u00e9 Gide e, in Italia, \"Il cavaliere e la morte\" (1988) di Leonardo Sciascia."}
{"id": "1736995", "revid": "110157", "url": "https://it.wikipedia.org/wiki?curid=1736995", "title": "Live at Whitehouse", "text": "Live at the Whitehouse \u00e8 il secondo album live pubblicato dalla band hardcore punk The Exploited, pubblicato nel 1987.\nIn questo album ci sono alcuni brani presi da tutti i quattro album precedenti del gruppo. Il suono \u00e8 quello classico degli Exploited, un suono molto semplice ma duro, tipico dell'hardcore punk."}
{"id": "1736998", "revid": "287204", "url": "https://it.wikipedia.org/wiki?curid=1736998", "title": "Rene Bolf", "text": ""}
{"id": "1736999", "revid": "78273", "url": "https://it.wikipedia.org/wiki?curid=1736999", "title": "Canto lirico", "text": ""}
{"id": "1737000", "revid": "44876", "url": "https://it.wikipedia.org/wiki?curid=1737000", "title": "Luciano Gariboldi", "text": "Carriera.\nDifensore dotato di prestante fisico e di grande potenza, cresce tra le file dello Stradella, dove viene \"pescato\" dall'Inter che lo fa esordire in Serie A a nemmeno vent'anni. A Milano disputa tre campionati, al termine dei quali passa all'Atalanta. Con i neroazzurri di Bergamo milita per quattro stagioni, tutte nel massimo campionato, diventando un punto fermo della difesa.\nPassa quindi al Verona, in Serie B, e poi al Bari, dove resta per cinque stagioni ottenendo anche una promozione nel massimo campionato. Dopo una stagione alla Reggiana (serie B) decide di concludere la carriera in serie D nello SNIA Varedo.\nAl termine della carriera si trasfer\u00ec a Brembilla, dove apr\u00ec una macelleria alternando al lavoro il ruolo di allenatore, dirigente ed accompagnatore della Brembillese sino alla scomparsa."}
{"id": "1737002", "revid": "28592", "url": "https://it.wikipedia.org/wiki?curid=1737002", "title": "Arsenij Tarkovskij", "text": ""}
{"id": "1737003", "revid": "767487", "url": "https://it.wikipedia.org/wiki?curid=1737003", "title": "Live and Loud (The Exploited)", "text": "Live and Loud \u00e8 un album live della band hardcore punk The Exploited, pubblicato nel 1987 dalla Harry May Records."}
{"id": "1737007", "revid": "246700", "url": "https://it.wikipedia.org/wiki?curid=1737007", "title": "T\u00fcrkiye 1.Lig 1967-1968", "text": "L'edizione 1967-1968 della T\u00fcrkiye 1.Lig vide la vittoria finale del Fenerbah\u00e7e Istanbul.\nCapocannoniere del torneo fu Fevzi Zemzem (G\u00f6ztepe Spor Kul\u00fcb\u00fc), con 19 reti."}
{"id": "1737008", "revid": "599013", "url": "https://it.wikipedia.org/wiki?curid=1737008", "title": "Aurelio Santagostino", "text": "Carriera.\nViene scoperto tra i dilettanti dal Milan, che lo fa esordire in Serie A a 18 anni. Con i rossoneri disputa cinque stagioni. Nell'ultimo anno, coronato dallo scudetto, segna 9 gol in 14 partite.\nPassa quindi all'Atalanta, dove sigla 10 reti nella prima stagione. Dopo il biennio a Bergamo scende in Serie B al Fanfulla prima ed al Cagliari poi, concludendo la carriera tra le file del Legnano, sempre nel campionato cadetto."}
{"id": "1737010", "revid": "1305772", "url": "https://it.wikipedia.org/wiki?curid=1737010", "title": "Doom RPG", "text": "Doom RPG \u00e8 un videogioco del 2005 per telefoni cellulari che fonde elementi della serie \"Doom\" (sia della serie classica che del pi\u00f9 recente \"Doom 3\") a quella dei giochi di ruolo a turni.\nModalit\u00e0 di gioco.\nLa visuale \u00e8 in prima persona; come in giochi di ruolo simili (\"Eye of the Beholder\", \"Dungeon Master\", \"Stonekeep\"), il movimento non \u00e8 libero come negli sparatutto in prima persona, ma sia il personaggio controllato che gli avversari seguono delle regole: la mappa \u00e8 suddivisa in caselle, e si pu\u00f2 passare da una all'altra spostandosi in orizzontale o verticale; ogni passo corrisponde al passare di un turno, cos\u00ec come l'uso di un'arma. Questo permette di pensare che tipo di attacco sferrare contro i mostri, che hanno debolezze diverse a seconda della loro \"famiglia\" di appartenenza.\nNel gioco sono presenti la maggior parte di armi, oggetti e mostri dell'originale \"Doom\", oltre ad alcune novit\u00e0: in particolare \u00e8 possibile usare un estintore per spegnere delle fiamme (e attaccare i nemici); un'ascia per aprire passaggi nascosti; un particolare collare, con il quale \u00e8 possibile catturare dei cani mutati (rappresentati dal medesimo sprite di \"Wolfenstein 3D\") che diventeranno temporaneamente un'arma e un riparo. Ogni mostro ha tre livelli diversi, dal pi\u00f9 debole al pi\u00f9 forte, differenziati dal colore e dal nome.\n\"Doom II RPG\".\nUn seguito, dal titolo \"Doom II RPG\", \u00e8 stato annunciato all'edizione 2008 del QuakeCon.\nIl motore grafico del gioco, probabilmente un'evoluzione del precedente, permette una risoluzione maggiore, strutture pi\u00f9 complesse e la presenza di oggetti tridimensionali. tra le nuove armi \u00e8 presente una \"pistola ad acqua santa\", ricaricabile presso ogni lavandino e in grado di danneggiare e spaventare tutte le creature demoniache (e per curarti), ma inefficace contro gli zombi. Oltre ai minigiochi, inoltre, sar\u00e0 possibile combattere contro nemici virtuali."}
{"id": "1737011", "revid": "124547899", "url": "https://it.wikipedia.org/wiki?curid=1737011", "title": "Rifugio Selleries", "text": "Il rifugio Selleries \u00e8 un rifugio situato nel comune di Roure (\"TO\"), in val Chisone, nelle Alpi Cozie, a 2.035\u00a0m s.l.m.. \nStoria.\nIl rifugio \u00e8 piuttosto antico: la prima parte della costruzione risale addirittura a met\u00e0 '800, ed in una cartolina di inizio '900 \u00e8 gi\u00e0 indicato come rifugio CAI. All'epoca la propriet\u00e0 dello stabile era comunque privata: i proprietari erano persone del luogo, che possedevano anche i terreni circostanti.\nLa costruzione fu modificata ed espansa pi\u00f9 volte: una prima volta nel 1922, ed una seconda negli anni sessanta del secolo scorso, fino a giungere alla configurazione odierna.\nNel 1996 il rifugio \u00e8 stato chiuso. Nel 2001 la struttura \u00e8 stata acquisita dalla Regione Piemonte che dal 2003 ha provveduto alla sua ristrutturazione. L'inaugurazione ufficiale della nuova struttura si \u00e8 avuta il 18 giugno 2006.\nCaratteristiche e informazioni.\nSi trova in val Chisone all'interno del parco naturale Orsiera - Rocciavr\u00e8, in una conca a 2030 metri di quota.\nAperto tutto l'anno, offre servizio ristorante, bar ed alberghetto. \u00c8 dotato di 40 posti letto, in parte in camerette indipendenti. L'intera struttura \u00e8 predisposta per l'accesso dei disabili.\nAccessi.\nNel periodo estivo si pu\u00f2 raggiungere il rifugio in auto salendo la val Chisone fino a Depot (frazione di Fenestrelle. Di qui si sale a Pracatinat lungo la strada che conduce al colle delle Finestre. Da Pracatinat il rifugio \u00e8 raggiungibile percorrendo circa 5\u00a0km di strada sterrata. In alternativa, oppure nel periodo invernale, si pu\u00f2 salire per sentiero partendo dalla frazione Villaretto Superiore di Roure Chisone.\nSci.\nIl Monte Orsiera \u00e8 una tipica meta sci-alpinistica, e l'intera zona offre notevoli opportunit\u00e0 per gli amanti di questa disciplina. Inoltre, sono possibili molte escursioni con le ciaspole.\nAltre attivit\u00e0.\nA poca distanza dal rifugio \u00e8 stata attrezzata una palestra di roccia per i praticanti dell'arrampicata."}
{"id": "1737012", "revid": "767487", "url": "https://it.wikipedia.org/wiki?curid=1737012", "title": "Live Lewd Lust", "text": "Live Lewd Lust \u00e8 un album live della band hardcore punk The Exploited pubblicato nel 1989."}
{"id": "1737015", "revid": "1315817", "url": "https://it.wikipedia.org/wiki?curid=1737015", "title": "Matteo Campani", "text": "Biografia.\nDi origine contadina, nato in una piccola localit\u00e0 nei pressi di Spoleto (a quell'epoca appartenente allo Stato Pontificio), fu sacerdote e parroco a San Tommaso in Parione a Roma. Accolse nella canonica i due fratelli, Pier Tommaso, orologiaio di professione, e il pi\u00f9 giovane Giuseppe. Versato lui stesso nelle arti meccaniche, fu egli stesso orologiaio, scrisse un trattato sull'orologeria, e con i fratelli costru\u00ec fra l'altro degli orologi silenzioso, i cosiddetti \"pendoli muti\", uno dei quali fu presentato al papa Alessandro VII. Fu anche ottico e probabilmente collabor\u00f2 con Giuseppe nella costruzione di lenti e dei famosi telescopi ottici di grande lunghezza focale utilizzati fra gli altri da Cassini all'Osservatorio Reale di Parigi. Al solo Matteo viene attribuita anche l'invenzione, attorno al 1678, della lanterna magica."}
{"id": "1737016", "revid": "767487", "url": "https://it.wikipedia.org/wiki?curid=1737016", "title": "Slick Rick", "text": "Oltre che per la sua musica, Slick Rick (conosciuto anche come MC Ricky D e Rick The Ruler) \u00e8 famoso per il continuo indossare gioielli enormi in tutte le sue apparizioni pubbliche.\nBiografia.\nSlick Rick nasce a Londra nel 1965, nel quartiere di South Wimbledon con il nome di Richard Walters. I suoi genitori hanno origini giamaicane, ed a 11 anni il piccolo Richard si trasferisce con la famiglia a New York, nel Bronx, dove si avvicina alla musica rap incontrando B-Weezy. Da bambino perse la vista all'occhio destro, a causa di un vetro rotto che lo colp\u00ec.\nEntra nella \"La Gurardia High School of Music &amp; Art\", dove diventa amico dell'MC Dana Dane. I due costituiscono la Kangol Crew ed iniziano a farsi conoscere in tutta New York, nell'ambiente underground, partecipando a battaglie di freestyle.\nNel 1984, in una di queste occasioni, fa la conoscenza di Doug E. Fresh, importante MC, ed entra a far parte della sua Get Fresh Crew. MC Ricky D (soprannome di Richard all'epoca) stipula un contratto con Russell Simmons titolare del Def Jam Records, una delle pi\u00f9 famose etichette discografiche in circolazione. E proprio sul beatbox di Doug E. Fresh incide la canzone \"La Di Da Di\", musicalmente citata da tanti, sia rapper che cantanti (famoso il ritornello di \"Hypnotize\" di The Notorious B.I.G.), e rifatta da Snoop Dogg con il nome di \"Lodi Dodi\". Nel 1988 Slick Rick realizza \"The Great Adventures Of Slick Rick\", il suo primo album solista. Il singolo estratto \"Treath Her Like A Prostitute\", riscuote un notevole successo nelle strade. Nel 1989 il singolo \"If I'm Not Your Lover\" (con Al B. Sure), viene ascoltato positivamente dalla critica e dal pubblico, nelle classifiche si piazza al secondo posto. Lo stesso avviene per \"Children Story\", che conquista la top 5 della classifica R&amp;B.\n\u00c8 uno dei primi rapper ad aver ostentato la filosofia del \"bling bling\", ovvero la filosofia della ricchezza smodata e spudorata. La sua immagine infatti, \u00e8 resa caratteristica dai suoi medaglioni dorati e dalla benda nera che porta sull'occhio, indossata per coprire la ferita causata dalla schegge di vetro che lo colpirono da bambino.\nNel 1990 Richard inizia ad aver problemi con la legge, egli viene arrestato per aver sparato al cugino ed aver scatenato un inseguimento con la polizia. Dopo il processo, il rapper registra i brani dell'album \"The Ruler's Back\". Il nuovo album per\u00f2, si rivela un flop, fatta eccezione per il singolo \"I Shouldn't Have Done It\", che nel 1991 arriva in cima alla classifica R&amp;B.\nIl 1994 \u00e8 l'anno di \"Behind Bars\". L'anno successivo partecipa al documentario \"The Show\", che riscuote un successo esorbitante ed \u00e8 definibile un classico della discografia hip hop. Slick in prigione acquisisce la libert\u00e0 nel 1996 e si chiude in studio per realizzare un album di ritorno che stupisca i fan. Nel 1999 esce \"The Art of Storytelling\", che lo riconferma uno dei migliori nel suo campo e lo rimette in carreggiata, ma tre anni dopo, nel 2002, mentre si sta esibendo su di una nave da crociera irrompono degli agenti dall'ufficio immigrazione, che lo rinchiudono in una prigione della Florida. La causa: erano 10 anni che l'ufficio immigrazione tentava di rispedire Rick a Londra, perch\u00e9 all'epoca il suo trasferimento non era avvenuto nel rispetto delle leggi sull'immigrazione. Dopo un anno trascorso in prigione e numerosi processi, al rapper viene dato il permesso di rimanere negli Stati Uniti.\nNel 2004 la EA Sports Big inserisce Slick Rick all'interno del picchiaduro \"Def Jam Fight For NY\", videogioco per console."}
{"id": "1737021", "revid": "767487", "url": "https://it.wikipedia.org/wiki?curid=1737021", "title": "Don't Forget the Chaos", "text": "Don't Forget the Chaos \u00e8 una raccolta della band hardcore punk The Exploited pubblicata nel 1992."}
{"id": "1737024", "revid": "838137", "url": "https://it.wikipedia.org/wiki?curid=1737024", "title": "Lapide di Tivoli", "text": "La Lapide di Tivoli (latino: \"Lapis\" o \"Titulus Tiburtinus\") \u00e8 un'epigrafe latina ritrovata a Tivoli nel 1764. \u00c8 catalogata come \"ILS\" 918 = . Attualmente \u00e8 conservata nei Musei Vaticani.\nRiferisce di un secondo mandato di Augusto per un governatore della Siria. La lapide \u00e8 per\u00f2 pervenuta mutila e non riporta il nome del governatore. L'iscrizione recita: \nPRO\u2022CONSVL\u2022ASIAM\u2022PROVINCIAM\u2022OPT\u2026 DIVI\u2022AVGUSTI\u2022ITERVM\u2022SYRIAM\u2022ET\u2022PHO\u2026\nGli studiosi tradizionalmente hanno identificato l'anonimo governatore con Publio Sulpicio Quirinio. Questa la ricostruzione di Theodor Mommsen (tra parentesi quadre il testo mancante):\nConcordano con questa identificazione proposta da Mommsen e altri.\nSono stati per\u00f2 proposti altri consoli diversi da Quirinio per i quali \u00e8 possibile ipotizzare un secondo governatorato in Siria: Marco Vipsanio Agrippa; Marco Plauzio Silvano; Lucio Calpurnio Pisone. "}
{"id": "1737026", "revid": "1983214", "url": "https://it.wikipedia.org/wiki?curid=1737026", "title": "Nacho", "text": ""}
{"id": "1737027", "revid": "75435", "url": "https://it.wikipedia.org/wiki?curid=1737027", "title": "Titulus Tiburtinus", "text": ""}
{"id": "1737028", "revid": "75435", "url": "https://it.wikipedia.org/wiki?curid=1737028", "title": "Lapis Tiburtinus", "text": ""}
{"id": "1737029", "revid": "15756", "url": "https://it.wikipedia.org/wiki?curid=1737029", "title": "Il buon soldato Sc'v\u00e8ik", "text": "Il buon soldato Sc'v\u00e8ik (titolo originale: \"Osudy dobr\u00e9ho voj\u00e1ka \u0160vejka za sv\u011btov\u00e9 v\u00e1lky\", letteralmente \"Le fatidiche (o fatali) avventure del buon soldato \u0160vejk durante la guerra mondiale\") \u00e8 un romanzo satirico di umorismo nero, rimasto incompiuto, di Jaroslav Ha\u0161ek. Ispirato al personaggio da lui creato, comparso per la prima volta nel 1912, anno della pubblicazione del libro \"Il bravo soldato \u0160vejk e altre strane storie\" (\"Dobr\u00fd voj\u00e1k \u0160vejk a jin\u00e9 podivn\u00e9 historky\"), Ha\u0161ek, negli anni seguenti, trasfuse il personaggio nell'opera \"Il buon soldato Sc'v\u00e8ik\", che rimase interrotta dalla sua morte per insufficienza cardiaca, avvenuta il 3 gennaio 1923. Il protagonista \u00e8 un uomo boemo gioviale, modesto, ingenuo e sempliciotto che \u00e8 entusiasta di servire l'Impero austro-ungarico durante la prima guerra mondiale.\nIl romanzo - di cui erano previsti sei volumi - fu pubblicato in quattro tomi dal 1921 al 1923, illustrati da Josef Lada. Ha\u0161ek concluse i primi tre volumi (\"V z\u00e1zem\u00ed\", 1921; \"Na front\u011b\", 1922; \"Slavn\u00fd v\u00fdprask\", 1922) e inizi\u00f2 il quarto (\"Pokra\u010dov\u00e1n\u00ed slavn\u00e9ho v\u00fdprasku\", 1923), che rimase inconcluso. I diritti d'autore del quarto furono acquistati, dopo la morte di Ha\u0161ek, dal suo amico Karel Vanek, un giornalista, che aggiunse all'opera di Ha\u0161ek un quinto e sesto tomo.\nTema.\nIl romanzo di Ha\u0161ek, l'opera ceca pi\u00f9 tradotta al mondo (in pi\u00f9 di 120 lingue), si colloca nell'ambito della letteratura satirica e parodistica. Un vasto numero di critici lo ha considerato uno dei primi romanzi antimilitaristi, sviluppatisi negli anni che intercorsero tra la prima e la seconda guerra mondiale, e che ebbe come autori il francese Roland Dorgel\u00e8s (\"Les croix de bois\", Le croci di legno), il tedesco Erich Maria Remarque (\"Im Westen nichts Neues\", Niente di nuovo sul fronte occidentale), Pierre Jean Jouve (\"Tragique\", Canti tragici), Henri Barbusse (\"Le feu\", Il fuoco) e Georges Duhamel, che, partecipando alla guerra come medico, descrisse da vicino le sofferenze fisiche e psichiche dei soldati e Miroslav Krle\u017ea, il cui racconto \"La baracca\" contenuto nel suo libro \"Il dio Marte croato\" \u00e8 stato definito da Jean Paul Sartre come il pi\u00f9 bel racconto di guerra del Novecento.\nUn posto a s\u00e9 tra queste opere di denuncia dell'assurdit\u00e0 e dell'idiozia della guerra occupa \"Il buon soldato Sc'v\u00e8ik\" che solo dopo la scomparsa dello scrittore ceco, morto in miseria appena quarantenne, ebbe una vasta popolarit\u00e0, tanto da essere tradotto persino in giapponese e in coreano. Dall'opera di Ha\u0161ek la lingua ceca ha ereditato una serie di parole ispirate a Sc'v\u00e8ik come \"\u0161vejkovina\" (\"azione alla sc'v\u00e8ik\"), \"\u0161vejkovat\" (\"fare lo sc'v\u00e8ik\"), \"\u0161vejk\u00e1rna\" (\"un'assurdit\u00e0 militare\").\nHa\u0161ek non ebbe modo di assistere al grande successo del romanzo che, sceneggiato nel 1927 dal regista tedesco Erwin Piscator con la collaborazione di Bertolt Brecht e illustrato dai disegni di George Grosz, suscit\u00f2 l'entusiasmo del pubblico della Germania e dell'Europa centrale proprio negli anni appena precedenti la presa del potere della dittatura nazista che represse ogni libert\u00e0 d'espressione.\nLa produzione letteraria di Ha\u0161ek comprende anche opere teatrali e racconti umoristici, solo in parte arrivati sino a noi e non tradotti in italiano, composti intorno al 1920 quando il loro autore si trovava in Russia, ma solo la storia di Sc'v\u00e8ik, dopo il 1945, torn\u00f2 a interessare il pubblico europeo con nuove traduzioni e opere teatrali.\nIl romanzo di Ha\u0161ek ha in comune con la produzione letteraria antimilitarista solo notazioni di scorcio delle devastazioni e miserie della guerra che fa da sottofondo al racconto della marcia eroica e indefessa di Sc'v\u00e8ik verso Leopoli, dove non arriver\u00e0 mai: la morte del suo autore lo lascer\u00e0 in una cittadina delle retrovie mentre infuria la battaglia sul fiume Bug.\nL'antimilitarismo di Ha\u0161ek, pi\u00f9 che nella descrizione del volto tragico della guerra, si esprime in una satira feroce che attacca la societ\u00e0 in tutte le sue istituzioni: la monarchia, l'esercito, il clero, la burocrazia dell'Impero austro-ungarico preso di mira proprio nel momento in cui la guerra, esasperandone l'aspetto cialtronesco e corrotto, ne mostra senza piet\u00e0 la dissoluzione.\nTrama.\nSc'v\u00e8ik interviene nella Prima guerra mondiale.\nSc'v\u00e8ik \u00e8 un ormai attempato, tranquillo mercante di cani, dall'indefinibile razza e della ancora pi\u00f9 incerta provenienza, che egli con spudoratezza affibbia agli ingenui acquirenti.\nRiformato per reumatismi e idiozia acclarata, la guerra tuttavia lo coglie all'indomani dell'attentato di Sarajevo per i suoi strampalati discorsi nella bettola \"Il calice\" di Praga dove un agente in borghese della polizia politica ha l'occasione di mettersi in mostra accusandolo di alto tradimento. Portato alla Questura centrale Sc'v\u00e8ik per far piacere ai suoi inquisitori firma tranquillamente la confessione che lo accusa di alto tradimento e nel frattempo viene inviato alla commissione medico legale che lo pone in osservazione in manicomio.\nIl soggiorno al manicomio viene molto apprezzato da Sc'v\u00e8ik perch\u00e9, come lui dice, l\u00ec ognuno pu\u00f2 fare e dire quel che gli pare ed inoltre, poich\u00e9 la camicia di forza impedisce ogni movimento, si \u00e8 curati dagli infermieri come dei bimbi in fasce con bagni caldi e freddi e addirittura si \u00e8 imboccati.\nMa Sc'v\u00e8ik ha una carta che lo salva da tutte le critiche situazioni in cui si va a cacciare quella di \u00abidiota notorio\u00bb, come egli si dichiara ad ogni pi\u00e8 sospinto, ragion per cui viene cacciato dal manicomio come \u00abun simulatore debole di mente\u00bb.\nRestituito alla libert\u00e0 ma richiamato alle armi, vuole a tutti i costi, nonostante sia immobilizzato dai reumatismi, partecipare alla gloria delle future vittorie dell'imperialregio esercito e della \u00abpatria\u00bb austriaca tanto che il medico boemo chiamato a visitarlo lo riterr\u00e0 pazzo: non cos\u00ec i medici austriaci della commissione di leva che giudicandolo un simulatore lo condanneranno nuovamente alla prigione.\nSotto l'occhio vigile e terrorizzato dei suoi custodi, che ben sanno dell'odio dei boemi nei confronti degli austriaci, Sc'v\u00e8ik diretto alla prigione con le stampelle da invalido percorrer\u00e0 le vie di Praga inneggiando all'imperatore.\nDavvero come ha osservato un critico francese Sc'v\u00e8ik \u00e8 \u00abil solo militare della duplice monarchia che testimoniasse l'intento di sacrificarsi per sua Maest\u00e0 l'imperatore e la famiglia imperiale. il solo che sembrasse credere alla guerra, alla patria, all'esercito, al governo, e a tutte le magnifiche fandonie ufficiali\u00bb.\nIl cappellano militare Otto Katz.\nSalvato dalla prigione per l'intervento del cappellano militare Otto Katz, sacerdote per modo di dire - tra l'altro di origine ebraica - e vero militare bonaccione e ubriacone, che lo prender\u00e0 come suo attendente, Sc'v\u00e8ik si assumer\u00e0 il compito precipuo di vigilare, in spirito di simpatica fratellanza di bisbocce, sul suo superiore, spesso in condizioni etiliche disastrose, e di partecipare in allegria alla sua attivit\u00e0 pseudo religiosa come quella della messa da campo: una sorta di spettacolo comico offerto ai soldati con lo pseudo sacerdote interessato pi\u00f9 al vino della messa che alla celebrazione del rito. Sc'v\u00e8ik far\u00e0 da chierichetto di fortuna:\nI soldati vicini all'altare si meravigliano molto di un sacerdote che fischietti durante la messa, mentre Sc'v\u00e8ik volteggia ora a destra ora a sinistra dell'altare come in una danza. I soldati tuttavia gradiscono molto la celebrazione che commentano a voce alta: come quando alla bevuta del calice ricolmo di vino: \u00abChe garganella!\u00bb si esclama nelle file degli ufficiali e della truppa schierata.\nSc'v\u00e8ik attendente del tenente Luk\u00e1\u0161.\nLa carriera di attendente del cappellano militare Otto Katz finisce per Sc'v\u00e8ik quando il prete beone, rimasto senza un soldo, si gioca alle carte insieme a cento corone, prestito a fondo perduto di Sc'v\u00e8ik, lo stesso Sc'v\u00e8ik che, come vincita \"in natura\", diviene cos\u00ec l'attendente del tenente Luk\u00e1\u0161 che da allora in poi rimpianger\u00e0 amaramente quella vittoria alle carte.\nVenuto a sapere del suo precedente mestiere di mercante di cani il tenente ha la pessima idea di incaricare Sc'v\u00e8ik di trovare un cane di razza da tenere con s\u00e9 per compagnia.\nSecondo il suo solito Sc'v\u00e8ik incarica un suo amico di procurargliene di straforo uno. Presto fatto: solo che il cane \u00e8 del colonnello Federico Kraus che incontra il tenente che porta a spasso quello che crede il suo cane che inspiegabilmente fa le feste al suo vero padrone.\nDopo aver subito una reprimenda per aver acquistato un cane rubato ad un suo superiore Luk\u00e1\u0161 non pensa che alla vendetta che sfuma dopo questo colloquio:\n\u00ab...non capite che \u00e8 un terribile scandalo? Dite dunque la verit\u00e0: l'avete rubato o no?\u00bb \n\u00abFo umilmente notare, signor tenente, che non l'ho rubato\u00bb\n\u00abNon sapevate che era un cane rubato?\u00bb\n\u00abFo umilmente notare, signor tenente, che sapevo che era un cane rubato\u00bb\n\u00abSc'v\u00e8ik, Gesummaria! Dio del cielo, ti sparo bestia, animale, sudiciume! Ma siete davvero un tale citrullo?\u00bb\n\u00abFo umilmente notare, signor tenente, d'essere un tale citrullo.\u00bb\n\u00abPerch\u00e9 mi avete portato un cane rubato?...\u00bb\n\u00abPer farle piacere, signor tenente\u00bb\nE gli occhi miti ed innocenti di Sc'v\u00e8ik sorridente guardano in viso il tenente che, ormai rassegnato ad essere preda dell'idiozia di Sc'v\u00e8ik, l'indomani deve subire dal colonnello derubato il trasferimento al fronte ad un battaglione di prima linea formato da soldati serbi che avevano fatto fuori i loro ufficiali, boemi, com'era appunto il tenente Luk\u00e1\u0161.\nLe disavventure di Sc'v\u00e8ik sul treno.\nIl destino si accanisce contro Sc'v\u00e8ik che si fa rubare una valigia alla stazione dove assieme al suo tenente deve prendere il treno per trasferirsi al fronte presso Bud\u0115jovice. Ma non \u00e8 un gran perdita perch\u00e9, come riferisce al tenente in uno scompartimento occupato anche da un signore calvo intento alla lettura di un giornale, dentro la valigia rubata c'erano soltanto uno specchio e un attaccapanni \"presi in prestito\" alla padrona di casa, oggetti che Sc'v\u00e8ik avrebbe senz'altro restituiti dopo la fine della guerra.\nNonostante le occhiatacce del tenente, Sc'v\u00e8ik poi si lascia andare a delle considerazioni sulla calvizie che, dice, secondo alcuni dipende da disturbi psichici. A quel punto il signore calvo, che non \u00e8 altri che un generale in incognito, in visita d'ispezione a sorpresa proprio al reggimento dove \u00e8 stato trasferito il tenente Luk\u00e1\u0161, balza in piedi imprecando contro Sc'v\u00e8ik e si lancia in una reprimenda contro la mollezza degli ufficiali nei confronti dei loro sottoposti.\nMinacciato di essere preso a ceffoni dal suo tenente, Sc'v\u00e8ik per passare il tempo si mette a conversare con un ferroviere sulla presunta inutilit\u00e0 dei segnali d'allarme che secondo il ferroviere invece frenano immediatamente il treno. I due mentre conversano tengono le mani sull'impugnatura della maniglia che, non si sa come n\u00e9 da chi, viene tirata facendo fermare il treno.\nSc'v\u00e8ik proclama subito la sua innocenza affermando di non aver alcun interesse a fermare il treno dato che deve andare alla guerra e dichiara che, essendo innocente, non ha nessuna intenzione di pagare la multa per l'accaduto e, nel completo disinteresse e fatalistica rassegnazione del tenente Luk\u00e1\u0161, viene fatto scendere alla stazione di T\u00e1bor dove, concionando in un crocchio di spettatori, si guadagna la simpatia di un signore che paga per lui la multa e gli d\u00e0 del denaro per bersi una birra e pagarsi il viaggio sino a Bud\u0115jovice per raggiungere il suo tenente che ha con s\u00e9 tutti i documenti.\nNaturalmente Sc'v\u00e8ik si berr\u00e0 tutto il denaro ricevuto assieme ad altri commilitoni di passaggio, sennonch\u00e9 viene scoperto senza documenti da una ronda, che Sc'v\u00e8ik riesce a convincere di aver perso senza accorgersene i numerosi treni che sono passati per Bud\u0115jovice che lui vuole fortissimamente raggiungere per andare alla guerra.\nE non lo fermer\u00e0 neppure il fatto di non avere il denaro per il biglietto: raggiunger\u00e0 la sua destinazione a piedi.\nL'anabasi di Bud\u0115jovice.\nConvinto che tutte le strade portano a Bud\u0115jovice come a Roma, Sc'v\u00e8ik s'incammina per ricongiungersi al suo amato tenente.\nDurante la lunga marcia vari personaggi lo scambiano per un disertore e gli danno aiuto e consigli per sfuggire alla guerra fino a quando il nostro eroe, avendo compiuto un lungo giro, si ritrova nel villaggio di Putim dove era gi\u00e0 passato. Qui viene fermato dai gendarmi e condotto alla presenza del maresciallo della locale gendarmeria che si ritiene un uomo particolarmente astuto che \u00abnon insultava mai un fermato ma lo sottoponeva ad un tale fuoco di fila di domande da far confessare anche gli innocenti\u00bb. Il maresciallo \u00e8 convinto che Sc'v\u00e8ik sia una spia russa, anzi, un coraggioso ufficiale nemico da trattare con tutti gli onori prima di farlo impiccare.\nDopo un surreale interrogatorio viene imbandita un'abbondante cena che la presunta spia russa gradisce, lamentandosi solo della scarsit\u00e0 del t\u00e8 al rum. Occasione questa presa al volo dal maresciallo per far confessare la spia:\n\u00ab\u00c8 vero che in Russia si beve molto t\u00e8? E il rum si adopera anche l\u00e0?\u00bb\n\u00abIl rum si adopera in tutto il mondo signor maresciallo\u00bb\n- Adesso non cercare di ricorrere a sotterfugi pens\u00f2 il maresciallo... e in tono confidenziale... -\n\u00abCi sono belle ragazze in Russia?\u00bb\n\u00abRagazze belle ci sono in tutto il mondo\u00bb\nCondotto con soddisfazione il prigioniero, come lui crede, a confessare il maresciallo e l'appuntato festeggiano con una lauta cena annaffiata da varie bottiglie di liquore tanto che, completamente ubriachi, i due danno libero sfogo ai loro sentimenti antiaustriaci proclamando che cechi e russi sono dello stesso sangue e auspicando la vittoria dell'esercito russo.\nLa mattina dopo, rinsavito, il maresciallo rientra nelle vesti di fedele pubblico ufficiale dell'imperialregio governo e prima di stendere il definitivo rapporto rivolge le ultime domande per incastrare definitivamente la spia russa:\n\u00abSapete fotografare?\u00bb\n\u00abSo fotografare\u00bb\n\u00abE perch\u00e9 non avete con voi una macchina?\u00bb\n\u00abPerch\u00e9 non ne possiedo alcuna\u00bb...\n\u00ab\u00c8 difficile fotografare le stazioni ferroviarie?\u00bb\n\u00ab\u00c8 pi\u00f9 facile che fotografare qualcos'altro perch\u00e9 almeno non si muovono\u00bb\nCondotto alla gendarmeria di P\u00edsek col\u00e0 ci si convince che Sc'v\u00e8ik non sia altro che \u00abun volgarissimo disertore\u00bb da instradare al 91\u00ba reggimento di appartenenza per essere giudicato.\nSc'v\u00e8ik viene cos\u00ec portato alla caserma di Bud\u0115jovice dove quel giorno \u00e8 in servizio il tenente Luk\u00e1\u0161 che alzando gli occhi dalla sua scrivania si vede di fronte il suo attendente perduto:\n\u00abFaccio rispettosamente notare, signor tenente, che sono nuovamente ai suoi ordini\u00bb dice Sc'v\u00e8ik mentre fa il saluto con la faccia radiosa d'esultanza.\nDopo una notte passata in carcere Sc'v\u00e8ik viene esaminato dal colonnello Schr\u00f6der, ufficiale di carriera che disprezza gli ufficiali della riserva come il tenente Luk\u00e1\u0161 che oltretutto non partecipa alle cene e alle conversazioni del circolo ufficiali.\nIl colonnello quindi decide malignamente di riassegnare Sc'v\u00e8ik come attendente al tenente Luk\u00e1\u0161 che alla notizia \u00abusc\u00ec barcollando dall'ufficio del reggimento\u00bb.\nIn viaggio per Bruck.\nIl reggimento di Sc'v\u00e8ik si trasferisce a Bruck an der Leitha, alla frontiera tra Austria ed Ungheria, diretto verso i Carpazi.\nPoich\u00e9 mancano tre ore allo scadere dei tre giorni di prigione assegnati, Sc'v\u00e8ik pretende di essere condotto sul vagone degli arrestati assieme ad un compagno di prigionia, il volontario con ferma annuale Marek, un beffardo, giocoso intellettuale che riuscir\u00e0 a farsi assegnare il compito di storico del reggimento. Per tenersi in vantaggio Marek comincer\u00e0 subito a scrivere molto improbabili e fantasiose storie di atti eroici dei futuri ridicoli scontri del reggimento dove fa fare una brutta fine specie agli ufficiali che gli sono antipatici.\nMentre il treno sta per partire sale sul vagone degli arrestati il cappellano militare padre Lacina, non del tutto in s\u00e9 poich\u00e9 anche lui, come il precedente cappellano Otto Katz, \u00e8 amante del cibo e soprattutto del buon vino tanto che disteso su una panca, con il cappotto di Sc'v\u00e8ik per cuscino, se la dorme profondamente. Accudito teneramente da Sc'v\u00e8ik come un fantolino, al risveglio padre Lacina non sa spiegarsi come si trovi nel vagone degli arrestati ma presto superato questo turbamento il primo pensiero \u00e8 di incaricare Sc'v\u00e8ik con accurate e dettagliate raccomandazioni di procurargli un abbondante pasto alla distribuzione del pranzo per gli ufficiali.\nMa Sc'v\u00e8ik lo tradir\u00e0 consegnando tutto al suo amato tenente Luk\u00e1\u0161 rimasto digiuno perch\u00e9 il suo attendente gli mangia tutto ci\u00f2 che gli capita a tiro. Commosso dalla sua dedizione, il tenente riprender\u00e0 Sc'v\u00e8ik con s\u00e9 ma avr\u00e0 subito modo di pentirsene durante il soggiorno a Bruck dove, invaghitosi di una donna sposata, incarica il suo attendente di portarle un bigliettino amoroso.\nLa missione fallir\u00e0 perch\u00e9 Sc'v\u00e8ik si recher\u00e0 alla casa della donna in compagnia di un nerboruto commilitone che odia gli ungheresi e che alle rimostranze del marito, che ha scoperto la tresca, lo scaraventer\u00e0 per le scale sino in strada, dove nascer\u00e0 una gigantesca rissa tra boemi ed ungheresi che va a finire sulle cronache dei giornali del luogo.\nLe autorit\u00e0 ungheresi chiedono giustizia dell'affronto ma il colonnello Schr\u00f6der, ammirato dal comportamento di Sc'v\u00e8ik che, ingoiato il bigliettino amoroso, si addossa tutte le colpe per difendere il suo tenente, lo fa prosciogliere da ogni accusa e lo nomina ordinanza dell'undicesima compagnia di cui Luk\u00e1\u0161 assume il comando in attesa di partire per la prima linea.\nNel frattempo, mentre Sc'v\u00e8ik \u00e8 tornato in prigione per quello che ha combinato, al tenente \u00e8 stato assegnato il soldato Baloun, il quale afflitto da una fame insaziabile, si pappa regolarmente il pasto del tenente che esasperato ordina di legarlo al cortile della cucina quando la sera sar\u00e0 distribuito il gulasch \u00ab...in modo che gli venga l'acquolina in bocca come ad una cagna affamata nel negozio del salumaio... e che la sua razione venga distribuita agli altri\u00bb.\nSc'v\u00e8ik, uscito nuovamente di prigione, si ripresenta seraficamente al suo amato tenente ma intanto giunge l'ordine di prepararsi a partire per la prima linea.\nAttraverso l'Ungheria.\nPrima di partire il colonnello Schr\u00f6der convoca gli ufficiali, che all'inizio avevano pensato fosse impazzito, per spiegare perch\u00e9 \u00e8 stato loro distribuito un libriccino dal titolo \"Le colpe dei padri. Novella di Ludwig Ganghofer\" con l'avvertenza di leggere attentamente la pag. 161.\nIl colonnello spiega trattarsi di un nuovo codice che il nemico non potr\u00e0 mai decifrare perch\u00e9 basato proprio su quel libro alla pag. 161, dove per\u00f2 ora la cifratura non corrisponde.\nSar\u00e0 il cadetto Biegler, disprezzato da tutti per i suoi disperati tentativi di mettersi servilmente in mostra, che sveler\u00e0 l'arcano. Agli ufficiali \u00e8 stato distribuito il volume primo del romanzo mentre il codice si basa sul secondo. La questione viene semplicemente risolta con il fatto che prima che si arrivi al fronte il comando far\u00e0 sicuramente cambiare i codici \u00abe sul campo di battaglia non si ha tempo per risolvere simili crittogrammi. Prima che chiunque di noi abbia potuto risolvere una simile frase cifrata, la compagnia, il battaglione e persino la brigata potrebbero essere gi\u00e0 spacciati...\u00bb\nDa quel momento il cadetto Biegler avr\u00e0 vita dura al reggimento. Scoperto un suo libricciolo dove il cadetto scrive di fantasiose battaglie che hanno lui come eroico protagonista, diverr\u00e0 bersaglio delle prese in giro degli ufficiali.\nPer disperazione e per consolarsi il giovane allora si manger\u00e0 tutte le paste alla crema mandategli dalla sua mamma cos\u00ec che le inevitabili conseguenze dell'indigestione saranno prese per un attacco di colera. Ricoverato appunto per questa malattia il povero cadetto prender\u00e0 davvero il colera; dichiarato guarito sar\u00e0 rimandato al reggimento dove trascorrer\u00e0 il viaggio verso il fronte disputandosi l'uso della latrina con gli altri ufficiali.\nMa il tenente Luk\u00e1\u0161 ha un sospetto e finita la riunione corre da Sc'v\u00e8ik a chiedergli se sa nulla della distribuzione di quei romanzi agli ufficiali. Sc'v\u00e8ik confermer\u00e0 di aver pensato bene che gli ordini ricevuti di consegnare il secondo volume erano assurdi e quindi ha ritenuto cosa logica di prendere solo il primo: perch\u00e9 \u00e8 dall'inizio che si legge un romanzo.\nIl viaggio procede tra le solite traversie mentre appare sempre pi\u00f9 la disorganizzazione dell'esercito e le miserevoli condizioni con cui vengono trattati i soldati che alla stazione di Budapest ricevono invece che un etto e mezzo di formaggio, come predisposto, una scatola di fiammiferi e una cartolina illustrata con l'edificante foto di un cimitero di guerra della Galizia.\nCos\u00ec invece del rancio alle truppe viene data la bella notizia dell'entrata in guerra dell'Italia che ha tradito l'Impero.\nMandato dal suo tenente a cercare qualcosa da mangiare, Sc'v\u00e8ik fa conoscenza con il terribile sottotenente Dub che lo coglie in contemplazione di un manifesto che raffigura un soldato austriaco che pugnala un cosacco inchiodandolo al muro. Il sottotenente Dub chiede mellifluamente il parere di Sc'v\u00e8ik sull'immagine rappresentata e questi risponde che di fesserie ne ha viste molte ma mai una come questa dove un soldato tratta cos\u00ec male la sua arma rischiando di spezzarla contro il muro.\nIl sottotenente Dub allora chiede se forse Sc'v\u00e8ik ha pena del soldato russo e questi risponde che gli fanno pena sia il cosacco sia il soldato che andr\u00e0 a finire in galera per aver spezzato la baionetta e nel contempo si avventura a raccontare una delle mille storielle con cui infarcisce i suoi dialoghi.\nL'infuriato sottotenente allora comincia la sua tiritera fatta per terrorizzare i soldati ma che non ha nessun effetto su Sc'v\u00e8ik:\n\u00abMi conoscete voi?\u00bb\n\u00abLa conosco\u00bb \n\u00abEd io vi dico che invece non mi conoscete ancora\u00bb\n\u00abLa conosco signor sottotenente, faccio rispettosamente notare\u00bb\n\u00abForse mi conoscete dal mio lato buono... vedrete quando mi conoscerete dal mio lato cattivo... vi far\u00f2 piangere. Allora mi conoscete o non mi conoscete?\u00bb\n\u00abLa conosco signor sottotenente\u00bb\nCacciato via dall'infuriato sottotenente Dub, Sc'v\u00e8ik ne combina una delle sue arraffando una gallina che era capitata sulla sua strada. Alle rimostranze del proprietario, gliela sbatte sulla faccia e alla fine viene riportato da due guardie ungheresi dal suo tenente che esasperato paga la gallina e caccia via Sc'v\u00e8ik che se la manger\u00e0 con i suoi compagni.\nAi confini della Galizia.\nNel suo lento viaggio il treno giunge alla stazione di Humenn\u00e9 dove il tenente Luk\u00e1\u0161 incarica Sc'v\u00e8ik di cercargli senza farsi scoprire, essendo proibito, qualcosa da bere presso i rivenduglioli del luogo che affollano la stazione vendendo porcherie di cibi e bevande per i soldati di passaggio. Sc'v\u00e8ik soddisf\u00e0 a puntino il desiderio del suo tenente comprando una bottiglia di cognac, quando ha la sventura d'incontrare il sottotenente Dub alla caccia delle sue vittime.\nAlle domande indagatrici del sottotenente Sc'v\u00e8ik risponde che quella bottiglia con su scritto cognac, che nasconde nella giubba, non \u00e8 cognac ma acqua ferruginosa dalla miracolose propriet\u00e0 che sgorga proprio da una fontanella fuori della stazione.\n\u00abSe \u00e8 cos\u00ec allora bevila\u00bb gli impone il sottotenente e Sc'v\u00e8ik con la pi\u00f9 grande soddisfazione dipinta sul volto scola la bottiglia fino in fondo. Alla domanda su dove sia questa fontana Sc'v\u00e8ik con sicurezza la indica e in effetti da essa uscir\u00e0 un'acqua giallognola che lo stupefatto Dub, preso in contropiede, berr\u00e0 rimanendogli in bocca un sapore di letame e di urina di cavallo.\nIn marcia verso il fronte.\nLa tradotta arriva finalmente a Sanok, nella Polonia meridionale, dove si raccolgono i battaglioni di linea che si dirigono con una faticosa e disordinata marcia verso il fronte.\nAl pernottamento dell'undicesima compagnia vengono incaricati Sc'v\u00e8ik con alcuni compagni che per\u00f2 dopo il passaggio dei soldati austriaci e ungheresi non riescono a trovare da mangiare altro che \u00abuna vecchia mucca centenaria\u00bb che dopo aver cotto per ore, risulta ancora coriacea.\nSolo dopo una nottata di cottura si potr\u00e0 mangiare la disgraziata bestia. Lo stesso giorno Sc'v\u00e8ik viene incaricato con il maresciallo contabile Van\u011bk di organizzare il pernottamento e i due si avviano per la campagna desolata, teatro delle sanguinose battaglie dell'offensiva austro-tedesca contro i Russi.\nGiunti a un bivio i due non concordano sulla direzione da seguire e nonostante che il compagno gli mostri il percorso giusto sulla cartina topografica, Sc'v\u00e8ik viene attratto da un sentiero lungo il corso di un ruscello dove crescono dei fiori che vuole raccogliere per il suo tenente.\nVerso sera Sc'v\u00e8ik arriva ad uno stagno dove si sta bagnando un prigioniero russo fuggitivo che alla vista di Sc'v\u00e8ik se la d\u00e0 a gambe lasciando la sua divisa. Sc'v\u00e8ik incuriosito dall'uniforme russa la indossa e cos\u00ec vestito viene sorpreso da una pattuglia di ungheresi alla ricerca del fuggiasco.\nAccade cos\u00ec che Sc'v\u00e8ik, nonostante le sue proteste, viene aggregato alla colonna dei prigionieri russi che verranno registrati al comando di tappa dove il maresciallo chiede se qualcuno sappia il tedesco per fargli da interprete.\nNaturalmente si fa avanti Sc'v\u00e8ik che viene preso per un ebreo russo. Sebbene Sc'v\u00e8ik cerchi di chiarire l'equivoco, viene portato alla piazzaforte di Przemy\u015bl dove rivela ancora una volta la sua identit\u00e0 a un maggiore. Questi, visto che il russo in realt\u00e0 \u00e8 un boemo, lo ritiene un disertore passato ai russi come spia, proponendone l'immediata impiccagione. Sc'v\u00e8ik salva la pelle per lo scrupolo di un capitano che chiede un processo regolare che si svolge con queste battute del maggiore che parla ceco e che presiede il tribunale:\n\u00abVoi avete tradito sua maest\u00e0 l'imperatore\u00bb\n\u00abGesummaria e quando?\u00bb\n\u00abSmettetela con queste stupidaggini\u00bb\n\u00abFaccio rispettosamente notare che tradire sua maest\u00e0 l'imperatore non \u00e8 per niente una stupidaggine...\u00bb\n\u00abNon volete confessare? Avete volontariamente indossato un'uniforme russa?\u00bb\n\u00abVolontariamente\u00bb\n\u00abSenza alcuna pressione?\u00bb \n\u00abSenza alcuna pressione\u00bb \n\u00abSapete che siete perduto?\u00bb\n\u00abLo so, al 91\u00ba reggimento mi staranno senz'altro cercando...\u00bb\nSolo per lo scrupolo di inviare un telegramma al 91\u00ba reggimento si deve il fatto che Sc'v\u00e8ik, riconosciuto per quello che \u00e8, \u00abun'idota notorio\u00bb, non venga fucilato.\nSc'v\u00e8ik viene quindi rifornito di una nuova uniforme austriaca e dopo altre traversie riesce a ritrovare il suo amato tenente Luk\u00e1\u0161:\n\u00abFaccio rispettosamente notare che volevano fucilarmi sotto l'imputazione di aver tradito sua maest\u00e0 l'imperatore\u00bb \n\u00abIn nome di Ges\u00f9 Cristo cosa state dicendo Sc'v\u00e8ik?\u00bb esclama disperato il tenente Luk\u00e1\u0161 diventato all'improvviso tutto pallido \nAlla narrazione delle sue sventure il tenente gli fa notare che una volta o l'altra andr\u00e0 a finir male e Sc'v\u00e8ik facendo il saluto regolamentare:\n\u00abFaccio rispettosamente notare che debbo andare a finir male...\u00bb\n\"Il 3 gennaio 1923 l'opera viene interrotta dalla morte dell'autore. Il buon soldato Sc'v\u00e8ik non raggiunger\u00e0 mai il fronte.\"\nCritica.\nIl successo di Sc'v\u00e8ik \u00e8 dovuto alla sua ingenuit\u00e0 unita ad una dose di ottimismo, di solidariet\u00e0 umana e ad una forma di astuzia tipicamente contadinesca (che ricorda il Bertoldo di Croce) che ne fanno il prototipo dei milioni di soldati travolti dalla carneficina della prima guerra mondiale. La figura di Sc'v\u00e8ik ricorda anche quella di \"Candido\" del romanzo omonimo di Voltaire, specialmente i capitoli iniziali del breve racconto filosofico illuminista, dove suo malgrado e senza rendersene quasi conto, l'ingenuo protagonista finisce a fare il soldato nella guerra dei sette anni.\nSfondo delle avventure di Sc'v\u00e8ik sono terre lontane dal fronte, villaggi sperduti e distrutti dalla guerra, le stazioni ferroviarie dove i soldati abbandonati a se stessi aspettano un rancio che non arriver\u00e0 o subiscono grottesche ispezioni.\nIl lungo viaggio \u00e8 caratterizzato dai dialoghi surreali dei soldati nei vagoni con le loro partite a carte, e dal filosofeggiare di Sc'v\u00e8ik che, a proposito o a sproposito, infarcisce i suoi discorsi di racconti grotteschi e paradossali dove spesso si riflettono le esperienze di vita vissuta del suo autore.\nNell'odissea del nostro eroe verso la prima linea pi\u00f9 che l'atrocit\u00e0 della guerra appare la sua assurdit\u00e0 fatta di vecchi generali rimbambiti, di ufficiali burocrati, di soldati che dovrebbero stare tutti da una parte e che invece sono ostili ed estranei tra loro: i boemi contro gli austriaci e ancor pi\u00f9 contro gli ungheresi che a loro volta disprezzano gli slavi e ancor pi\u00f9 i cechi, cattivi soldati, mentre sullo sfondo compaiono in scene comiche e grottesche, gli \"ebreucci\", astuti mercanti che cercano di sopravvivere con un misero commercio, disprezzati da tutti.\nGiganteggia su tutta questa varia umanit\u00e0 la figura di Sc'v\u00e8ik, simbolo di colui che ha colto l'assurdit\u00e0 della vita per quello che \u00e8 e che non la giudica ma l'accetta ingenuamente e bonariamente nella sua insensatezza."}
{"id": "1737030", "revid": "88812", "url": "https://it.wikipedia.org/wiki?curid=1737030", "title": "Il buon soldato Schweik", "text": ""}
{"id": "1737037", "revid": "6923", "url": "https://it.wikipedia.org/wiki?curid=1737037", "title": "Geografia della Puglia", "text": "Dati generali.\nLa regione confina a nord-ovest con il Molise, a ovest con la Campania, a sud-ovest con la Basilicata ed \u00e8 bagnata dal mar Adriatico a est e nord e dal mar Ionio a sud, ed \u00e8 la regione dell'Italia meridionale con la pi\u00f9 lunga estensione costiera. Oltre che dal mare, i confini della regione sono segnati approssimativamente dal corso del fiume Fortore, dai monti della Daunia (ove si ergono i rilievi pi\u00f9 alti della regione) e dalla depressione bradanica. \nLe acque interne sono relativamente scarse e includono per lo pi\u00f9 alcuni laghi costieri (tra i quali il lago di Lesina, il lago di Varano, il lago Salso e i piccoli laghi Alimini), mentre il lago Pescara (esteso su 3\u00a0ettari, profondo 6\u00a0m e situato alle falde del monte Cornacchia a 902\u00a0) \u00e8 il principale lago naturale montano della Puglia. Il grande lago di Occhito, al confine col Molise, \u00e8 invece un bacino artificiale realizzato dall'Acquedotto Pugliese per fronteggiare le frequenti crisi idrica della regione. \nIl resto del territorio pugliese \u00e8 per lo pi\u00f9 collinare o pianeggiante. La parte collinare \u00e8 rappresentata prevalentemente dal Gargano, dalle Murge e dalle Serre salentine, rilievi calcarei di antica formazione. La parte pianeggiante, che costituisce circa il 53% del territorio, \u00e8 formata dal Tavoliere delle Puglie, dalla Terra di Bari e dalla pianura salentina.\nAspetto fisico.\nIl territorio pugliese \u00e8 pianeggiante per il 53,3%, collinare per il 45,3% e montuoso solo per l'1,5% il che la rende la regione con meno zone di montagna d'Italia. Le vette pi\u00f9 elevate si ergono nei monti della Daunia, dove si toccano i 1152\u00a0m del monte Cornacchia, 1145\u00a0m del monte Saraceno e i 1105\u00a0m del monte Crispignano, e sul Gargano con i 1055\u00a0m del monte Calvo, i 1014\u00a0m del monte Spigno e i 1008\u00a0m del Monte Nero.\nPianure.\nLe pianure sono costituite dal Tavoliere delle Puglie, dalla fascia costiera della Terra di Bari e dalla pianura salentina.\nIl Tavoliere occupa quasi la met\u00e0 della Capitanata; nato come pianura di sollevamento (infatti un tempo era sottomarino) si estende per circa 3000\u00a0km\u00b2 tra i monti Dauni a ovest, il promontorio del Gargano e il mare Adriatico a est, il fiume Fortore a nord e l'Ofanto a sud. \u00c8 la pi\u00f9 vasta pianura d'Italia dopo la Pianura Padana; \u00e8 geologicamente classificabile come preistorico fondo marino.\nIl nome \"Tavoliere\" deriva dal catasto romano, organizzato in \"Tabulae censuariae\", sul quale erano annotate le propriet\u00e0 terriere adibite al pascolo o alle coltivazioni.\nIn autunno e in inverno la pianura \u00e8 talvolta soggetta alle esondazioni del Fortore, del Cervaro, dell'Ofanto e di diversi torrenti, mentre in primavera e in estate \u00e8 spesso segnata dalla siccit\u00e0.\nLa pianura salentina, chiamato anche \"Piana Messapica\" o \"Tavoliere di Lecce\", \u00e8 un vasto e uniforme bassopiano del Salento compreso tra i rialti terrazzati delle Murge a nord e le serre salentine a sud.\nSi estende per gran parte del brindisino (\"piana brindisina\"), per tutta la parte settentrionale della provincia di Lecce, a nord della linea che grossomodo congiunge Gallipoli e Otranto, fino ad Avetrana, Lizzano, Sava e Manduria nel tarantino. Nella sua zona mediana corre la strozzatura del cosiddetto \"istmo messapico\", fra Porto Cesareo e l'antica Valesio, nei pressi di Torchiarolo, in cui si raggiunge la minor distanza tra l'Adriatico e lo Ionio (un braccio di terra di circa 35 km).\nCaratteristiche della pianura salentina sono i poderosi strati di terra rossa e l'assenza di corsi d'acqua di superficie. Il terreno carsico tuttavia presenta innumeroveli inghiottitoi (chiamate \"vore\" o \"capoventi\"), punti di richiamo delle piovane, che convogliano l'acqua nel sottosuolo alimentando veri e propri fiumi carsici. Solcano poi la superficie numerosi canali scavati per favorire il deflusso delle piovane negli inghiottitoi, e per evitare quindi la formazione di acquitrini. \nLa fascia costiera della Terra di Bari \u00e8 il territorio pianeggiante stretto tra le Murge e il mare Adriatico e comprendente la citt\u00e0 di Bari e l'intero litorale dalla foce dell'Ofanto a Fasano.\nColline della Puglia.\nIl territorio collinare pugliese \u00e8 suddiviso tra le Murge e le serre salentine.\nLa Murgia (o le \"Murge\"), \u00e8 una subregione pugliese molto estesa, corrispondente ad un altopiano carsico di forma rettangolare sito nella Puglia centrale. \u00c8 compresa per gran parte nella provincia di Bari e in quella di Barletta-Andria-Trani.\nSi estende ad occidente fin dentro la provincia di Matera, in Basilicata; inoltre si prolunga verso sud nelle province di Taranto e Brindisi. Il nome deriva dalla parola latina \"murex\", che significa roccia aguzza (come il guscio della conchiglia \"murice\" o \"Murex\"), muro a secco.\nSi estende per circa 7000\u00a0km\u00b2 ed \u00e8 situata tra il corso dell'Ofanto situato a nord, e la cosiddetta \"soglia messapica\" (una depressione che corre lungo la linea Taranto-Ostuni e che la separa dalla penisola salentina) situata a sud. I suoi limiti fisici sono: a sud-ovest la depressione detta bradanica ricadente entro la vicina regione Basilicata; a nord-est il Mare Adriatico; a nord-ovest la valle del fiume Ofanto e la pianura del Tavoliere di Foggia; a sud-est la piana di Brindisi. Si suddivide in Alta Murgia, che rappresenta la parte pi\u00f9 alta e rocciosa, costituita prevalentemente da bosco misto e dove la vegetazione \u00e8 piuttosto povera, e in Bassa Murgia, dove la terra \u00e8 pi\u00f9 fertile e ricoperta in prevalenza da oliveti.\nLe serre salentine, o Murge Salentine, sono un elemento collinare che si trova a sud della linea ideale che congiunge grossomodo Gallipoli e Otranto, \u00e8 caratterizzato da allineamenti di modeste groppe sassose, chiamate localmente \"Serre\". Il punto pi\u00f9 alto \u00e8 nella \"Serra dei Cianci\", a 196 metri. Quelle del versante orientale scendono direttamente a mare (tratto di costa tra Otranto e il capo di Leuca), mentre le Serre della sezione mediana (da Supersano fino al capo) sono caratterizzate da numerosi terrazzamenti, resisi necessari per le coltivazioni agricole.\nMontagne.\nGli unici elementi propriamente montuosi si trovano in provincia di Foggia e sono rappresentati dai Monti della Daunia (noti anche con i toponimi \"Monti Dauni\" o \"Subappennino dauno\"), una dorsale montuosa che costituisce il prolungamento orientale dell'Appennino campano. Essa occupa la parte occidentale della Capitanata e corre lungo il confine della Puglia con il Molise e la Campania. Le maggiori vette sono il Monte Cornacchia (1152\u00a0m) e il Monte Crispignano (1105\u00a0m).\nIl Gargano corrisponde sostanzialmente a un massiccio montuoso-collinare chiamato lo \"sperone d'Italia\". Il Gargano, di matrice calcareo-carbonatica come le Murge e le Serre salentine, era in origine un'isola, poi unita alla terraferma da un progressivo accumulo di depositi alluvionali. Il massiccio culmina nei 1056\u00a0m del Monte Calvo (significativo \u00e8 il nome di questo monte, circondato da imponenti e fittissime foreste, ma caratterizzato da una nuda e sassosa cima), ha una vistosa morfologia carsica, i cui aspetti pi\u00f9 interessanti sono le numerose grotte, abitate sin dalla preistoria. Gli altri monti sono: Lo \"Spigno\", \"Giovannicchio\", e \"Monte Nero\".\nTerritori naturali.\nAnche se la Puglia pu\u00f2 essere suddivisa in aree morfologiche diverse con caratteristiche ben definite, riesce comunque a conservare una sua precisa identit\u00e0 regionale. Da nord a sud si susseguono gradualmente, senza netti contrasti, sei distretti geografici:\nFiumi.\nI principali fiumi della Puglia sono situati nella provincia di Foggia hanno carattere torrentizio,come:il Candelaro, il Cervaro e il Carapelle, ma esistono anche dei fiumi maggiori che bagnano solo in parte la Puglia quali l'Ofanto e il Fortore.\nRicade in territorio pugliese anche parte del bacino del Bradano, il cui corso principale \u00e8 per\u00f2 interamente in territorio lucano. In generale, a causa della natura carsica del suolo pugliese - specie sul Gargano e sulle Murge - le acque meteoriche si infiltrano nel sottosuolo e scorrono in profondit\u00e0 fino al mare. Le pi\u00f9 evidenti manifestazioni del carsismo sono la dolina Pozzatina seconda dolina pi\u00f9 grande d'Europa nei pressi di Rignano Garganico e gli Uvala nel Gargano interno detti \"Chiancate\" in provincia di Foggia e ancora il Pulo di Altamura, le grotte di Castellana e di Putignano.\nNella Terra di Bari si hanno invece dei torrenti, chiamati \"lame\" che versano acqua solo in caso di pioggia. Le sei lame esistenti sfociano tutte nel comune di Bari. Da ricordare \u00e8 la lama Balice che sfocia a San Girolamo, quartiere nord di Bari, dopo aver attraversato Ruvo di Puglia, Bitonto e buona parte del comune di Modugno.\nA causa della scarsit\u00e0 di acque superficiali, i pugliesi ottennero la costruzione dell'acquedotto pugliese che, con una serie di condotti e canali sotterranei, porta in Puglia le acque del fiume Sele, dalla sorgente di Caposele fino a Santa Maria di Leuca.\nNell'arco ionico tarantino scorrono fiumi a prevalente carattere torrentizio come il Lato, il Tara, il Galeso, l'Ostone e il Chidro.\nLaghi.\nI laghi maggiori sono quelli di Lesina che ha acqua salata e quello di Varano posti sul limite settentrionale della regione, sul promontorio del Gargano. Notevole anche il Lago Salso, alimentato dal fiume Cervaro, presso Manfredonia; qui \u00e8 sorta oasi Lago Salso, un'area naturale protetta. A sud-est, nel Salento, ci sono invece i laghi Alimini, nella zona di Otranto. L'unico lago naturale montano della Puglia \u00e8 il lago Pescara, situato alle falde del monte Cornacchia (la vetta pi\u00f9 alta della regione) a 902 \u00a0: il lago \u00e8 ampio 3\u00a0ettari e profondo 6\u00a0m.\nTra gli invasi artificiali generati per l'uso idrico, si citano il lago del Cillarese, creato come bacino di bonifica e in seguito divenuto riserva idrica a Brindisi, il lago di Occhito al confine con il Molise, la diga del Celone e la diga di Capacciotti nel foggiano, il lago del Locone e quello di Serra del Corvo al confine tra la Murgia e la Basilicata e l'invaso del Pappadai nel tarantino. Innumerevoli bacini di bonifica si trovano sulle coste del Salento: sulla costa delle marine leccesi, su quella di Ugento e sulle coste dell\u2019Arneo.\nIsole.\nAlla Puglia appartengono alcuni gruppi insulari e isole di modestissime dimensioni.\nIl principale gruppo, sito nel mare Adriatico, \u00e8 l'arcipelago delle isole Tremiti composto dalle isole di San Nicola, San Domino, Capraia, e la pi\u00f9 distante Pianosa. L'unica isoletta garganica \u00e8 l'isola di Sant'Eufemia dinanzi a Vieste.\nAl largo del porto di Brindisi, sempre nell'Adriatico, si trovano le isole Pedagne e l'isola di Sant'Andrea conosciuta anche come \"Forte a Mare\".\nInnanzi a Gallipoli nel mar Ionio ci sono l'isola di Sant'Andrea e l'isola del Campo. Altre isole nelle acque ioniche, di limitata superficie, sono l'isola Grande dinanzi a Porto Cesareo e l\"'isola della Malva\", innanzi a Torre Chianca.\nIl mare Grande di Taranto inoltre \u00e8 delimitato dal gruppo delle isole Cheradi, formato dalle isole di San Pietro e di San Paolo.\nLe coste.\nNel 2003 l'81,3% degli 865\u00a0km di coste pugliesi \u00e8 stato dichiarato balneabile in seguito alle verifiche imposte dal D.P.R. 470/82. La Puglia ha uno sviluppo costiero pari a 784\u00a0km, ai quali si devono aggiungere i circa 50\u00a0km delle isole Tremiti. Percorrendo l'intera costa pugliese dal confine a sud con la Basilicata, si trova il litorale del Golfo di Taranto, che \u00e8 caratterizzato da spiagge bianche basse circondate da pinete.\nPartendo dalla Marina di Ginosa, localit\u00e0 balneare che ha ottenuto la bandiera blu della comunit\u00e0 europea, si giunge a Taranto con il suo porto ed il suo lungomare, caratterizzato dal canale navigabile che mette in comunicazione il mar Grande con il mar Piccolo. Sullo sfondo, \u00e8 possibile scorgere all'orizzonte l'arcipelago costituito dalle vicine isole Cheradi. Sino a Campomarino di Maruggio, la costa procede in un tipico paesaggio mediterraneo: rocce, insenature e fichi d'India.\nProseguendo verso sud, dopo un tratto di costa frastagliato e con varie insenature, si incontra la Marina di Pulsano, circondata una natura rigogliosa, quindi Marina di Lizzano, la cui spiaggia presenta delle dune con la tipica vegetazione e una torre saracena chiamata \"Torre Zozzoli\" o \"Torre sgarrata\". Ancora a sud s'incontra la marina di Torricella, la marina di Maruggio e la marina di Manduria con torre columena. Torre Lapillo e Porto Cesareo, con le loro lunghe spiagge, aprono la strada a Santa Caterina e Santa Maria al Bagno prima di giungere a Gallipoli. Dopo la citt\u00e0 portuale, la costa torna sabbiosa e prosegue fino alla baia che termina a Torre del Pizzo. Si giunge quindi a Santa Maria di Leuca, che segna il punto in cui si congiungono il mar Ionio ed il mar Adriatico.\nRisalendo quindi verso nord la costa adriatica, si passa per Marina Serra, per il porto di Tricase e per Castro, famosa per le sue grotte, per poi giungere a Porto Badisco. La natura \u00e8 protagonista con le sue scogliere a picco sul mare, sulle quali spicca l'orientaleggiante Santa Cesarea Terme, citt\u00e0 termale da cui \u00e8 possibile scorgere le coste albanesi nelle giornate terse.\nProseguendo in direzione nord, si incontra l'antico capoluogo del Salento, Otranto. Rilevante centro bizantino, nel 1480 fu assediata dai Turchi. I resti degli 800 \"martiri di Otranto\" sono custoditi nella cattedrale romanica, la cui pavimentazione consiste in un pregevole mosaico di Pantaleone, risalente al XII secolo. La cittadina \u00e8 dominata dall'imponente castello che diede il nome al primo romanzo gotico. Risalendo ancora la costa verso nord, le spiagge tornano basse e si ritrovano localit\u00e0 balneari sviluppate turisticamente, come Torre Sant'Andrea, Torre dell'Orso, Roca Vecchia, San Foca (premiate con la bandiera blu d'Europa per la limpidezza delle acque) e San Cataldo, che raccoglie soprattutto i bagnanti della vicina Lecce.\nDopo il porto naturale di Brindisi, con i due suoi seni, \u00e8 possibile imbattersi nelle torri di avvistamento costruite per scrutare l'orizzonte in caso di attacchi saraceni, come Torre Guaceto, che si innalza sull'area protetta omonima e che offre una rigogliosissima vegetazione in canneti e macchia mediterranea. Attraversando le spiagge di Specchiolla, Pantanagianni e Torre Santa Sabina, si giunge alla Marina di Ostuni e Villanova, che presentano moderni villaggi turistici con calette e scogliere basse, Continuando verso nord, si giunge a Torre Canne.\nVarcando il confine con la provincia di Bari, prima Monopoli e poi di nuovo le alte scogliere di Polignano a Mare. Superando Mola di Bari, col suo pescoso mare, si giunge nel capoluogo pugliese con il suo moderno e monumentale lungomare, segnato dal castello e i numerosi negozi. Qui la costa ritorna a offrire spiagge sabbiose. Pi\u00f9 a nord di Bari, nella frazione di Santo Spirito, le coste si fanno basse e rocciose. Quindi si giunge a Giovinazzo, citt\u00e0 balneare che ha ottenuto la bandiera blu della comunit\u00e0 europea. Andando verso nord si giunge a Trani con la sua bianca cattedrale e quindi a Barletta, altra citt\u00e0 balneare.\nGiungendo in provincia di Foggia si incontrano Margherita di Savoia, Zapponeta e Manfredonia, col suo golfo che offre una vista sulla costa pugliese, e da dove ci si pu\u00f2 imbarcare per le isole Tremiti. La vasta pianura del Tavoliere delle Puglie s'interrompe per dare spazio all'imponente promontorio del Gargano, che offre un entroterra ricoperto di enormi foreste che nascondono suggestivi borghi medioevali e santuari millenari, ed un litorale con coste alte e spiagge racchiuse da articolate insenature. Partendo da Mattinata con le sue spiagge alte e ghiaiose, alla magnifica Baia delle Zagare e Pugnochiuso che precedono Il bianco delle case di Vieste, con le sue splendide spiagge basse e sabbiose, dove il vento onnipresente attira le tavole da windsurf di tutto il mondo.procedendo ancora troviamo Peschici bianca e fiabesca, arroccata sulla costa \u00e8 circondata dalle bellissima baia di Manaccora, punta san Nicola ed il litorale di San Menaio che la divide da Rodi Garganico, bandiera blu FEE; infine proprio tornando verso il Tavoliere si incontrano i due laghi e Lesina. Da non dimenticare inoltre sono le torri storiche che incorniciano la costa, i vari porti turistici di Manfredonia, Rodi Garganico e Vieste ed i trabucchi, enormi argani in legno atti alla pesca \"Unicum\" di questo territorio nel Parco."}
{"id": "1737044", "revid": "1543377", "url": "https://it.wikipedia.org/wiki?curid=1737044", "title": "Punti del poker", "text": "I punti del poker sono le combinazioni di cinque carte con le quali si determinano i valori del punto a disposizione del giocatore.\nQueste serie di cinque carte possono essere classificate in diverse combinazioni particolari o \"punti\", nel gergo del poker, che sono disposti in una scala di valori tale da poter determinare quello superiore e vincente. La forza di un punto \u00e8 determinata dalla probabilit\u00e0 che questo venga \"legato\" (ossia ottenuto): quanto pi\u00f9 \u00e8 rara l'eventualit\u00e0 di realizzazione di un punto, tanto pi\u00f9 esso \u00e8 forte.\nQueste regole sono valide per le varianti del poker che fanno uso del mazzo di 52 carte, come quello usato in genere nel poker sportivo. Se il mazzo \u00e8 diverso, per la trattazione dei punti si rimanda alla voce della singola variante, vedi per esempio il poker tradizionale.\nRegole per la determinazione del punto.\nNel poker, un punto pu\u00f2 essere composto solo considerando cinque carte e seguendo un preciso procedimento:\nIn caso di pareggio fra due o pi\u00f9 giocatori, si pu\u00f2 ricorrere anche al confronto fra i \"kicker\", ossia delle carte che non rientrano nella combinazione che ha composto il punto. Per esempio, ipotizzando di avere , , , , , i \"kicker\" saranno , e .\nIn caso di parit\u00e0 fra i \"kicker\" di maggior valore, si passa a confrontare il secondo \"kicker\" pi\u00f9 alto, poi il terzo e cos\u00ec via. Nel caso in cui la parit\u00e0 persista dopo aver valutato tutte le carte rimanenti, si considera la regola dei semi (cuori, quadri, fiori, picche). In ogni caso, le modalit\u00e0 di confronto dei \"kicker\" possono essere decise di volta in volta dal tavolo in cui si gioca.\nScala dei punteggi.\nLa valutazione del punto prende in esame innanzitutto la categoria della mano. Di seguito sono elencati in ordine decrescente i punti del poker per categoria.\nTale ordine vige nei giochi \"high\", ossia quelli che prevedono l'assegnazione del piatto alla mano pi\u00f9 forte, e nei giochi \"lowball\", ossia in quelli in cui vince la mano pi\u00f9 debole. \u00c8 inoltre valida in tutte le varianti principali del poker, tranne quella \"all'italiana\" (o \"poker chiuso\"), nella quale il colore vale pi\u00f9 del full.\nAi fini della valutazione del punteggio vale il principio secondo il quale \"cards speak for themselves\" (\"le carte parlano da sole\"). Ci\u00f2 significa che per la determinazione del punto \u00e8 indifferente qualsiasi azione dei giocatori.\nPokerissimo (\"five of a kind\").\nIl pokerissimo (in inglese \"five of a kind\") \u00e8 un punto formato da quattro carte di stesso valore pi\u00f9 un jolly.\n\u00c8 il punto pi\u00f9 alto che si possa conseguire, ma \u00e8 possibile ottenerlo solo nelle varianti in cui viene ammesso l'uso del jolly (o di una carta equivalente).\nScala reale (\"straight flush\").\nLa scala reale (in inglese \"straight flush\") \u00e8 un punto formato da cinque carte in sequenza dello stesso seme.\nIn molte specialit\u00e0 del poker, l'asso pu\u00f2 aprire la scala (precedendo il 2 o la diversa carta pi\u00f9 bassa del mazzetto) oppure chiuderla (seguendo il re). In base a dove \u00e8 posizionato, si possono quindi distinguere:\nIn caso di due o pi\u00f9 scale reali, vince quella con la carta pi\u00f9 alta. In caso di parit\u00e0, si divide il piatto oppure si segue la regola dei semi (cuori, quadri, fiori, picche). Nella sola versione \"all'italiana\", in caso di pareggio la scala reale massima batte la media, la scala reale media batte la minima e la scala reale minima batte la massima.\nPoker (\"four of a kind\").\nIl poker (in inglese \"four of a kind\") \u00e8 un punto formato da quattro carte dello stesso valore.\nIn caso di due o pi\u00f9 poker, vince quello di valore maggiore. In caso di parit\u00e0, si divide o si va al confronto del \"kicker\" e, nel caso di ulteriore parit\u00e0, al suo colore.\nFull (\"full house\").\nIl full (in inglese \"full house\") \u00e8 un punto formato da cinque carte, che si ottiene quando in mano si hanno contemporaneamente un tris e una coppia di valori diversi.\nIn caso di due o pi\u00f9 full, vince quello che ha il valore del tris pi\u00f9 alto, indipendentemente dal valore delle coppie. In caso di parit\u00e0, si divide il piatto oppure vince la mano con la coppia di valore pi\u00f9 alto. In caso di full servito sul tavolo, la partita termina in parit\u00e0, perch\u00e9 il punto \u00e8 gi\u00e0 di entrambi i giocatori.\nColore (\"flush\").\nIl colore (in inglese \"flush\") \u00e8 un punto formato da cinque carte di uno stesso seme. \u00c8 diverso dalla scala reale perch\u00e9 si pu\u00f2 comporre anche con carte di valore non consecutivo.\nIn caso di due o pi\u00f9 colori, vince quello con la carta pi\u00f9 alta. In caso di parit\u00e0, si mette a confronto la seconda carta pi\u00f9 alta, poi la terza, e cos\u00ec via. In caso di ulteriore parit\u00e0, si divide il piatto.\nNella versione all'italiana, in caso di pareggio si segue la regola dei semi. Nel caso in cui ci siano due colori uguali (possibile solo dai sei giocatori in su), si prende in considerazione la carta pi\u00f9 alta.\nScala (\"straight\").\nLa scala (in inglese \"straight\") \u00e8 un punto formato da cinque carte in sequenza, non necessariamente dello stesso seme.\nNelle varianti che comprendono pi\u00f9 di 5 carte, la carta pi\u00f9 bassa viene contata come \"kicker\". Riguardo l'asso, valgono le stesse considerazioni fatte per la scala reale.\nIn caso di due o pi\u00f9 scale, vince quella con la carta pi\u00f9 alta. In caso di parit\u00e0, si divide il piatto oppure si segue la regola dei semi (cuori, quadri, fiori, picche).\nTris (\"three of a kind\").\nIl tris (in inglese \"three of a kind\") \u00e8 un punto formato da tre carte dello stesso valore. Nelle specialit\u00e0 a carte comunitarie, come il Texas hold 'em, vengono distinti due tipi di tris:\nIn caso di due o pi\u00f9 tris, vince quello di valore maggiore. In caso di parit\u00e0, si divide il piatto oppure si va al confronto dei \"kicker\" e, nel caso di ulteriore pareggio, del colore della carta pi\u00f9 alta.\nDoppia coppia (\"two pairs\").\nLa doppia coppia (in inglese \"two pairs\") \u00e8 un punto formato da due coppie di carte dello stesso valore.\nIn caso di due o pi\u00f9 doppie coppie, vince quella con la coppia pi\u00f9 alta. In caso di parit\u00e0, vince quella con la seconda coppia pi\u00f9 alta. In caso di ulteriore pareggio, si divide il piatto oppure si va al confronto dei \"kicker\". Nella versione all'italiana, in caso di pareggio si segue la regola dei semi.\nCoppia (\"one pair\").\nLa coppia (in inglese \"one pair\") \u00e8 un punto formato da due carte dello stesso valore.\nIn caso di due o pi\u00f9 coppie, vince quella di valore maggiore. In caso di parit\u00e0, si divide il piatto oppure si va al confronto dei \"kicker\". Nella versione all'italiana, in caso di pareggio si segue la regola dei semi.\nCarta pi\u00f9 alta (\"high card\" o \"no pair\").\nLa carta pi\u00f9 alta (in inglese \"high card\" o \"no pair\") \u00e8 il punto pi\u00f9 basso che si possa ottenere.\nQualora nessun giocatore sia riuscito a legare un punto, vince il giocatore che ha la carta pi\u00f9 alta in mano. In caso di parit\u00e0, si divide il piatto oppure si va al confronto della seconda carta pi\u00f9 alta, della terza e cos\u00ec via. Nel caso in cui la parit\u00e0 persista dopo aver valutato tutte le carte rimanenti, si considera la regola dei semi (cuori, quadri, fiori, picche)."}
{"id": "1737047", "revid": "36426", "url": "https://it.wikipedia.org/wiki?curid=1737047", "title": "Via Lambertesca", "text": "Via Lambertesca \u00e8 un'antica strada del centro storico di Firenze, che va dal piazzale degli Uffizi a via Por Santa Maria (canto de' Girolami). Lungo il tracciato si innestano via dei Georgofili (canto di Poggio Secco), il chiasso de' Baroncelli, il chiasso del Buco, il chiasso Cozza e l'arco della piazzetta di Santo Stefano.\nStoria.\nVia Lambertesca venne tracciata nell'alto medioevo, quando si trov\u00f2 entro le mura cittadine dopo il primo ampliamento rispetto alla cerchia romana, e anticamente si chiamava via de' Gherardini, dal nome della famiglia che vi aveva una torre e altri possedimenti. In seguito cambi\u00f2 il nome in onore della famiglia dei Lamberteschi, potente famiglia ghibellina che si era stabilita nel sito dell'attuale palazzo Bartolommei. Fu chiamata anche via della Zecca (che qui ebbe sede prima della creazione degli Uffizi), via dell'Albergo del Lione, dal nome di una locanda situata presso il palazzo dei Pulci.\nPer quanto riguarda i nomi dei canti, se quello dei Girolami \u00e8 evidentemente legato alla famiglia che all'angolo con via Por Santa Maria aveva case e torre su entrambi i lati, sulle quali si trovavano anche memorie che ricordavano i legami di questa famiglia con san Zanobi, pi\u00f9 oscuro \u00e8 il significato del Canto di Poggio Secco, in angolo con via dei Georgofili. Nell'assenza di rilievi noti in questo punto, per quanto piccoli e successivamente livellati, si \u00e8 ipotizzato che si possa riferire alla vista, un tempo sgombra, che da questo punto si doveva avere sul colle delle \"Rovinate\" sull'altra sponda dell'Arno, \"secco\" perch\u00e9 privo di alberi essende stato pi\u00f9 volte soggetto a smottamenti. \nNel Trecento il Comune concesse un gruppo di antiche fabbriche confiscate a diverse Arti perch\u00e9 vi fabbricassero la loro residenza: avevano infatti qui sede ben quattro arti (Vinattieri, Correggiai, Legnaioli e Vaiai e Pellicciai, mentre nel vicino chiasso dei Baroncelli ve ne erano altre tre (Fabbri, Maestri di Pietra e Calzolai), e nei dintorni di San Pier Scheraggio c'era anche la sede dell'Arte dei Fornai. Dopo le riforme del 1534, alcune arti vennero unite e scelsero comunque alcuni di questi edifici, trasformati e accorpati, come nuova sede.\nLa strada sub\u00ec un primo stravolgimento nella parte finale nel 1560, quando Vasari realizz\u00f2 gli Uffizi. Al termine del progetto venne costruito su via Lambertesca un cavalcavia e, sotto di esso, un portale, originale opera di Bernardo Buontalenti con timpano spezzato e \"riflesso\", con un busto di Francesco I di Giovanni Bandini.\nNell'agosto 1944 la strada, almeno nel tratto pi\u00f9 vicino a via Por Santa Maria, venne fatta esplodere dai tedeschi in ritirata, distruggendo gran parte delle antiche architetture, con l'intento di sbarrare con le macerie l'accesso al Ponte Vecchio. Negli anni Cinquanta vennero ricostruite e almeno per questo tratto di strada si scelse di riusare il pi\u00f9 possibile i materiali antichi e di evitare le architetture moderne. Sempre in queste ricostruzioni si apr\u00ec inoltre il passaggio, tramite una volta, tra via Lambertesca e la piazza di Santo Stefano al Ponte, che sarebbe dovuto continuare idealmente con un'altra volta tra il chiasso Cozza e la piazza de' Salterelli, costituendo un asse nord-sud alternativo, mai realizzato, tra piazza della Signoria e il ponte Vecchio.\nLa notte del 27 maggio 1993 la strada venne di nuovo drammaticamente danneggiata, questa volta nella parte pi\u00f9 vicina agli Uffizi, durante l'attentato di via dei Georgofili, con un'autobomba posizionata proprio all'angolo con questa strada.\nDescrizione.\nNonostante le trasformazioni, la strada mantiene ancora carattere antico, anche in ragione di un tracciato che si \u00e8 detto irregolare e che si apre a chiassi e piazzette interne. La carreggiata \u00e8 pavimentata a lastrico e servita da marciapiedi in pietra da ambo il lati. Il passaggio (la strada \u00e8 compresa all'interno della zona pedonale) \u00e8 sostenuto, sia perch\u00e9 il tracciato rappresenta una valida alternativa di collegamento tra la zona del Ponte Vecchio, il piazzale degli Uffizi e piazza della Signoria, sia per la presenza di numerosi negozi con attivit\u00e0 commerciali storiche.\nLapidi.\nSull'Antico Fattore si trovano una placca in ceramica e una lapide. La prima, sotto gli stemmi dell'Arte dei Vinattieri, del giglio fiorentino e un simbolo di Firenze Capitale riporta:\nDal 1865&lt;br&gt;\nDal 1865 con Firenze&lt;br&gt;\ncapitale d'Italia,&lt;br&gt;\nla trattoria \"Antico Fattore\"&lt;br&gt;\n\u00e8 tradizione di cultura&lt;br&gt;\ne buona cucina fiorentina\nLa lapide recita:\nSEDE STORICA DEL &lt;br&gt;\nPREMIO&lt;br&gt;\nANTICO FATTORE\nNell'androne della Casa Bellacci si trova una memoria al commerciante Emilio Prosperi:\nAll'esterno di palazzo Bartolommei-Buschetti si trova una lapide del 1909 a Ferdinando Bartolommei, rifatta dopo il 1944 quando quella originale era andata distrutta:\nFERDINANDO MARCHESE BARTOLOMMEI &lt;br&gt;\nCONSACRATI ALLA LIBERT\u00c0 DELLA PATRIA &lt;br&gt;\nL'INTELLETTO GLI AVERI LA VITA &lt;br&gt;\nSOFFERTI L'ESILIO E LA PRIGIONIA &lt;br&gt;\nIN QVESTA CASA DEI SVOI MAGGIORI C&lt;br&gt;\nON DECENNE COSTANZA &lt;br&gt;\nACCOLSE IN AVDACI CONVEGNI &lt;br&gt;\nPROFVGHI D'OGNI PARTE D'ITALIA &lt;br&gt;\nE AMICATESI IN CONCORDIA DI OPERE &lt;br&gt;\nLE ENERGIE POPOLARI &lt;br&gt;\nPREPAR\u00d2 LA RIVOLVZIONE DELL'APRILE 1859&lt;hr&gt;\nIL MVNICIPIO DI FIRENZE &lt;br&gt;\nNEL CINQVANTENARIO DELL'EVENTO FAVSTISSIMO &lt;br&gt;\nAL PRIMO GONFALONIERE DELLA CITT\u00c0 REDENTA &lt;br&gt;\nQ. M. \nLa targa della torre dei Girolami, che si trovava nel complesso di palazzo Bartolommei al n. 11 e che, ripresa in frantumi dalle macerie delle mine venne ricoposta, restaurata con integrazioni e depositata in palazzo Vecchio, recita in caratteri gotici:\nLA FAMIGLIA DE' GIROLAMI IN PERPE&lt;br&gt;\nTUO DONA E DIPUTA LE RENDITE DI&lt;br&gt;\nQUESTA TORRE OGNI ANNO PER MET\u00c0&lt;br&gt;\nAL OFFERTA DI SANTO ZANOBI LORO&lt;br&gt;\nCONSORTO, E PER MET\u00c0 ALLA CAPPELLA&lt;br&gt;\nLORO DI SANTO STEFANO, E MANCANDO&lt;br&gt;\nLI DETTI GIROLAMI LASCIANO ALLA&lt;br&gt;\nCOMPAGNIA DI SANTO ZANOBI, CHE DETTA&lt;br&gt;\nOFERTA FACINO MOVENDOSI DI QUESTO LUOGO&lt;br&gt;\nE CONSERVINO DETTA CAPELLA.\nAl n. 18 inoltre Francesco Bigazzi ricorda come sotto un ovale in cui era dipintal'immaine di san Zanobi un'iscrizione latina ricordasse la presunta casa natia del vescovo fiorentino, che la leggenda vuole nato proprio nella famiglia dei Girolami:\n\u00c6DES QVAS CERNIS RVDI OLIM LIGNE\u00c6 FRONTIS OPERE&lt;br&gt;\nELABORATAS, NOBILI INQVILINO D. ZENOBIO ILLVSTRATAS&lt;br&gt;\nMAXIMA CIVIVM FLORENTINORVM CONVENARVMQVE&lt;br&gt;\nCELEBRITATE ANNOS SVPRA MILLENOS EXCVLTAS;&lt;br&gt;\nMOX TEMPORVM SENIO FESSAS PIETAS INSTAVRAVIT&lt;br&gt;\nSACRA DIVI IMAGINE INSIGNITAS&lt;br&gt;\nANNO DOMINI M.D.C.LXXII.\nTabernacoli.\nSotto la volta degli Uffizi, sull'ampia superficie intonacata del muro a sud, si trova un tabernacolo con una ricca edicola in stile barocco, in stucco bianco lumeggiato in oro, con al centro uno spazio affiancato da due colonne che sorreggono un frontone mistilineo all'interno del quale \u00e8 un rilievo con \"Dio Padre benedicente in una gloria di nuvole e angeli\". Questa struttura architettonica \u00e8 a sua volta inserita in un complesso sistema di volute e fronte vegetali, superiormente chiusa da un coronamento ligneo, inferiormente da un davanzale sempre in legno sopra al quale \u00e8 un cartiglio con iscrizione dedicatoria. L'immagine conservata \u00e8 una tavola di un ignoto pittore fiorentino della seconda met\u00e0 del Cinquecento, raffigurante la \"Sacra Famiglia coi santi Giovannino e un martire\". Sul retro della tavola si trova un'iscrizione legata alla sua donazione: \u00ab1696/Nicc. Olivieri insieme con i 5 colleghi onorari\u00bb. L'insieme \u00e8 stato restaurato nel 1886, poi verso il 1957 e ancora nel 1995 dal Laboratorio L'Atelier; sarebbe utile e auspicabile una nuova pulitura."}
{"id": "1737048", "revid": "110157", "url": "https://it.wikipedia.org/wiki?curid=1737048", "title": "Chiesa di San Nicol\u00f2 (Coreglia Ligure)", "text": "La chiesa di San Nicol\u00f2 \u00e8 un luogo di culto cattolico situato nel comune di Coreglia Ligure, in via Villa, nella citt\u00e0 metropolitana di Genova. La chiesa \u00e8 sede della parrocchia omonima del vicariato della Val Fontanabuona della diocesi di Chiavari.\nStoria.\nLa prima citazione ufficiale dell'edificio, intitolato a san Nicol\u00f2, \u00e8 risalente in un documento del 22 maggio 1147 dove l'arcivescovo di Genova, Siro, concedeva al conte di Lavagna Berengario della Torre la riscossione delle decime delle chiese di Coreglia e Canevale.\nI primi interventi di ampliamento e ricostruzione furono eseguiti nel 1667, anche se gi\u00e0 nel 1616 l'architetto Matteo Lagomaggiore ne provvedeva a stabilire la somma utile per la costruzione del coro. Originariamente ad unica navata con cinque altari laterali, in marmo secondo un documento del 1171, fu nel XIX secolo divisa in tre navate e sette altari laterali; ulteriori lavori di allungamento nel 1862 prolungarono la chiesa negli attuali 11 metri, con larghezza complessiva di 14 metri e 7,8 metri di presbiterio.\nNel pomeriggio del 24 settembre 2008 un incendio ha interessato la copertura sia della chiesa che dell'attigua sagrestia danneggiando seriamente arredi sacri e opere d'arte.\nDescrizione.\nNell'abside sono presenti diversi cicli di affreschi della seconda met\u00e0 dell'Ottocento: la \"Resurrezione\" nel lato sinistro, \"Nicol\u00f2 vescovo porge a Cristo un modello della chiesa\" nel catino absidale, l\"'Annunciazione\" nel lato destro e l'eucaristia circondata dagli angeli nella volta. \u00c8 inoltre presente nel pulpito una cassa processionale dell'arca di san Giuseppe con la Sacra Famiglia."}
{"id": "1737049", "revid": "1005847", "url": "https://it.wikipedia.org/wiki?curid=1737049", "title": "Provincia di Lucanas", "text": "La provincia di Lucanas \u00e8 una delle 11 province della regione di Ayacucho.\n\u00c8 composta da 21 distretti e il suo capoluogo \u00e8 Puquio."}
{"id": "1737052", "revid": "1728", "url": "https://it.wikipedia.org/wiki?curid=1737052", "title": "Angelo Marescotti", "text": "Fu senatore del Regno d'Italia nella XV legislatura.\nBiografia.\nCombatt\u00e9 nella prima guerra di indipendenza (1848) come volontario.\nNel 1859, dopo la caduta del potere pontificio, fu segretario dell'Assemblea Nazionale delle Romagne. Economista, insegn\u00f2 economia politica all'Universit\u00e0 di Bologna a partire dallo stesso anno.\nNel 1862 fu eletto deputato nel collegio della citt\u00e0 natale."}
{"id": "1737054", "revid": "767487", "url": "https://it.wikipedia.org/wiki?curid=1737054", "title": "Punk Singles &amp; Rarities 1980-83", "text": "Punk Singles and Rarities \u00e8 una raccolta della band hardcore punk The Exploited pubblicata nel 2001.\nFormazione.\nLa formazione sotto riportata \u00e8 quella risalente alla data di uscita dell'album."}
{"id": "1737057", "revid": "712828", "url": "https://it.wikipedia.org/wiki?curid=1737057", "title": "Ryoko Mendo", "text": ""}
{"id": "1737058", "revid": "235890", "url": "https://it.wikipedia.org/wiki?curid=1737058", "title": "Eternity (album Kamelot)", "text": ""}
{"id": "1737059", "revid": "235890", "url": "https://it.wikipedia.org/wiki?curid=1737059", "title": "Eternity (album Anathema)", "text": ""}
{"id": "1737061", "revid": "1371684", "url": "https://it.wikipedia.org/wiki?curid=1737061", "title": "Trattato di Londra (1604)", "text": "Il trattato di Londra, firmato il 28 agosto 1604, pose fine alla ventennale guerra anglo-spagnola dal 1585 al 1604, giunta ad una fase di stallo dopo la morte di Filippo II di Spagna.\nI negoziati, voluti da Giacomo I d'Inghilterra e ben accolti da Filippo III di Spagna, si svolsero nella Somerset House di Londra e sono conosciuti con il nome di \"Conferenza della Somerset House\".\nDelegazione inglese:\nDelegazione spagnola:"}
{"id": "1737062", "revid": "1776051", "url": "https://it.wikipedia.org/wiki?curid=1737062", "title": "Giovanni Morandini", "text": "Venne eletto deputato del Regno di Sardegna nel 1860, e poi nell'VIII e nell'XI legislatura del Regno d'Italia. Fu senatore del Regno d'Italia nella XV legislatura."}
{"id": "1737063", "revid": "765341", "url": "https://it.wikipedia.org/wiki?curid=1737063", "title": "Torre dei Pulci", "text": "Il palazzo e la torre dei Pulci sono un edificio storico del centro di Firenze, situato in via dei Georgofili 4 angolo via Lambertesca, e con un accesso dal piazzale degli Uffizi.\nStoria e descrizione.\nSi tratta di un palazzo dai caratteri trecenteschi che Walther Limburger segnala come trasformazione di un antico edificio della famiglia Pulci, con torre e loggia, quest'ultima presumibilmente ubicata dall'altro lato della via Lambertesca, negli spazi attualmente inglobati nel palazzo della Magona Granducale (al numero 4). In realt\u00e0, ci\u00f2 che oggi percepiamo come unica fabbrica dovrebbe aver avuto origine in due distinti edifici, vuoi per fondazione vuoi per propriet\u00e0: il lato che guarda su via Lambertesca (e che comunque ha ingresso da via dei Georgofili), fu palazzo dei Pulci e nel 1427 era di Girolamo di Feo, albergatore, e serviva a uso di albergo all'insegna del Leone. Nel 1435 lo comprarono i Baroncelli e per vari secoli rimase in loro possesso. \nQuello su via dei Georgofili pass\u00f2 a met\u00e0 del Quattrocento ai Del Rosso Pieri, quindi, acquistato da Cosimo I, venne annesso alla fabbrica degli Uffizi. Nell'Ottocento si sarebbe poi definitivamente compiuta la trasformazione delle diverse case (presumibilmente gi\u00e0 riunite) in un 'palagetto', che comunque lungo via Lambertesca mostra ancora oggi due distinti disegni di facciate. Federico Fantozzi, nel 1843, non sembra comunque distinguere tra i due edifici, segnalando il complesso come caserma de' Veterani gi\u00e0 Baroncelli, per precisare poi che sarebbe stato utilizzato sotto Cosimo I come \"Quartiere delle Guardie dei Lanzi\" e ai suoi tempi \"destinato ad altr'uso\", senza ulteriori specifiche. \nAl 1905 \u00e8 documentato un progetto di restauro complessivo stilato dall'ingegnere Cesare Spighi e volto a enfatizzare il carattere medievale della fabbrica. Nel 1932 il complesso fu individuato come sede dell'Accademia dei Georgofili (attuale ingresso al pubblico dal loggiato degli Uffizi Corti). Restaurato nuovamente negli anni trenta del Novecento, l'edificio fu colpito da un attentato terroristico la notte del 27 maggio 1993 che, oltre a causare la morte di cinque persone, port\u00f2 alla totale distruzione della parte centrale della facciata su via de' Georgofili. \nTra il 1993 e il 1996 il palazzo fu oggetto di un complesso intervento di restauro e di ricostruzione su progetto degli architetti associati Gurrieri De Vita Gurrieri (Francesco Gurrieri, Maurizio De Vita, Federico Gurrieri) e direzione dei lavori dell'architetto Paolo Mazzoni della Soprintendenza ai Monumenti. Con i restauri venne alla luce peraltro un pozzo medievale e una pregevole scala che si sviluppava intorno, collegando l'ingresso dell'Accademia a un ampio ammezzato degli Uffizi che era da tempo in disuso (poi concesso in uso ai Gerogofili anche per compensare la perdita dei locali di un'altana distrutta, che la Soprintendenza ai Beni Architettonici non ritenne opportuno ricostruire). \nPer quanto riguarda la porzione distrutta i lavori videro la reintegrazione della facciata con materiale lapideo simile all'originale, tuttavia evidenziata sia da un vistoso giunto che profila l'area interessata, sia da una depressione della regione parietale rispetto alla porzione originale, e questo sia in ossequio a una possibile prassi propria del restauro architettonico, sia, soprattutto, per la volont\u00e0 di \"conservare i segni della ferita per non dimenticare\". \nL'edificio che determina la cantonata (cio\u00e8 il palazzo dei Pulci propriamente detto) \u00e8 arricchito, nella parte superiore, da un finto ammattonato graffito su fondo nero e, sul canto, da un tralcio fiorito con andamento verticale sempre graffito. Sull'altra porzione che guarda a via dei Georgofili sono in basso, nella zona ricostruita, due memorie, una a ricordare le vittime dell'attentato, l'altra il termine dei lavori di restauro nel marzo del 1996. Davanti al palazzo si trovava anche un simbolico \"ulivo della pace\", che dopo la morte della pianta \u00e8 stato sostituito nel settembre 2021 con un ulivo in bronzo dell'artista Andrea Roggi.\nSulla torre si trovano due lapidi. Una ricorda l'attentato e le vittime, in particolare la piccola vittima Nadia Nencioni:\nPoco pi\u00f9 a destra una lapide ricorda il restauro:"}
{"id": "1737067", "revid": "36426", "url": "https://it.wikipedia.org/wiki?curid=1737067", "title": "Torre Pulci", "text": ""}
{"id": "1737072", "revid": "599013", "url": "https://it.wikipedia.org/wiki?curid=1737072", "title": "Elio Rampinelli", "text": "Carriera.\nCentrocampista dotato di buon fisico e tocco di palla, cresce nell'Atalanta, con cui esordisce in Serie A e disputa due campionati, nei quali per\u00f2 trova poco spazio. Viene mandato in prestito alla Salernitana, in serie B, dove tuttavia riesce a raccogliere soltanto sei presenze.\nRitorna quindi a Bergamo dove per\u00f2 non disputa nemmeno una partita, anche a causa della sua scarsa velocit\u00e0 in un calcio sempre pi\u00f9 alla ricerca di gente rapida.\nPassa quindi al Palazzolo e poi al Saronno, dove termina la carriera, alternando Serie C e Serie D con complessivi 3 gol in 59 presenze."}
{"id": "1737073", "revid": "128334", "url": "https://it.wikipedia.org/wiki?curid=1737073", "title": "Ipoplasia focale dermica", "text": ""}
{"id": "1737075", "revid": "110157", "url": "https://it.wikipedia.org/wiki?curid=1737075", "title": "Dead Cities", "text": "Dead Cities \u00e8 una raccolta dei The Exploited pubblicata nel 2002 dalla Harry May Records.\nFormazione.\nLa formazione sotto riportata \u00e8 quella risalente alla data di uscita dell'album"}
{"id": "1737076", "revid": "339392", "url": "https://it.wikipedia.org/wiki?curid=1737076", "title": "NBCCS", "text": ""}
{"id": "1737077", "revid": "1592097", "url": "https://it.wikipedia.org/wiki?curid=1737077", "title": "David John Asher", "text": ""}
{"id": "1737078", "revid": "117064094", "url": "https://it.wikipedia.org/wiki?curid=1737078", "title": "Augusto Pierantoni", "text": "Biografia.\nFu senatore del Regno d'Italia dalla XV legislatura.\nNel 1860 segu\u00ec Giuseppe Garibaldi e dopo la battaglia del Volturno fu impiegato alla Dittatura e poi al Ministero della Pubblica Istruzione. Nominato professore di diritto internazionale e costituzionale a Modena, torn\u00f2 in armi nel 1866. Dopo la liberazione di Roma fu chiamato all'insegnamento di diritto internazionale all'Universit\u00e0 di Napoli.\nNel 1873 fu tra i fondatori dell'Istituto di diritto internazionale. Nel 1874 fu eletto deputato del collegio di Santa Maria Capua Vetere, mentre dal 1883 fu senatore del Regno.\nScrisse alcune opere letterarie, come il dramma storico \"Anna di Messina\" (1860). La citt\u00e0 di Chieti gli ha intitolato una strada."}
{"id": "1737079", "revid": "47112", "url": "https://it.wikipedia.org/wiki?curid=1737079", "title": "Jakobsweg", "text": ""}
{"id": "1737082", "revid": "2069609", "url": "https://it.wikipedia.org/wiki?curid=1737082", "title": "Parchi e giardini di Parma", "text": "Parchi storici.\nParco Ducale.\nGrande parco pubblico di 208.700\u00a0m\u00b2 situato nel quartiere Oltretorrente, nei pressi del torrente Parma, \u00e8 noto ai parmigiani anche come \"il giardino\". Fu costruito in origine dal duca Ottavio Farnese, che nel 1561 ne commission\u00f2 il progetto all'architetto Giovanni Boscoli; nel 1690, in occasione delle nozze del figlio Odoardo II Farnese, il duca Ranuccio II Farnese fece scavare una grande peschiera per rappresentarvi una naumachia. Nel 1749 Filippo di Borbone incaric\u00f2 della sua totale ristrutturazione l'architetto Petitot, che vi realizz\u00f2 un parco neoclassico, ricco di vasi e statue di Jean-Baptiste Boudard; vi costru\u00ec inoltre il tempietto d'Arcadia, realizzato in forma di rovina. Nel 1920 fu posta sull'isolotto al centro della peschiera la grande Fontana del Trianon, realizzata tra il 1712 ed il 1719 dall'architetto e scultore Giuliano Mozzani. Divenuto di propriet\u00e0 comunale dopo l'Unit\u00e0 d'Italia, fu aperto al pubblico; ristrutturato nei primi anni 2000, \u00e8 molto frequentato dai cittadini, che spesso praticano il jogging sui suoi 3,2\u00a0km di viali alberati, di cui circa 1,8 km costituiti da un viale perimetrale.\nParco Cittadella.\nVasto parco di 120.000\u00a0m\u00b2, situato al centro dell'omonimo quartiere immediatamente a sud del centro storico, occupa gli spazi interni e parte del fossato dell'antica fortezza pentagonale costruita alla fine del XVI secolo dagli ingegneri Giovanni Antonio Stirpio de' Brunelli e Genesio Bresciani con la collaborazione di Smeraldo Smeraldi, per volere del duca Alessandro Farnese. Presenta due ingressi: quello principale, a nord verso la citt\u00e0, caratterizzato da una facciata monumentale in marmo di Carrara progettata nel 1596 da Simone Moschino; quello secondario a sud, detto anche \"Porta del Soccorso\", provvisto di cinque baluardi. Nel secondo dopoguerra furono demolite le caserme che si trovavano negli spazi interni e la fortezza fu trasformata in parco pubblico, oggi molto frequentato grazie ai campi sportivi, alla pista podistica, alle aree attrezzate per i bimbi ed alle aree verdi per il relax; vi si trovano anche un bar, un'area riservata ai cani ed una fontana.\nGiardini di San Paolo.\nPiccolo parco del centro storico, situato nella parte pi\u00f9 monumentale della citt\u00e0, sorge a pochi passi dalle centralissime piazzale della Pace e piazza Garibaldi, all'interno delle mura dell'antico monastero di San Paolo del 985. Fu ricavato nel XIX secolo dalla trasformazione degli spazi della vecchia cucina e dell'orto del convento in luogo di gioco per le alunne della scuola adiacente; furono aggiunti una fontana, una grotta, un gazebo ed un piccolo circuito per trenino, oggi non pi\u00f9 visibile. Aperto successivamente al pubblico, costituisce un'oasi di pace e verde, poco frequentata, accessibile sia direttamente dalla strada sia attraverso la biblioteca Guanda; ai suoi margini, oltre alla celeberrima \"Camera della Badessa\" del Correggio, si trova la cella di Santa Caterina, piccola cappella con affreschi di Alessandro Araldi.\nOrto botanico.\nStorico orto di 11.500\u00a0m\u00b2 sorge ai margini del centro storico al termine di strada Farini, all'angolo con lo stradone Martiri della Libert\u00e0. Fu costruito nel 1770 per volont\u00e0 di Giambattista Guatteri, allora titolare della cattedra di botanica, sul luogo dell'antico \"Orto dei Semplici\", fondato nel 1630 dal duca Ranuccio I Farnese e dedicato alla coltivazione delle erbe medicinali. Le eleganti serre neoclassiche furono costruite nel 1793 dall'architetto Ennemond Alexandre Petitot; contestualmente l'area verde centrale fu realizzata secondo i gusti settecenteschi del giardino all'italiana. Tra il XVIII e il XIX secolo nella parte orientale fu creato l'arboreto con numerose specie rare, mentre nella parte occidentale fu realizzato un giardino secondo la moda inglese; nel tempo sono state aggiunte altre specie e collezioni, tra cui piante insettivore, piante grasse e violette.\nPrincipali parchi cittadini.\nGiardino di Piazzale della Pace.\nGrande giardino a prato, \u00e8 situato in pieno centro storico, fra il complesso monumentale del Palazzo della Pilotta, il palazzo della Provincia, il Palazzo di Riserva e il palazzo dei Ministeri. Fu realizzato alla fine degli anni novanta su progetto dell'architetto ticinese Mario Botta, al termine di numerose vicissitudini che ne ritardarono per decenni la sistemazione: dai bombardamenti della seconda guerra mondiale, che distrussero il neoclassico Palazzo Ducale e il Teatro Reinach, passando per l'incuria del dopoguerra, che ne favor\u00ec l'utilizzo come parcheggio pubblico, fino alle lunghe cause civili con i proprietari dell'area del Teatro Reinach. Oggi l'area si presenta come un vasto prato all'inglese, sviluppato attorno al monumento a Giuseppe Verdi ed al monumento al Partigiano, con piante ad alto fusto ed una fontana a vasca; costituisce uno dei luoghi di ritrovo e di relax pi\u00f9 frequentati, soprattutto dai giovani.\nParco Falcone Borsellino e Parco I Maggio (ex Eridania).\nGrandi parchi cittadini contigui, rispettivamente di 75.000\u00a0m\u00b2 e 46.985\u00a0m\u00b2, sono situati sul margine nord-est del centro storico, tra il Barilla Center, via Toscana e Via Mantova. Il parco Falcone Borsellino \u00e8 caratterizzato da ampi spazi a prati, solcati da sentieri percorribili a piedi e in bicicletta, con un'area dedicata ai giochi per i bimbi, panchine e tavoli di legno, una fontana ed un'area par cani. Il parco I Maggio, pi\u00f9 noto come parco Ex Eridania, dalla zuccherificio trasformato nel 2001 dall'architetto Renzo Piano nell'Auditorium Niccol\u00f2 Paganini che vi sorge tra gli alberi e le panchine, \u00e8 caratterizzato anche dalle lunghe vasche un tempo utilizzate per il lavaggio delle barbabietole da zucchero, oggi restaurate, riempite di ninfee ed affiancate da passerelle di legno.\nParco Ferrari.\nGrande parco cittadino esteso su una superficie di 93.180\u00a0m\u00b2, sorge nel quartiere Cittadella, tra strada Torelli e strada Zarotto. Caratterizzato da ampi spazi verdi, \u00e8 attraversato da una pista ciclabile costeggiata da panchine. Vi si trovano anche un'area gioco per i bimbi attrezzata con scivoli, altalene e fontana, un chiosco bar, campi sportivi, un'area dedicata ai cani ed il Parco giochi Ludobimbo, dotato di ampi spazi attrezzati ed una pista per moto-quad elettrici.\nParco Bizzozero.\nAmpio parco urbano di 40\u00a0000\u00a0m\u00b2, sorge immediatamente a sud della Cittadella, tra viale Duca Alessandro e via Montebello. Fu realizzato nei primi anni 2000 nell'ex podere che si sviluppava attorno a via Bizzozero. Solcato da varie piste pedonali e ciclabili, \u00e8 noto anche come Parco del Dono, per la presenza del parco giochi idoneo per diversamente abili; vi si trova inoltre il \"Giardino dei Sensi\", spazio dedicato agli ipovedenti, costituito da tre aree: quella dell'olfatto, quella del gusto-tatto e quella dell'udito. Nel 2009 fu avviata la riqualificazione anche dell'area al di l\u00e0 di via Bizzozero, con la realizzazione di altri nuovi giardini: un bosco urbano di biocompensazione, un giardino condiviso ed il \"Giardino dei poeti\", dedicato a dieci poeti parmigiani; il percorso termina in un anfiteatro.\nParco del Naviglio.\nGrande area verde estesa per circa 5 ettari, si sviluppa nel quartiere San Leonardo, fra via Paradigna, via Venezia e via Naviglio Alto. Noto anche come Parco Nord, vi si trovano un'area gioco per i bimbi, una fontana, percorsi sport, un'area cani e campi sportivi."}
{"id": "1737084", "revid": "20768", "url": "https://it.wikipedia.org/wiki?curid=1737084", "title": "Basilica di Sant'Eufemia (Milano)", "text": "La basilica di Sant'Eufemia \u00e8 un luogo di culto cattolico del centro storico di Milano situato nell'omonima piazza, lungo corso Italia.\nStoria.\nLa basilica di Sant'Eufemia venne probabilmente fondata verso il 472 dal vescovo san Senatore (di cui si conservano le spoglie proprio nella chiesa), il quale, come prete al seguito del vescovo sant'Abbondio, partecip\u00f2 in precedenza al concilio di Calcedonia e da l\u00ec riport\u00f2 a Milano una reliquia della santa a cui la basilica \u00e8 dedicata.\nLa chiesa venne quindi ricostruita nel XV secolo e poi rimaneggiata nei secoli successivi grazie anche all'intervento di importanti mecenati. Qui nel 1564 venne battezzato Federigo Borromeo, nipote di san Carlo e futuro arcivescovo di Milano.\nNel 1870 l'architetto Enrico Terzaghi cre\u00f2 l'attuale alta aula centrale eliminando tre campate. Per motivi statici la chiesa venne anche allungata di una campata e quindi rifatta la facciata.\nDescrizione.\nArchitettura.\nLa basilica di Sant'Eufemia sorge nell'omonima piazza del centro storico di Milano, lungo corso Italia, di fianco all'ex chiesa di San Paolo Converso.\nL'edificio, esternamente in architettura neoromanica, presenta una facciata a salienti, preceduta da un piccolo portico di tre arcate a tutto sesto su colonne marmoree; le pareti interne e la volta di quest'ultimo presentano una ricca decorazione musiva che richiama quella del mausoleo di Galla Placidia a Ravenna. In corrispondenza di ciascuna delle due navate laterali si aprono un rosone ed un portale leggermente strombato con lunetta. Al centro della facciata, si apre un terzo rosone, pi\u00f9 grande rispetto agli altri, circondato dai bassorilievi con i simboli dei quattro evangelisti.\nL'interno della chiesa, in stile neogotico, \u00e8 composto da tre sezioni distinte: l'avancorpo ottocentesco, la navata e l'abside. Sia le pareti, sia le volte sono riccamente decorate con affreschi policromi.\nL'avancorpo, di due campate, \u00e8 diviso in tre navate coperte con volta a crociera. Sulla sinistra, si trova il battistero, con fonte battesimale marmoreo. La navata, larga quanto tutto l'avancorpo e pi\u00f9 alta, \u00e8 costituita da due campate con volta a crociera e presenta una serie di quattro cappelle laterali sul fianco destro. Sulle pareti laterali si aprono delle alte monofore a sesto acuto. L'abside semicircolare, preceduta da un coro a pianta quadrangolare, ospita l'altare maggiore in marmi policromi, realizzato da Spirito Maria Chiappetta la cui mensa, dopo il Concilio Vaticano II, \u00e8 stata staccata dall'alzata e collocata pi\u00f9 avanti.\nTra le opere scultoree va menzionata la \"Tomba Brasca\" realizzata dallo scultore Cristoforo Solari detto il Gobbo. Degne di nota anche le opere pittoriche lo \"Sposalizio di Santa Caterina\" olio su tela di scuola leonardesca, attribuito da alcuni alla mano di Marco d'Oggiono nella prima cappella a sinistra della navata. Ora la chiesa conserva anche la tela con la \"Pentecoste\" di Simone Peterzano traslocata qui dalla vicina chiesa di San Paolo Converso. Nella terza cappella si trova una tela raffigurantela \"Madonna con Bambino e Santi\", di Marco d'Oggiono; la tela con la \"Madonna del Santo Rosario\" \u00e8 opera di Augusto Lozzia.\nOrgano a canne.\nSulla cantoria in controfacciata, si trova l'organo a canne, costruito da Natale Balbiani nel 1909.\nLo strumento, a trasmissione pneumatico-tubolare, ha due tastiere di 58 note ciascuna ed una pedaliera concava di 27. La mostra \u00e8 racchiusa entro l'elegante cassa neogotica in tre campi, ciascuno dei quali \u00e8 composto da una cuspide di canne di principale (19 canne quella centrale, 11 quelle laterali).\nMusica.\nNegli anni cinquanta la basilica, grazie alla sua ottima acustica, \u00e8 stata usata dalla EMI come sala d'incisione: qui il soprano Maria Callas registr\u00f2 \"I Puritani\" e \"Cavalleria rusticana\" (1953) e \"La sonnambula\" (1957).\nA Sant'Eufemia e alla sua piazza \u00e8 dedicato un album del jazzista Renato Sellani registrato negli studi discografici della PDU che avevano sede, fino al 1982, nella vicinissima chiesa sconsacrata di San Paolo Converso.\nIn tempi pi\u00f9 recenti la basilica ha accolto la celebrazione dei funerali di Nilla Pizzi."}
{"id": "1737087", "revid": "31886", "url": "https://it.wikipedia.org/wiki?curid=1737087", "title": "Episodi di Joan of Arcadia (prima stagione)", "text": "La prima serie di Joan of Arcadia \u00e8 andata in onda su Italia 1, nel palinsesto televisivo pomeridiano, con una buona media di ascolti. La serie andava in onda dopo le repliche di Una mamma per amica. La prima serie \u00e8 andata in onda interamente il pomeriggio alle 15.55. Mentre invece su Fox andava in onda nel palinsesto televisivo serale alle 21.00\nParlo con Dio.\nTrama.\nJoan Girardi, una ragazza di 16 anni, viene avvicinata sull'autobus che la sta portando a scuola da un ragazzo che sostiene di essere Dio e che le affida una missione: farsi assumere come commessa nella libreria Starlight. Inizialmente la ragazza pensa che si tratti di un pazzo e cerca di ignorare i continui segnali che lui le sta mandando, ma poi decide di recarsi alla libreria e l\u00ec verr\u00e0 assunta. Al termine della prima sera di lavoro, uno sconosciuto chiede a Joan se vuole un passaggio in auto e lei, credendo che sia Dio, accetta; tuttavia si rende conto velocemente che in realt\u00e0 quell'uomo non \u00e8 l'Altissimo e quando la vuole costringere a salire in auto, fugge. Guardandosi indietro per\u00f2 non vede pi\u00f9 n\u00e9 l'uomo n\u00e9 l'auto. In contemporanea, suo padre d\u00e0 la caccia a un serial killer e, dopo quanto accaduto a Joan, un poliziotto scorta alla centrale l'uomo, fermato per eccesso di velocit\u00e0. Il collega di Will sospetta che possa essere il serial killer che cercavano e che finalmente hanno catturato. Mentre Joan cerca di dormire, suo fratello Kevin arriva in camera e le dice che vuole tornare a vivere, anche se ora \u00e8 paraplegico e lei torna a dormire con il sorriso.\nLezioni di chimica.\nTrama.\nDopo la brutta esperienza della sera precedente, Joan \u00e8 preoccupata ma a scuola trova ad attenderla ancora Dio, che le consiglia di migliorare a scuola e di iscriversi al corso avanzato di chimica, anche se lei non riesce a trovarne il motivo. Nel frattempo sua madre Helen cerca di convincere Kevin a prendere la patente per persone diversamente abili, cercando di spronarlo a crearsi una vita il pi\u00f9 possibile normale, e suo padre investiga su un cadavere carbonizzato. Al corso avanzato Joan incontra suo fratello Luke, un genio della scienza; Grace Polk, una ragazza controcorrente per il suo modo di vestire maschile; e Adam Rove, un ragazzo introverso e timido che tutti pensano sia un tossicodipendente. Adam, parlando con Helen, le dice che c'\u00e8 un'auto per persone diversamente abili in vendita e che suo padre potrebbe vendergliela per Kevin, il quale ha superato l'esame. Come premio per lo sforzo, Helen e Will gli regalano l'auto. Will, parlando con un vigile del fuoco riesce a fermare il piromane che si rivela essere il capo dei pompieri. Kevin ed Helen per festeggiare decidono di andare in un fast food, dove una bella ragazza fa delle avances a Kevin, il quale per\u00f2 nasconde il suo handicap fisico per vergogna.\nScacco matto.\nTrama.\nKevin si sveglia nel cuore della notte dopo un brutto incubo che riguarda il suo incidente. Helen spera in un miracolo per vederlo tornare a camminare. Il mattino seguente Joan incontra a Dio, sotto forma di postino, che le suggerisce di imparare a giocare a scacchi dandole un libro sulle regole del gioco. Will sta investigando sulla scomparsa di un bambino e una sensitiva si presenta alla centrale per aiutarli nella ricerca, fornendo importanti indizi sotto lo stupore di tutti. Joan incontra di nuovo Dio davanti a scuola che la invita ancora una volta ad andare al circolo degli scacchi e l\u00ec la ragazza nota di avere un grande talento per il gioco pur non sapendoci giocare. Joan allora inizia a frequentare delle ragazze popolari, sperando di diventare anche lei parte del gruppo, ma queste iniziano a chiedere con insistenza informazioni sull'orientamento sessuale di Grace Polk (perch\u00e9 tutti pensano che sia omosessuale) e Joan, irritata, controbatte che non lei importa del suo orientamento sessuale e che tutti questi sono pettegolezzi inutili e stupidi. Questo far\u00e0 avvicinare Grace a lei dando inizio a una bella amicizia e Joan si render\u00e0 conto che la vita \u00e8 come il gioco degli scacchi e Grace e Adam sono amici veri e sinceri e che non \u00e8 necessario essere belli e popolari per avere degli amici come loro. Will infine ritrova il bambino, sequestrato da una donna che lo ha rinchiuso in una stanza.\nLa mia barca.\nTrama.\nDio affida a Joan il compito di costruire una barca e la ragazza si appassiona cos\u00ec tanto a questo nuovo compito da far preoccupare la madre e da trascurare gli studi e le lezioni, tanto che il preside Price la richiama per avere delle spiegazioni e, di fronte alla verit\u00e0, le dice senza garbo che la sua barca non gallegger\u00e0 mai e Joan allora perde tutto il suo talento. Si avvicina allora ad Adam ed \u00e8 quasi sul punto di dirgli che parla con Dio, ma Lui la ferma in tempo. Helen e Will cercano di convincere Kevin a entrare in una squadra di basket, il suo gioco preferito di quando poteva camminare e giocare ma, amareggiato dalla sua situazione, brucia il suo album delle superiori con tutti i ricordi del passato; Will indaga sul duplice omicidio di due poliziotti. Kevin decide perci\u00f2 di portare a termine la barca e Will decide di aiutarlo, facendoli di nuovo riavvicinare. Joan allora capisce che la barca era un mezzo per riconciliare suo fratello e suo padre, che non parlavano dal giorno dell'incidente.\nUn fidanzato per Joan.\nTrama.\nDio chiede a Joan di organizzare un mercatino dell'usato per il sabato pomeriggio e la ragazza inizia a cercare nella cantina delle cianfrusaglie ancora integre da poter vendere. S'imbatte allora in alcuni quadri dipinti da sua madre in un brutto periodo della sua vita e Helen, vedendoli, si infuria con Joan intimandole di non venderli, ma la ragazza non riesce a capire il motivo di tale rabbia. A scuola Joan incontra Clay Fisher, il DJ della scuola, un ragazzo molto carino che si \u00e8 interessato a lei tanto da invitarla ad uscire il sabato sera, ma lei dovr\u00e0 rinunciare a causa del mercatino. Will intanto indaga su un caso di stupro e si batte contro un avvocato che non vuole procedere per mancanza di prove fondate dell'accaduto. \u00c8 sabato pomeriggio e inizia il mercatino; Joan prova lo stesso a venderli e questo porta la madre a doverle raccontare che ha disegnato quei quadri dopo che era stata stuprata da un uomo e che disegnando aveva superato l'evento.\nKevin trova lavoro presso un giornale locale.\nCheerleader, che passione!\nTrama.\nInaspettatamente Dio chiede a Joan di entrare a far parte delle \"cheerleader\" della scuola e Luke si sta rendendo conto che \u00e8 sempre pi\u00f9 attratto da Grace, la ragazza che tutti pensano essere omosessuale. Questa scelta di Joan la metter\u00e0 in contrasto proprio con l'amica Grace. Un amico del ragazzo confessa che forse ha delle tendenze omosessuali. Dopo una chiamata anonima alla polizia, Will trova un neonato -che viene subito ricoverato all'ospedale- in un cassonetto e capisce che probabilmente la madre frequenta il liceo di Arcadia. Al provino Joan impressiona cos\u00ec tanto le ragazze che queste la invitano ad uscire con loro dopo la scuola. La capo-\"cheerleader\" chiama Joan all'uscita, ma la ragazza ha lasciato il cellulare a casa e risponde perci\u00f2 Helen, che riconosce la voce della \"cheerleader\" in quella che ha chiamato la polizia. Informa Will dell'accaduto e questi l'arresta per abbandono. Joan allora, attraverso un ballo, cerca di far capire che abbandonare un neonato solo per la propria squadra \u00e8 una cosa stupida e abbandona il gruppo, riconciliandosi con Grace.\nCercasi baby sitter.\nTrama.\nDio, nei panni di una hostess, le dice di aiutare qualcuno che non riesce a chiedere aiuto. Joan pensa allora si tratti di Sylvia, una madre che ha bisogno di una baby-sitter per suo figlio Rocky, malato di fibrosi cistica e per questo ossessionato dalla morte. Tuttavia non si accorge che anche Adam ha bisogno di aiuto. Will deve fronteggiare un caso di razzismo che vede coinvolti due poliziotti che hanno malmenato un uomo afro americano. Helen si riavvicina alla Chiesa, chiedendo aiuto a un prete per affrontare tutto il dolore causato dall'incidente di Kevin e dalla perdita dell'uso delle gambe. Joan scopre anche perch\u00e9 Adam odia cos\u00ec tanto novembre.\nCrisi di fede.\nTrama.\nJoan affronta le misteriose vie di Dio quando quest'ultimo le chiede di dare una mano nell'allestimento della mostra d'arte della scuola e, nel contempo, di impedire ad Adam Rove di esporre una delle sue sculture. Quando, in seguito alla vendita di una sua opera, Adam decide di abbandonare la scuola, Joan entra in azione e distrugge la scultura. Kevin scopre che pu\u00f2 fare il disonesto perch\u00e9 le persone, impietosite dal suo handicap, non lo denuncerebbero.\nGiovanna D'Arco.\nTrama.\nDio pretende che Joan ottenga un punteggio alto al prossimo test di storia. Trovando curiosi parallelismi fra la sua vita e quella di Giovanna D'Arco, Joan si appassiona al tema ed ottiene una A. Ma il suo professore e Price sono convinti che la ragazza abbia copiato il test e le chiedono di rifarlo. Joan si rifiuta. La famiglia Girardi si reca da un terapista e Kevin ammette di essere responsabile dell'incidente che l'ha privato dell'uso delle gambe.\nL'ostaggio.\nTrama.\nWill viene preso in ostaggio da un uomo che ha sparato all'assistente di un giudice e ferito quest'ultimo. Lo stesso giorno, Helen affronta la possibilit\u00e0 di essere incinta. Joan supera brillantemente l'esame di guida. Luke deve affrontare un importante esame, ma \u00e8 disturbato dal fatto che ha scoperto il test di gravidanza ed \u00e8 convinto che la sorella Joan sia in attesa di un bambino.\nUn ragazzo difficile.\nTrama.\nDio impone a Joan di chiedere a Steve Ramsey, un ragazzo con molti problemi comportamentali, di andare con lui al \"Ballo del Cristallo\". La serata si rivela un vero e proprio disastro che termina con l'arresto del giovane. Will scopre una serie di irregolarit\u00e0 che coinvolge i vertici dell'amministrazione della citt\u00e0. Luke compie un passo decisivo nei confronti di Grace.\nIndagine federale.\nTrama.\nJoan \u00e8 disperata quando viene a sapere che Rocky, il bimbo malato di fibrosi cistica, \u00e8 deceduto. Will perde il lavoro in seguito all'indagine federale che ha contribuito a far scattare. Ma Roebuck ha un nuovo incarico per lui. Luke e Grace lavorano al loro progetto per la fiera della scienza. Joan teme che Adam possa commettere un gesto insano e lo esorta a leggere la lettera d'addio della madre.\nFesta clandestina.\nTrama.\nSu insistenza di Helen, Will accetta di trascorrere insieme alla moglie un week end di totale riposo in una stazione termale. Approfittando della mancanza dei genitori di Joan, Dio chiede alla ragazza di organizzare una festa clandestina. Kevin e Rebecca fanno il possibile per ignorare la loro attrazione reciproca. Adam si presenta a casa di Joan deciso a dare un seguito al loro primo bacio."}
{"id": "1737088", "revid": "124732968", "url": "https://it.wikipedia.org/wiki?curid=1737088", "title": "Chiesa di San Pietro (Davagna)", "text": "La chiesa di San Pietro \u00e8 un luogo di culto cattolico situato nel comune di Davagna, in via Giovanni De Mari, nella citt\u00e0 metropolitana di Genova. La chiesa \u00e8 sede della parrocchia omonima del vicariato Medio-Alto Bisagno dell'arcidiocesi di Genova.\nStoria.\nSita nella frazione capoluogo di Davagna, \u00e8 menzionata per la prima volta in un atto notarile del 4 dicembre del 1198, in cui risulta che esistesse gi\u00e0 una chiesa primitiva. Localmente \u00e8 conosciuta anche con l'appellativo di chiesa di Vineamediana.\nIl 17 dicembre del 1351 l'arcivescovo di Genova Bertrando Bessaduri un\u00ec le parrocchie di Davagna, San Colombano di Moranego e San Tomaso di Boasi (Lumarzo) in un unico rettorato. Fu monsignor Cipriano Pallavicino nel 1580 a smembrare le due comunit\u00e0 di Moranego e Davagna in due distinte comunit\u00e0 parrocchiali.\nSolo due documenti storici, conservati presso l'archivio storico della curia, hanno testimoniato alcuni avvenimenti in una pausa storica lunga quasi 135 anni, dal 1475 al 1610. Secondo alcuni storici locali la chiesa fu elevata al titolo di parrocchiale nel 1580. A seguito degli eventi seguiti alla tremenda epidemia di peste, che sconvolse il paese tra il 1656 e il 1657, venne distrutto l'antico archivio e di conseguenza le registrazioni furono riprese solo dopo tale data.\nLa chiesa fu ricostruita nel XVIII secolo a tre navate e il 23 aprile del 1709, finiti i lavori, fu benedetta dall'arciprete di Rosso Andrea Ricca."}
{"id": "1737089", "revid": "206516", "url": "https://it.wikipedia.org/wiki?curid=1737089", "title": "Capability Maturity Model Integration", "text": ""}
{"id": "1737094", "revid": "599013", "url": "https://it.wikipedia.org/wiki?curid=1737094", "title": "Ennio Testa", "text": "Carriera.\nCresce nella Pro Lissone con cui, nella stagione 1951-1952, realizza 26 gol. Passato all'Atalanta, debutta in Serie A il 16 novembre 1952, in occasione del successo esterno sul Torino.\nNell'estate viene acquistato dalla , dove disputa due stagioni, al termine delle quali viene ceduto in prestito al , in Serie B, collezionando 24 presenze e 4 reti.\nDopo una stagione viene ceduto alla in Serie C, per poi concludere la carriera alla Pro Sesto, in Serie D.\nIn carriera ha disputato 66 incontri in Serie A, con 14 reti all'attivo, e 24 (4 reti) in Serie B (tutte col Palermo)."}
{"id": "1737095", "revid": "767487", "url": "https://it.wikipedia.org/wiki?curid=1737095", "title": "Complete Punk Singles Collection", "text": "Complete Punk Singles collection \u00e8 un album della band hardcore punk The Exploited pubblicato nel 2005 dalla Cargo Records."}
{"id": "1737096", "revid": "20654", "url": "https://it.wikipedia.org/wiki?curid=1737096", "title": "Andrea Podest\u00e0", "text": "Fu senatore del Regno d'Italia nella XV legislatura.\n\u00c8 stato sindaco di Genova tra il 1866 ed il 1873, tra il 1883 ed il 1887 e tra il 1892 ed il 1895. A lui si deve il rinnovamento della citt\u00e0 che port\u00f2 alla costruzione di via XX Settembre.\nAd Andrea Podest\u00e0 \u00e8 dedicato un corso nel quartiere di Portoria che passa al di sopra del Ponte Monumentale."}
{"id": "1737097", "revid": "110157", "url": "https://it.wikipedia.org/wiki?curid=1737097", "title": "Chiesa di San Giovanni Battista (Davagna)", "text": "La chiesa di San Giovanni Battista \u00e8 un luogo di culto cattolico situato nella localit\u00e0 di Marsiglia nel comune di Davagna, nella citt\u00e0 metropolitana di Genova. La chiesa \u00e8 sede della parrocchia omonima del vicariato Medio-Alto Bisagno dell'arcidiocesi di Genova.\nStoria.\nLa presenza di un tempio religioso nella localit\u00e0 di Marsiglia \u00e8 testimoniato da due legati del 5 e 11 novembre 1213 dove si attest\u00f2 la presenza di un'antica chiesetta. Fino al 2 dicembre del 1248 e ancora nel 1303 le due comunit\u00e0 religiose di Marsiglia e di Sant'Andrea di Calvari furono governate da un unico rettore.\nIn una dichiarazione datata al 5 maggio del 1386 si document\u00f2 la forte rovina della struttura e la quasi totale assenza di parrocchiani locali. La scissione delle due comunit\u00e0 frazionali \u00e8 persino documentata in una lettera del pontefice Clemente VIII, datata il 15 marzo 1600, il quale avvis\u00f2 il vicario generale di Genova che l'arcivescovo Matteo Rivarola in occasione della sua visita al paese smembr\u00f2 \"religiosamente\" le due frazioni.\nInoltre il papa scrisse la sua intenzione di affidare il patronato e il diritto di presentazione del rettore, anche in caso di parere contrario dei parrocchiani, al benefattore genovese Giovanni Tamburi a seguito della spontanea donazione di 150 lire. La chiesa fu elevata al titolo di parrocchiale nel 1603, grazie al nuovo presule Orazio Spinola, suffragandola alla pieve di Santa Maria Assunta di Bargagli.\nLa chiesa fu costruita ad unica navata con tre altari; una grande lapide in latino ricorda il gesto benevolo del genovese Tamburini e i conseguenti privilegi acquisiti. La torre campanaria fu costruita in seguito, nel 1645. Dal 1674 fu unita alla chiesa parrocchiale di Santo Stefano della frazione di Rosso, sottraendola dal controllo di Bargagli.\nNel corso dell'invasione delle truppe francesi di Napoleone Bonaparte, nel 1797, la canonica sub\u00ec saccheggi e l'archivio parrocchiale fu dato alle fiamme dai soldati d'oltralpe. Con decreto del 27 agosto 1940 il cardinale di Genova Pietro Boetto elev\u00f2 la chiesa parrocchiale a prevostura."}
{"id": "1737098", "revid": "729019", "url": "https://it.wikipedia.org/wiki?curid=1737098", "title": "Peugeot XM", "text": "Il Peugeot XM era un motore a scoppio prodotto dal 1968 al 1990 dalla Casa automobilistica francese Peugeot.\nCaratteristiche e versioni.\nIl motore \"XM\" era un motore da 1.8 litri nato per equipaggiare le versioni base della nota Peugeot 504 ed in seguito anche le versioni base della sua erede, la 505.&lt;br&gt;\nQuesto propulsore presentava le seguenti caratteristiche generali:\nDi questo motore sono esistite alcune varianti che differivano tra loro per alcune significative caratteristiche e che vengono mostrate di seguito."}
{"id": "1737103", "revid": "729019", "url": "https://it.wikipedia.org/wiki?curid=1737103", "title": "Stazione di Chiavari", "text": "La stazione di Chiavari \u00e8 una stazione ferroviaria a servizio della citt\u00e0 di Chiavari, ubicata lungo la linea Genova-Pisa.\nStoria.\nLa stazione fu attivata il 23 novembre 1868 e costituiva il capolinea orientale della coeva ferrovia Genova-Chiavari. La successiva tratta, da Chiavari a Sestri Levante, venne inaugurata il 24 aprile 1870, poi prolungata fino alla Spezia nel 1874.\nIl raddoppio, a monte, della tratta Chiavari-Riva Trigoso fu attivato nel 1890 mentre per il tratto in direzione opposta, fino a Zoagli, si dovette aspettare il 20 marzo 1913.\nLa trazione elettrica, realizzata in corrente trifase 3600 V, 16 2/3\u00a0Hz fu inaugurata nel 1925; gli impianti furono poi convertiti in corrente continua 3000 V nel 1948.\nLa stazione disponeva di uno scalo merci con annesso magazzino, la cui funzione venne meno col declino del traffico merci nel dopoguerra.\nDurante i lavori di prolungamento della pensilina del 2\u00ba binario, svoltisi nei primi anni settanta, il servizio viaggiatori verso Genova veniva effettuato utilizzando il 4\u00ba binario, che era stato provvisoriamente dotato di marciapiede in legno.\nNel medesimo periodo fu demolito l'originario cavalcavia ferroviario che collegava piazza N.S. dell'Orto e piazza Leonardi, mentre il sottopasso di stazione - che prima collegava solo le banchine dei binari 1, 2 e 3 - venne prolungato in entrambe le direzioni oltre il fascio ferroviario, quale collegamento tra le due parti della citt\u00e0.\nNella primavera 2010 il marciapiede della banchina ad isola a servizio dei binari 2 e 3 \u00e8 stato rialzato a 60\u00a0cm sul piano del ferro.\nAd ottobre 2019 viene pianificata la cessione al Comune di Chiavari dell'area di circa 500 metri quadri un tempo utilizzata dal binario 1 tronco (intestato sul fronte est della stazione, a servizio del magazzino), per 66000 Euro; su tale area il Comune intende estendere l'adiacente parcheggio.\nStruttura ed impianti.\nIl fabbricato viaggiatori della stazione di Chiavari, uno degli 8 impianti della Liguria coinvolti nel progetto Centostazioni, \u00e8 una struttura su due livelli (di cui solo il piano terra \u00e8 aperto al pubblico), la cui architettura \u00e8 originale e difficilmente riscontrabile con gli altri fabbricati viaggiatori delle stazioni ferroviarie italiane, essendo esso composto da due corpi uniti fra loro da una galleria, all'interno della quale sono ospitati i vari servizi per i viaggiatori.\nNell'area del dismesso scalo merci, \u00e8 stato realizzato un parcheggio per i dipendenti di Ferrovie dello Stato, mentre il magazzino \u00e8 stato convertito in un primo tempo a deposito e in seguito, dopo un'estesa ristrutturazione, \u00e8 diventato sede degli uffici della sezione ACLI locale.\nSono presenti altri fabbricati, che ospitano gli uffici tecnici di RFI, e la cui architettura riprende quella del fabbricato viaggiatori.\nIl piazzale \u00e8 composto da tre binari dedicati al servizio viaggiatori:\nSono inoltre presenti due binari tronchi:\nMovimento.\nLa stazione di Chiavari ha un movimento di circa 3.400.000 passeggeri; \u00e8 servita da relazioni regionali e a lunga percorrenza svolti da Trenitalia; lo scalo \u00e8 altres\u00ec fermata di alcune relazioni regionali periodiche di Trenord.\nServizi.\nNell'ambito della categorizzazione delle stazioni, RFI classifica l'impianto nella categoria \"silver\". Esso dispone dei seguenti servizi:\nInterscambi.\nNel piazzale antistante il fabbricato viaggiatori \u00e8 presente una fermata autobus urbani e suburbani a servizio delle corse di trasporto pubblico locale svolte dalla societ\u00e0 ATP Esercizio."}
{"id": "1737104", "revid": "729019", "url": "https://it.wikipedia.org/wiki?curid=1737104", "title": "Febbre reumatica", "text": "La febbre reumatica (o reumatismo articolare acuto) \u00e8 una malattia infiammatoria acuta.\nStoria.\nTale patologia era sicuramente la malattia reumatica pi\u00f9 diffusa sino alla fine della seconda guerra mondiale. In seguito, grazie alla diffusione degli antibiotici e al miglioramento delle condizioni sociali ed economiche dei paesi occidentali, le manifestazioni sono diminuite notevolmente. Nella seconda met\u00e0 del XX secolo, l'incidenza era di un caso su 1000 abitanti ogni anno.\nEpidemiologia.\nColpisce entrambi i sessi e la sua incidenza \u00e8 maggiore nell'et\u00e0 che intercorre fra i 5 e i 15 anni. Attualmente in Italia la comparsa di tale malattia \u00e8 diminuita molto arrivando a 1 caso su 100.000 persone. La sua diffusione rimane alta nei paesi meno progrediti, nei quali costituisce ancora oggi un problema di carattere pubblico-sanitario, e dove l'incidenza giunge sino a 100 casi su 100.000, mentre in posti come l'Australia o gli Stati dell'Europa dell'est di norma supera i 10 casi su 100.000\nEziologia.\nL'origine della malattia \u00e8 da riscontrarsi in un agente patogeno localizzato in gola che causa una faringotonsillite: lo streptococco di tipo A. Se questa non viene curata adeguatamente il rischio di contrarre la malattia aumenta. Vi \u00e8 inoltre una maggiore predisposizione familiare in alcuni soggetti. Per quanto riguarda le manifestazioni della patologia esse sono dovute alla flogosi del tessuto valvolare, che comporta una diminuzione delle capacit\u00e0 della valvola cardiaca (insufficienza valvolare) e un aumento della chemiotassi dei linfociti verso essa. Le cause sono da riscontrarsi in un disordine del tipo-autoimmune: condizioni recidive e frequenti di faringo-tonsillite portano alla sensibilizzazione del soggetto nei confronti di molecole antigeniche portate dallo Streptococco, ci\u00f2 comporta una reazione crociata nei confronti di epitopi comuni, del self, a localizzazione cardiaca, articolare, vasi sanguigni. Cio\u00e8 gli anticorpi, soprattutto IgG prodotti contro gli antigeni portati dal batterio vanno a interagire anche con molecole dal punto di vista strutturale simili agli antigeni batterici provocando danni anche irreversibili.\nSintomatologia.\nI dati relativi ai sintomi e ai segni clinici furono elaborati per la prima volta nel 1944 da Jones TD, e successivamente furono rivisti da altri gruppi.. Si sono cos\u00ec elaborati criteri maggiori e minori necessari per formulare le diagnosi, che devono per essere valide sostenere o 2 criteri maggiori o uno maggiore e 2 minori; in quest'ultima possibilit\u00e0 tali criteri devono essere accompagnati dalla dimostrazione o di una recente infezione streptococcica che pu\u00f2 anche essere dimostrata tramite tampone faringeo oppure dalla positivit\u00e0 del titolo antistreptolisinico.\nCriteri maggiori.\nL'acronimo J.O.N.E.S. \u00e8 usato per ricordare questi criteri e deriva dalle iniziali delle parole inglesi: Joints (articolazioni, poliartrite), O (dove la \"O\" rappresenta il cuore, indicando dunque la cardite), Nodules (noduli cutanei), Erithema marginatum (eritema marginato), Sydenham's Chorea (corea di Sydenham).\nCriteri minori.\nFebbre, artralgia, VES elevata o positivit\u00e0 della PCR, allungamento del tratto PR all'ECG, precedente episodio di febbre reumatica.\nAltri sintomi.\nFra le altre manifestazioni della malattia vi sono sonnolenza, senso di stanchezza, dolore addominale, anoressia e epistassi (si riscontra in 4% dei bambini).\nEsami.\nAltro esame \u00e8 la biopsia endomiocardica, ma i suoi risultati non possono essere ritenuti utili ai fini della diagnosi.\nL'infezione da streptococco beta emolitico di gruppo A pu\u00f2 essere documentata con un tampone faringeo; oppure possono essere ricercati gli anticorpi verso gli antigeni streptococcici (titolo antistreptolisinico).\nDiagnosi.\nI criteri maggiori di Jones restano ancora validi, anche se vengono cambiati e aggiornati molto spesso.\nDiagnosi differenziale.\nMolte sono le malattie dalle quali si deve distinguere la febbre reumatica:\nTerapie.\nIl trattamento \u00e8 di varia natura. Oltre al riposo forzato e dieta controllata in caso di cardite, sono previsti una terapia farmacologica e nei casi pi\u00f9 gravi una chirurgica.\nFarmacologica.\nI farmaci FANS e aspirina non si usano quasi pi\u00f9 perch\u00e9 l'aspirina \u00e8 fortemente epatotossica. Per combattere l'infezione viene utilizzata la penicillina V o G, la cui assunzione deve essere garantita per almeno 10 giorni. La profilassi primaria serve a evitare complicanze della faringotonsillite e prevenire la malattia reumatica.\nAltri farmaci da utilizzare sono:\nPer quanto riguarda le forme di penicillina:\nChirurgica.\nSolo in determinati casi, i pi\u00f9 gravi, \u00e8 necessaria la sostituzione valvolare mentre la chirurgia riparativa non sempre fornisce risultati positivi.\nPrognosi.\nLa prognosi risulta positiva nella quasi totalit\u00e0 dei casi entro due mesi dall'insorgenza. I sintomi regrediscono fino alla loro scomparsa."}
{"id": "1737106", "revid": "92723", "url": "https://it.wikipedia.org/wiki?curid=1737106", "title": "Chiesa di San Colombano (Davagna)", "text": "La chiesa di San Colombano \u00e8 un luogo di culto cattolico situato nella frazione di Moranego nel comune di Davagna, nella citt\u00e0 metropolitana di Genova. La chiesa \u00e8 sede della parrocchia omonima del vicariato Medio-Alto Bisagno dell'arcidiocesi di Genova.\nStoria.\nSecondo alcune fonti locali la presenza di una chiesa nella frazione di Moranego \u00e8 documentata a partire dal 23 aprile 1206. Nel 1304 fu unita sotto unico controllo del rettore della chiesa di San Tomaso di Boasi (Lumarzo) e dal 1311 suffraganea della pieve Santa Maria Assunta di Bargagli. Fu elevata al titolo di parrocchiale indipendente dal 1580.\nProprio a partire dal 1580 fino al 1582 sub\u00ec una prima ricostruzione che divenne definitiva dopo i secondari lavori del 1635 - 1636. Secondo alcuni documenti della prima met\u00e0 del XVII secolo la chiesa fu intitolata a san Bartolomeo apostolo, ma pochi anni dopo si ritorn\u00f2 all'antica intitolazione.\nL'attiguo campanile fu costruito molto pi\u00f9 tardi, nel 1828, ma appena cent'anni dopo la struttura campanaria rischi\u00f2 di crollare; per tali motivi l'autorit\u00e0 competente viet\u00f2 il transito in prossimit\u00e0 della chiesa e ordinando l'immediato sgombero della canonica e di un'altra abitazione. Poich\u00e9 la situazione non present\u00f2 altre alternative, con ordinanza prefettizia del 27 novembre 1927 si ordin\u00f2 la chiusura della struttura e nel settembre del 1928 si diede inizio alla demolizione.\nCuriosamente la chiesa e il campanile non furono demoliti poich\u00e9 nuovi lavori durati tre anni, commissionati dal curato di Rosso don Giovanni Battista Piccardo, permisero la riapertura della chiesa e il raddrizzamento della torre campanaria. La domenica del 9 agosto 1931 l'arcivescovo di Genova Carlo Dalmazio Minoretti pot\u00e9 ufficializzare la solenne inaugurazione. Fu eletta in prevostura il 19 novembre del 1915 da monsignor Ludovico Gavotti.\nTradizioni e Leggende - Il passaggio di San Colombano a Moranego.\nUna tradizione leggendaria, non suffragata da documenti, parla di un pellegrinaggio che san Colombano avrebbe fatto da Bobbio a San Fruttuoso di Capodimonte, e del suo passaggio sulla Scoffera e a Moranego (facenti poi parte delle propriet\u00e0 dell'abbazia di San Colombano di Bobbio nella \"corte di Sant'Onorato di Patrania\" di Torriglia), dove poi sorse la chiesa dedicata al santo patrono e dove avrebbe lasciato in ricordo del passaggio una crocetta costudita per secoli. In memoria di questi fatti la popolazione di Moranego e dei dintorni per secoli usava recarsi in processione portando la crocetta fino a San Fruttuoso di Capodimonte."}
{"id": "1737107", "revid": "599013", "url": "https://it.wikipedia.org/wiki?curid=1737107", "title": "Paul Young (motociclista)", "text": "Carriera.\nDebutta nel mondo del motociclismo su pista all'et\u00e0 di 21 anni partecipando al trofeo nazionale australiano Lambretta 240cc. Il debutto \u00e8 molto positivo: la prima affermazione coincide infatti con la sua prima gara sul circuito di Broadford.\nNel biennio 1993-1994 \u00e8 impegnato nel campionato australiano 250 Production nel quale vince alcune gare in sella a una Suzuki RGV. L'anno successivo passa al Campionato nazionale Supersport dove chiude in terza posizione su Kawasaki ZX-6R.\nIl 1996 \u00e8 l'anno del debutto nel motomondiale nella classe 500. Partecipa a 7 gare con una Harris Yamaha 500 del team Padgetts Racing in sostituzione del pilota titolare Toshiyuki Arakaki, cogliendo per\u00f2 scarsi risultati. Torna quindi a dedicarsi a tempo pieno ai campionati australiani: nel 1997 \u00e8 sesto nell'australiano Supersport e chiude quarto l'anno successivo, sempre su Suzuki. Nel 1998 vince anche il titolo di miglior privato nel campionato nazionale Superbike.\nA partire dal 1999 si trasferisce in Inghilterra e partecipa al campionato britannico per derivate di serie. Al debutto vince la coppa britannica Superbike e termina 11\u00ba in classifica generale, l'anno successivo \u00e8 ancora 11\u00ba. Nel 2001 abbandona la R7 per correre con due Suzuki sempre in team privati: \u00e8 campione britannico Superstock 1000 e quinto nella Supersport.\nDal 2002 al 2005 cambia moto e categoria molto di frequente, passando dalla Superbike alla Supersport fino alla Superstock, sempre nel campionato britannico. Degne di nota le due partecipazioni alla 8 ore di Suzuka del 2003 (3\u00ba nella categoria Super Production con il team Corona Suzuki) e del 2006 (3\u00ba in Superbike e 5\u00ba assoluto con il team Suzuki Sweden) oltre al 2\u00ba posto nella Superstock inglese del 2005 su Yamaha.\nA partire dal 2006 si \u00e8 costantemente impegnato nel campionato britannico Supersport in sella a una Triumph 675. Miglior risultato a fine stagione il nono posto nel 2008.\nNel 2010 continua nella supersport britannica sempre con una Triumph Daytona 675 del team TAG Triumph."}
{"id": "1737108", "revid": "59912", "url": "https://it.wikipedia.org/wiki?curid=1737108", "title": "Important Bird and Biodiversity Area", "text": "In base a criteri definiti a livello internazionale, una Important Bird and Biodiversity Area (IBA, lett. \"area importante per uccelli e biodiversit\u00e0\"), in precedenza Important Bird Area (IBA), \u00e8 un'area considerata un habitat importante per la conservazione di popolazioni di uccelli selvatici.\nAl 2019 ci sono circa IBA nel mondo, in quasi tutti i paesi. L'individuazione dei siti spetta al BirdLife International, che ha sviluppato il programma. Questi siti sono sufficientemente piccoli da essere completamente conservati e differire dagli habitat circostanti per caratteristiche, habitat o importanza ornitologica.\nNegli Stati Uniti d'America il programma \u00e8 amministrato dalla National Audubon Society.\nSpesso le IBA sono parte di una rete di aree protette gi\u00e0 esistenti in un paese, essendo pertanto tutelate dalla legislazione nazionale. Il riconoscimento legale e la protezione delle IBA che non rientrano nelle aree protette esistenti sono diverse da paese a paese. Alcuni paesi si sono dotati di una Strategia Nazionale di Conservazione delle IBA, mentre in altri non vi \u00e8 alcuna forma di tutela.\nCriteri.\nPer essere classificato come IBA, un sito deve soddisfare almeno uno dei seguenti criteri: \nIl sito ospita regolarmente un numero significativo di individui di una specie globalmente minacciata, classificata dalla\n\"IUCN Red List\" come in pericolo critico, in pericolo o vulnerabile.\nIl sito costituisce uno fra i siti selezionati per assicurare che tutte le specie ristrette di un EBA o un SA siano presenti in numero significativo in almeno un sito e preferibilmente in pi\u00f9 di uno. \nIl sito ospita regolarmente una popolazione significativa di specie la cui distribuzione \u00e8 interamente o largamente limitata ad un particolare bioma. \nIn base a tali criteri sono state individuate nel mondo circa 10.000 IBA. \nL'organismo internazionale che sovrintende la protezione delle IBA \u00e8 \"BirdLife International\", una rete internazionale di organizzazioni per la conservazione dell'avifauna. \nIl referente italiano di \"Birdlife International\" \u00e8 la LIPU (Lega Italiana Protezione Uccelli).\nLa scelta da parte di individui esperti \u00e8 comunque non completamente affidabile: uno studio effettuato in America Meridionale ha dimostrato che la copertura necessaria per la conservazione di uccelli a rischio come determinata tramite algoritmi computazionali era raramente sovrapponibile alle IBA, suggerendo che tali metodi dovevano essere utilizzati in maniera complementare rispetto alle scelte dei siti IBA effettuate da esperti.\nStoria.\nNel 1985, a seguito di una richiesta specifica della Comunit\u00e0 economica europea, la Birdlife International elabor\u00f2 una lista di siti da proteggere in maniera prioritaria.\nNel 1989, fu pubblicato un repertorio di IBA dell'Europa.\nDapprima il nome ufficiale di questo tipo di siti era \"Important Bird Area\", da cui l'acronimo IBA, poi al BirdLife World Congress tenutosi in Canada nel 2014 si decise di adottare il nome \"Important Bird and Biodiversity Area\", senza per\u00f2 modificare l'acronimo.\nIBA in Italia.\nIn Italia sono state classificate 172 IBA, per una superficie complessiva di 4.987 ettari.\nAttualmente il 31,5% del territorio complessivo delle IBA risulta designata come Zona di Protezione Speciale (ZPS) mentre un ulteriore 20% \u00e8 proposto come Sito di Importanza Comunitaria (SIC).\nAlcune delle pi\u00f9 importanti IBA in Italia sono:\nEmilia-Romagna\nLazio\nLiguria\nLombardia\nMolise\nPiemonte\nPuglia\nSardegna\nSicilia \nToscana\nVeneto"}
{"id": "1737110", "revid": "2015336", "url": "https://it.wikipedia.org/wiki?curid=1737110", "title": "Borgo San Pietro", "text": ""}
{"id": "1737113", "revid": "228587", "url": "https://it.wikipedia.org/wiki?curid=1737113", "title": "Prima pagina (disambigua)", "text": ""}
{"id": "1737119", "revid": "1100311", "url": "https://it.wikipedia.org/wiki?curid=1737119", "title": "Leandro Somoza", "text": ""}
{"id": "1737120", "revid": "666841", "url": "https://it.wikipedia.org/wiki?curid=1737120", "title": "Episodi di Joan of Arcadia (seconda stagione)", "text": "In Italia, la seconda stagione della serie TV \"Joan of Arcadia\" \u00e8 andata in onda dopo la trasmissione degli episodi della prima serie; la prima met\u00e0 della stagione \u00e8 andata in onda ogni giorno sempre alle 15.55, mentre dall'episodio 12 in poi, l'appuntamento \u00e8 stato spostato, infatti, la serie \u00e8 stata anticipata nel palinsesto mattutino, alle 11.20, su Fox invece la seconda stagione andava in onda alle 21.00\nMomenti Difficili.\nTrama.\nDopo un'estate di terapia, Joan cerca di tornare a una vita \"normale\" anche se lei ignora Dio che continua a riapparire. Will \u00e8 citato in giudizio per il disagio emotivo di Andy Baker, la cui guida ubriaco ha causato l'incidente che ha paralizzato Kevin, Luke e Grace cercano di adattarsi alla loro relazione\nL'arrivo di Judith.\nTrama.\nJudith, amica di Joan dal campo estivo, inizia la scuola alla \"High Arcadia\", Will indaga su una sparatoria; Kevin affronta Andy sulla causa in corso.\nIl giardino dell'Eden.\nTrama.\nDio istruisce Joan per avviare un orto comunitario. Judith continua la sua spirale verso il basso, Luke mette su un fronte forte con Grace. Un ex informatore della polizia viene ucciso."}
{"id": "1737121", "revid": "857138", "url": "https://it.wikipedia.org/wiki?curid=1737121", "title": "Taguatinga", "text": "Taguatinga pu\u00f2 riferirsi a diversi toponimi del Brasile:"}
{"id": "1737126", "revid": "767487", "url": "https://it.wikipedia.org/wiki?curid=1737126", "title": "Luigi Tentorio", "text": "Carriera.\nGiocatore.\nDotato di corsa inesauribile, tanto che arriva all'Atalanta dopo aver vinto il campionato italiano di corsa campestre, parte come attaccante nella squadra \"Riserve\" per poi trasformarsi in centrocampista di quantit\u00e0, assicurando grande sicurezza in mezzo al campo.\nLegatissimo a Bergamo, sua citt\u00e0 natale, rinuncia al trasferimento al pur di non allontanarsi da casa. In tutto colleziona 105 presenze in maglia neroazzurra, segnando anche 3 reti.\nDirigente.\nEntra a far parte del consiglio di amministrazione dell'Atalanta nell'immediato dopoguerra, diventando il braccio destro del presidente Daniele Turani. Dotato di competenza in ambito calcistico, si occupa in prima persona delle trattative di mercato, della situazione economica della societ\u00e0 e dei rapporti con i giocatori e con gli allenatori, diventando una sorta di \"factotum\" della societ\u00e0 neroazzurra. Spesso influenza direttamente le scelte degli allenatori, fino a svolgerne direttamente la mansione per 16 partite nella stagione 1953-1954 (quando \u00e8 affiancato da Francesco Simonetti, in possesso di patentino da allenatore).\nNella stagione 1956-1957 entra anche a far parte della commissione tecnica della Nazionale di calcio dell'Italia .\nAlla morte del presidente Turani si preoccupa di trovarne un degno sostituto, trovandolo nella figura di Attilio Vicentini. Lascia il mondo del calcio prima della stagione 1966-1967, quando le societ\u00e0 calcistiche diventano delle societ\u00e0 per azioni, situazione totalmente contraria al suo modo di intendere il calcio. Prima di abbandonare la scena favorisce l'arrivo in societ\u00e0 di Achille Bortolotti, futuro presidente atalantino degli anni '70.\nMuore nel 1996. Il figlio, Franco, ha ricoperto la carica di sindaco di Bergamo dal 2009 al 2014."}
{"id": "1737138", "revid": "123834643", "url": "https://it.wikipedia.org/wiki?curid=1737138", "title": "Leonardo Romanelli", "text": "Fu senatore del Regno d'Italia nella XV legislatura."}
{"id": "1737140", "revid": "729019", "url": "https://it.wikipedia.org/wiki?curid=1737140", "title": "Bruno Jesi", "text": "Biografia.\nNacque a Udine l'11 gennaio 1916. Studente presso la facolt\u00e0 di legge dell'universit\u00e0 di Torino, nel giugno 1935 lasci\u00f2 gli studi per arruolarsi volontario come camicia nera nella 104\u00aa Legione CC.NN. Dopo lo scoppio della guerra d'Etiopia part\u00ec con essa da Napoli il 3 novembre, arrivando a Massaua, in Eritrea, sei giorni dopo. Nel mese di dicembre inizi\u00f2 a partecipare alle operazioni belliche. Nel marzo 1936 fu ammesso a frequentare il corso per allievi ufficiali di complemento a Saganeti, e tre mesi dopo assegnato all'arma di cavalleria in forza al I Gruppo squadroni. Ritornato brevemente in Italia per trascorrervi un periodo di licenza per malattia, ritorn\u00f2 in Africa Orientale Italiana nell'aprile 1937, assegnato in servizio presso il III Gruppo squadroni di cavalleria coloniale di Dessi\u00e8. Nel gennaio 1938 gli fu assegnato il comando della Banda a cavallo del Governo Amhara, partecipando alle grandi operazioni di polizia coloniale. Nel maggio dello stesso anno si distinse durante il primo combattimento del torrente Ghent, rimanendo gravemente ferito il 29 giugno, nel corso del secondo combattimento del Ghent. Mutilato della gamba destra, ritorn\u00f2 in Italia nel mese di agosto, trascorrendo un lungo periodo di cure.\nIn quanto ebreo, dopo l'approvazione delle leggi razziali del 1938 fu dapprima collocato in congedo assoluto il 1 gennaio 1939 e poi discriminato. Fu arianizzato per meriti eccezionali a fronte della concessione della Medaglia d'oro e di bronzo al valor militare. Mor\u00ec appena ventisettenne a Torino, a causa delle ferite riportate, l'11 gennaio 1943. Nel comune di Ruda, in localit\u00e0 Perteole, \u00e8 ancora presente una caserma, assegnata al 33\u00ba Battaglione fanteria d'arresto \"Ardenza\" che porta il suo nome.\nBruno Jesi, che negli ultimi tempi della sua vita matur\u00f2 un forte spirito critico nei confronti del fascismo e divenne noto a Torino per le sue reazioni al razzismo del regime, fece anche parte del Consiglio della Comunit\u00e0 Ebraica di Roma."}
{"id": "1737142", "revid": "115122814", "url": "https://it.wikipedia.org/wiki?curid=1737142", "title": "Casimiro Sperino", "text": "Fu senatore del Regno d'Italia nella XV legislatura. \u00c8 stato il fondatore dell'ospedale Oftalmico di Torino, oggi a lui intitolato.\n\u00c8 sepolto nel Cimitero monumentale di Torino."}
{"id": "1737143", "revid": "125559467", "url": "https://it.wikipedia.org/wiki?curid=1737143", "title": "Assatanata", "text": "Assatanata \u00e8 una commedia umoristica, di genere demenziale di Dennis Dugan del 2001.\nTrama.\nJ.D., Wayne e Darren sono amici per la pelle. \nL'unit\u00e0 del gruppo viene compromessa quando Darren perde la testa per Judith, una psicologa, che, ritenendo gli amici di Darren inadeguati, gli impedisce di frequentarli, causando lo scioglimento della loro band musicale.\nJ.D. e Wayne dovranno intervenire, violando ripetutamente il codice penale, per liberare il loro amico dall'influenza di Judith, sequestrandola e facendola credere morta in un incidente. Darren sembra assorbire bene il colpo anche grazie all'incontro con la novizia Sandy, che sembra essere la persona giusta per lui. Tuttavia, in un susseguirsi di situazioni sempre pi\u00f9 paradossali e frenetiche, Judith manipola i suoi sequestratori, riesce a liberarsi e a farsi portare da Darren all'altare, fino al colpo di scena finale.\nProduzione.\nLa lavorazione si \u00e8 svolta principalmente ai Vancouver Film Studios (Columbia Britannica) per una spesa totale di 22 milioni di dollari."}
{"id": "1737146", "revid": "92320584", "url": "https://it.wikipedia.org/wiki?curid=1737146", "title": "Menion Leah", "text": "Menion Leah, della stirpe dei Leah, \u00e8 un personaggio del ciclo di Shannara scritto da Terry Brooks nel 1978. \u00c8 un uomo forte e coraggioso, unico figlio del re di Leah ed erede al trono di Leah; accompagna Shea e Flick Ohmsford nel loro viaggio alla ricerca della spada di Shannara nel primo libro (\"La spada di Shannara\") della trilogia.\nStoria.\nDopo che Allanon chiede a Shea e Flick Ohmsford di intraprendere un viaggio verso l'Anar, i due giovani chiedono aiuto a Menion Leah, grande amico di Shea, in quanto \u00e8 un esperto conoscitore delle terre attorno a Leah e conosce la strada per arrivare a Culhaven. Spensierato e ribelle, li conduce attraverso le Pianure di Clete e le Querce Nere. Giunti alla Palude della Nebbia, si perdono di vista e si ritrovano dopo vari giorni a Culhaven. Grazie a questa avventura \"mette la testa a posto\", e si innamora di una bella ragazza, Shirl Ravenlock, discendente dei vecchi re di Kern e di Callahorn prima dei Buckhannah.\nFu Menion Leah a impugnare per primo la spada di Leah che sarebbe poi diventata leggendaria e anche vero e proprio talismano di Shannara ne \"La Canzone di Shannara\". Menion fu considerato il pi\u00f9 grande arciere e battitore delle Terre del Sud durante \"La Spada di Shannara\". La sua bravura insolita per l'et\u00e0 fu anche testimoniata dall'esperto nano Hendel."}
{"id": "1737147", "revid": "101175", "url": "https://it.wikipedia.org/wiki?curid=1737147", "title": "St\u00e9phane Mertens", "text": "Carriera.\nNato in Francia ma di passaporto belga, la sua prima partecipazione a gare del motomondiale risale a quella nel Gran Premio motociclistico del Belgio del 1983 dove ha partecipato in sella ad una Yamaha nella classe 250 grazie ad una wild card.\nNello stesso periodo partecipa alle gare del campionato Europeo Velocit\u00e0, riuscendo ad arrivare al secondo posto nella classifica finale sempre della classe 250. Nel 1984 ha partecipato a pi\u00f9 gran premi del motomondiale, raccogliendo per\u00f2 soli 3 punti al termine della stagione; nello stesso anno ha conquistato per\u00f2 il titolo nazionale belga.\n\u00c8 restato nel mondo del motomondiale sino al 1987 per passare l'anno successivo al neonato campionato mondiale Superbike dove \u00e8 rimasto per 7 anni sino all'edizione del 1994. Nel mondiale per derivate dalla serie il pilota belga trova subito la sua dimensione, ottenendo ottimi risultati e successi invertendo la rotta rispetto alla mediocrit\u00e0 delle sue prestazioni nel motomondiale. Nel 1988 \u00e8 quarto nella classifica piloti staccato di soli 9 punti dal campione Fred Merkel, ottenendo anche 2 vittorie, nel 1989 \u00e8 ancora in lotta per il titolo mondiale ma si deve accontentare della seconda posizione, battuto ancora una volta dallo statunitense Merkel stavolta di soli 7 punti, vince anche 4 gare stagionali. Nel 1990 si conferma competitivo classificandosi terzo nella graduatoria mondiale con 321 punti realizzando anche 3 vittorie. Nel 1991 marca due successi in gara ma termina quarto nel mondiale staccato di ben 215 punti dal vertice della classifica occupato da Doug Polen. Dal 1992 al 1994 \u00e8 in flessione rispetto alle precedenti annate, non \u00e8 pi\u00f9 in lotta per le posizioni di vertice, pertanto nel 1995 decide di chiudere con il mondiale Superbike. Mertens lascia il mondiale Superbike con una carriera di tutto rispetto, ottiene 11 vittorie ed anche 45 podi complessivi, rimanendo uno dei piloti pi\u00f9 rappresentativi della categoria.\nNel 1995 torna a competere nel contesto del motomondiale, prendendo parte al Thunderbike Trophy con una Honda, concludendo al terzo posto nella classifica generale con 93 punti. Continua nel Thunderbike Trophy anche nel 1996 quando si posiziona quarto nella graduatoria piloti con 98 punti. Cambia campionato nel 1997, prendendo parte con una Suzuki alla prima edizione del campionato mondiale Supersport (ancora non riconosciuto dalla FIM, pertanto denominato Supersport World Series), ottenendo tre posizionamenti a podio come risultati di rilievo e concludendo al sesto posto nella classifica piloti con 93 punti. Nel 1998 continua nel mondiale Supersport, correndo la prova olandese per il team Alstare Corona.\nUn'altra categoria di competizioni in cui Mertens ha raggiunto buoni risultati \u00e8 il campionato mondiale Endurance dove ha vinto il titolo nel 1995 in coppia con Jean-Michel Mattioli, e si era in precedenza aggiudicato il Bol d'Or nel 1990. In quest'ultima competizione \u00e8 ancora stato iscritto nel 2008 raggiungendo la sua dodicesima partecipazione."}
{"id": "1737153", "revid": "658180", "url": "https://it.wikipedia.org/wiki?curid=1737153", "title": "I romanzi di Urania", "text": ""}
{"id": "1737157", "revid": "110157", "url": "https://it.wikipedia.org/wiki?curid=1737157", "title": "Aveiro (Brasile)", "text": "Aveiro \u00e8 un comune del Brasile nello Stato del Par\u00e1, parte della mesoregione del Sudoeste Paraense e della microregione di Itaituba."}
{"id": "1737161", "revid": "767487", "url": "https://it.wikipedia.org/wiki?curid=1737161", "title": "Domenico Bonaccorsi di Casalotto", "text": "Fu senatore del Regno d'Italia nella XV legislatura. Eletto sindaco di Catania dal 1\u00ba gennaio 1867 all'11 agosto 1871.\n\u00c8 stato Presidente del consiglio provinciale catanese tra il 2 settembre 1872 e l'11 agosto 1895, ed ancora tra il 13 agosto 1906 e il 3 febbraio 1908."}
{"id": "1737162", "revid": "110157", "url": "https://it.wikipedia.org/wiki?curid=1737162", "title": "Itaituba", "text": "Itaituba \u00e8 un comune del Brasile nello Stato del Par\u00e1, parte della mesoregione del Sudoeste Paraense e della microregione di Itaituba."}
{"id": "1737166", "revid": "36426", "url": "https://it.wikipedia.org/wiki?curid=1737166", "title": "Por Santa Maria", "text": ""}
{"id": "1737169", "revid": "287204", "url": "https://it.wikipedia.org/wiki?curid=1737169", "title": "Jacareacanga", "text": "Jacareacanga \u00e8 un comune del Brasile nello Stato del Par\u00e1, parte della mesoregione del Sudoeste Paraense e della microregione di Itaituba."}
{"id": "1737172", "revid": "828781", "url": "https://it.wikipedia.org/wiki?curid=1737172", "title": "Lucio Mongardi", "text": "Biografia.\n\u00c8 scomparso dopo una lunga malattia nel 2001.\nCarriera.\nGiocatore.\nCresce calcisticamente nell'Argentana, con la quale esordisce in Serie D.\nPassa poi al Trento e quindi al dove debutta in Serie B a 19 anni nella stagione Serie B 1965-1966. Prosegue quindi la carriera con una lunga militanza in Serie C con Mestrina, , , e Massese culminata, nel 1972, con l'approdo a Ferrara nella di Paolo Mazza allenata da Mario Caciagli.\nNella sua citt\u00e0 diventa dei biancoazzurri, che centrano la promozione in Serie B. Mongardi, nel campionato della promozione, sar\u00e0 anche protagonista dal dischetto, realizzando 12 reti su altrettanti rigori concessi alla SPAL. Resta a Ferrara per disputare due campionati di Serie B (69 presenze e 3 reti complessive), per trasferirsi nel 1975 a Bergamo per indossare la maglia dell'Atalanta.\nCon i nerazzurri ottiene la promozione in Serie A nella stagione 1976-1977 dopo gli spareggi con e Cagliari. Nella sessione autunnale del calciomercato viene ceduto in Serie C al senza riuscire ad esordire in massima serie. Chiude con il calcio con gli emiliani nel 1980, dopo aver centrato una nuova promozione in Serie B nella stagione 1978-1979.\nIn carriera ha totalizzato complessivamente 147 presenze e 5 reti in Serie B.\nAllenatore.\nCessata l'attivit\u00e0 agonistica ha intrapreso quella di allenatore del settore giovanile con la , di cui \u00e8 stato anche vice-allenatore della prima squadra, ed altre societ\u00e0 minori.\nRiconoscimenti postumi.\nA Ferrara si gioca, in sua memoria, un torneo calcistico giovanile ed il 9 settembre 2007 ad Argenta \u00e8 stato a lui intitolato lo stadio comunale di piazza Giovanni XXIII. Gli \u00e8 stata inoltre dedicata una via a Ferrara nel quartiere di Pontegradella."}
{"id": "1737173", "revid": "110157", "url": "https://it.wikipedia.org/wiki?curid=1737173", "title": "Novo Progresso", "text": "Novo Progresso \u00e8 un comune del Brasile nello Stato del Par\u00e1, parte della mesoregione del Sudoeste Paraense e della microregione di Itaituba."}
{"id": "1737176", "revid": "767487", "url": "https://it.wikipedia.org/wiki?curid=1737176", "title": "Nizza Marittima", "text": ""}
{"id": "1737177", "revid": "1776051", "url": "https://it.wikipedia.org/wiki?curid=1737177", "title": "Adolfo De Foresta", "text": "Fu senatore del Regno d'Italia nella XV legislatura."}
{"id": "1737180", "revid": "287204", "url": "https://it.wikipedia.org/wiki?curid=1737180", "title": "Rur\u00f3polis", "text": "Rur\u00f3polis \u00e8 un comune del Brasile nello Stato del Par\u00e1, parte della mesoregione del Sudoeste Paraense e della microregione di Itaituba."}
{"id": "1737181", "revid": "599013", "url": "https://it.wikipedia.org/wiki?curid=1737181", "title": "Andrew Stroud", "text": "Carriera.\nLa sua carriera nel mondo del motociclismo \u00e8 iniziata nel 1986 nelle competizioni neozelandesi delle motociclette derivate dalla serie, per cogliere i suoi primi successi nel 1988 ed iniziare anche a gareggiare nelle competizioni internazionale dell'endurance, in particolare alla 8 Ore di Suzuka.\nLa sua carriera si \u00e8 sviluppata soprattutto nell'ambito delle competizioni del campionato mondiale Endurance e del campionato mondiale Superbike; in quest'ultimo \u00e8 stato presente molti anni tra l'edizione inaugurale del 1988 e l'edizione 2005, anche se solo in quella del 1998 \u00e8 stato pilota titolare, partecipando con la Kawasaki ZX-7RR con un team di sua propriet\u00e0 (Andrew Stroud Racing).\nProprio delle Superbike \u00e8 stato per sette volte campione nazionale neozelandese, l'ultima ancora nel 2007.\nPer vari anni ha gareggiato nelle competizioni destinate alle moto bicilindriche di grossa cubatura in sella alla [Britten V1000, vincendo nel 1994 a Daytona la Battle of the Twins.\nPer quanto riguarda le competizioni del motomondiale, dopo gli esordi nel 1992 senza ottenere punti validi per le classifiche iridate, lo si trova nelle graduatorie dalle stagioni 1993 alla 1996 in cui ha gareggiato nella classe 500 alla guida di una Harris Yamaha ed in seguito di una ROC Yamaha."}
{"id": "1737183", "revid": "287204", "url": "https://it.wikipedia.org/wiki?curid=1737183", "title": "Trair\u00e3o", "text": "Trair\u00e3o \u00e8 un comune del Brasile nello Stato del Par\u00e1, parte della mesoregione del Sudoeste Paraense e della microregione di Itaituba."}
{"id": "1737184", "revid": "1776051", "url": "https://it.wikipedia.org/wiki?curid=1737184", "title": "Antonio Dozzi", "text": "Fu senatore del Regno d'Italia nella XV legislatura."}
{"id": "1737185", "revid": "22475", "url": "https://it.wikipedia.org/wiki?curid=1737185", "title": "Via delle Terme", "text": " \nVia delle Terme \u00e8 strada del centro storico di Firenze situata tra via Por Santa Maria e piazza Santa Trinita. La strada \u00e8 una delle pi\u00f9 suggestive della citt\u00e0 per l'edilizia medievale grazie alle torri e \"palagi\" che vi si affacciato. \nStoria.\nIl nome della strada ricorda le antichissime terme romane, che qui si trovavano e ricevevano le acque da un sofisticato sistema idrico che aveva inizio sul monte Morello. Le terme caddero in disuso con le invasioni barbariche ed in seguito in questa zona le ricche famiglie possidenti eressero numerose torri (\"scapitozzate\" in antico) e palazzi fortificati. La strada era il quartier generale della famiglia Buondelmonti, tra i primi guelfi della citt\u00e0, e qui pass\u00f2 il corteo funebre di Buondelmonte dei Buondelmonti, ucciso dalla famiglia rivale vicino al ponte Vecchio.\nA differenza di altre strade di questa zona del centro, via delle Terme non venne manomessa dal \"Risanamento\" ottocentesco, n\u00e9 dalle distruzioni della seconda guerra mondiale. \nFino all'entrata in vigore della legge Merlin, la strada fu \"popolare\" a Firenze per il fatto di ospitare una delle pi\u00f9 celebri case di tolleranza fiorentine.\nArchitetture.\nAveva sede in via delle Terme l'Arte dei Galigai e si affacciava il retro del palazzo di Parte Guelfa, compresa la porzione \"brunelleschiana\". Poco lontano da via Por Santa Maria si trova la Torre dei Giudi.\nPresso l'antico chiasso dei Manetti si trova il palagio Buondelmonti, che arriva fino a borgo Santi Apostoli, appartenente alla famiglia proprietaria anche della vicina torre dei Buondelmonti. La torre si trova davanti al retro del palazzo di Parte Guelfa e del palazzo Canacci. \nAltri edifici interessanti sono il palazzo de' Nobili, in angolo con via del Fiordaliso, palazzo Scali-Ricasoli e palazzo Bartolini-Salimbeni, che ha la facciata principale su piazza Santa Trinita.\nEpigrafi.\nProprio sulla parete di palazzo Bartolini-Salimbeni una targa ricorda quando ospitava l'Hotel du Nord e vi risiedette James Russell Lowell:\nUn'altra epigrafe al 29, su palazzo Scali-Ricasoli, ricorda Guglielmo Marconi:"}
{"id": "1737187", "revid": "287204", "url": "https://it.wikipedia.org/wiki?curid=1737187", "title": "Brejo Grande do Araguaia", "text": "Brejo Grande do Araguaia \u00e8 un comune del Brasile nello Stato del Par\u00e1, parte della mesoregione del Sudeste Paraense e della microregione di Marab\u00e1."}
{"id": "1737188", "revid": "228587", "url": "https://it.wikipedia.org/wiki?curid=1737188", "title": "Alfonso Litta", "text": "Biografia.\nI primi anni.\nNacque da una nobile famiglia patrizia della citt\u00e0, Alfonso Litta era figlio di Pompeo Litta, II marchese di Gambol\u00f2, e di Lucia Cusani, dei marchesi di Ponte. Era anche nipote del cardinale Agostino Cusani, per parte di madre, nonch\u00e9 fu pro-prozio del cardinale Lorenzo Litta. Quattro sue sorelle furono monache nel monastero di Santa Caterina. Il ramo principale della famiglia Litta a cui apparteneva Alfonso aveva accumulato grandi ricchezze a partire dal XVI secolo con la professione mercantile, al punto da venire nobilitato dal 1573, acquisendo il feudo di Gambol\u00f2 col titolo di marchese. Il matrimonio di Pompeo e Lucia garant\u00ec alla famiglia un altro notevole introito di 50.000 scudi e quando il marchese mor\u00ec nel 1609, Lucia divenne tutrice dei figli e del loro cospicuo patrimonio.\nAvviato alla carriera ecclesiastica con l'appoggio dello zio materno, il cardinale Agostino Cusani, nel 1622 la madre di Alfonso si rispos\u00f2 col gran cancelliere del Ducato di Milano, Antonio Ferrer, concordando contemporaneamente anche il matrimonio tra il primogenito di Lucia, Agostino, e la primogenita del Ferrer, Maria, cos\u00ec da garantire alla famiglia una solida unione con l'amministrazione Spagnola a Milano.\nQuando il Ferrer ottenne l'ordine di partire alla volta della Spagna dal governatore, decise di portare con s\u00e9 i figli adottivi Agostino e Alfonso, i quali ebbero cos\u00ec l'opportunit\u00e0 di soggiornare alla corte di Filippo IV; Alfonso inizi\u00f2 cos\u00ec i propri studi all'Universit\u00e0 di Salamanca, ovi si laure\u00f2 in diritto canonico; passato successivamente all'Universit\u00e0 di Bologna ottenne nel 1628 il dottorato \"in utroque iure\", venendo ammesso quello stesso anno nel Collegio dei nobili giureconsulti di Milano.\nInizialmente pens\u00f2 di farsi frate cappuccino, ma dovette abbandonare quest'idea per la sua salute fragile e vene invece persuaso dal cardinale Federico Borromeo, a recarsi a Roma, ove divenne referendario dei Tribunali della Signatura Apostolica di Giustizia e Grazia nel 1630. Fu per mano del Borromeo che ricevette gli ordini minori.\nNominato Governatore di Rimini (aprile 1636-marzo 1637), divenne abate commendatario di San Giulio in Dulzago, nella diocesi di Novara, dove si prodig\u00f2 per la costruzione dell'attuale cappella di Sant'Antonio, ed abate commendatario di San Giovanni d'Appiano, nell'arcidiocesi di Milano.\nGovernatore di Orvieto (aprile-ottobre 1637), divenne governatore di Spoleto (novembre 1638-agosto 1639), governatore di Camerino (6 settembre 1639-marzo 1643) e fu in questo periodo che coltiv\u00f2 una grande amicizia col vescovo locale, Emilio Altieri, futuro papa Clemente X. Successivamente divenne vicelegato di tre legazioni, Bologna, Ferrara e Romagna (27 marzo 1643-26 dicembre 1643), commissario generale dell'Esercito pontificio (26 dicembre 1643), divenne vicelegato a Bologna (1644) in assistenza al cardinale Antonio Barberini \"iuniore\", nipote di papa Urbano VIII. Fu infine governatore di Ascoli (1645) dove soffoc\u00f2 un locale tumulto, di Campagna e Marittima (1646-marzo 1648) e governatore della Marca d'Ancona (1648). Durante il periodo che pass\u00f2 a Campagna e Marittima rischi\u00f2 di essere avvelenato dai francesi nel 1647, nell'ambito della rivolta di Masaniello, dopo che egli si era premurato di riferire al governatore di Milano le trame antispagnole ordite dalla famiglia Barberini e da Giulio Mazzarino, procurandosi anche l'inimicizia di Decio Azzolini che sar\u00e0 poi uno dei prelati di curia pi\u00f9 influenti della sua epoca.\nNel 1648 venne ordinato sacerdote.\nLa guida dell'arcidiocesi di Milano ed il cardinalato.\nDivenuto arcivescovo di Milano, venne consacrato il 24 giugno 1652 nella chiesa romana di San Carlo al Corso per mano del cardinale Giulio Roma, assistito da Giovanni Battista Spada, patriarca titolare di Costantinopoli, e da Carlo Carafa, vescovo di Aversa. Fece il proprio solenne ingresso nella sua sede il 26 settembre 1652: per l'occasione l'architetto Carlo Buzzi progett\u00f2 un arco trionfale in legno dipinto da porsi in Piazza del Duomo. Poco dopo gli giunse anche il \"placet\" spagnolo sulla sua nomina ad arcivescovo.\nNell'arcidiocesi milanese seppe armare un esercito di novecento ecclesiastici per difendere i confini del milanese dall'invasione delle truppe guidate da Tommaso di Savoia che dopo aver varcato il Ticino era giunto alle porte di Milano, riuscendo nell'intento a dispetto dell'esercito del governatore che si dimostrava incapace di difendere lo stato, fatti che si premur\u00f2 subito di scrivere a Filippo IV in una lettera. Il Litta lamentava inoltre la scarsa importanza che le autorit\u00e0 civili del milanese gli tributavano in virt\u00f9 del fatto che egli non era un cardinale eppure si trovava a dover gestire una diocesi cos\u00ec grande; gli spagnoli fomentarono inoltre i canonici della chiesa di Santa Maria della Scala che vantava il titolo di cappella reale.\nFinalmente Papa Alessandro VII cre\u00f2 il Litta cardinale ma lo riserv\u00f2 \"in pectore\" nel concistoro del 14 gennaio 1664 per poi pubblicarlo definitivamente nel concistoro del 15 febbraio 1666. Il 5 maggio 1666 ricevette nella Basilica di San Petronio a Bologna la berretta cardinalizia ed il titolo di Santa Croce in Gerusalemme per mano del cardinal Carlo Carafa, dopo ben 13 anni di episcopato a Milano. Prese parte al conclave del 1667 che elesse papa Clemente IX e nuovamente a quello del 1669-1670 che elesse a pontefice Clemente X. Nel 1675, malgrado la salute malferma, si rec\u00f2 a Roma per celebrare l'anno giubilare ed ottenere l'indulgenza. Prese parte nuovamente al conclave del 1676 che elesse papa Innocenzo XI.\nRicordato come uomo mite e virtuoso, queste sue qualit\u00e0 lo resero immune a Milano alle angherie ed alle pretese di potere degli ufficiali spagnoli, spingendolo invece a prodigarsi largamente per la Chiesa milanese e per la figura di san Carlo Borromeo, in onore del quale fece costruire il cosiddetto \"Scurolo di San Carlo\", ovvero una cappella sotterranea posta a perpendicolo sotto l'altare maggiore del Duomo di Milano, come luogo di degna sepoltura per la salma del santo, che ancora oggi ivi riposa. Nell'occasione il cardinale don\u00f2 anche la considerevole somma di 4000 scudi (come ricorda una lapide posta in loco) oltre ad oggetti in oro ed argento di varie fatture per le celebrazioni nella cappella. Convoc\u00f2 due sinodi diocesani, nel 1658 e nel 1669, e tredici congregazioni dei vicari foranei dal 1653 al 1674. Effettu\u00f2 una visita pastorale e nel 1652 diede disposizioni per la soppressione dei cosiddetti \"conventini\" secondo la volont\u00e0 di Innocenzo X. In ambito liturgico fu uno strenuo difensore del rito ambrosiano, promuovendo nuove edizioni del breviario e del messale dell'arcidiocesi che vennero pubblicati nel 1679.\nGrande protettore delle arti e delle lettere, a Milano, presso il Collegio Elvetico, fond\u00f2 l'Accademia letteraria degli Hypheliomachi, sul modello dell'Arcadia greca, nel 1670.\nI suoi scritti vennero enumerati da Argelati nella \"Bibliotheca Scriptorum Mediolanensium\" (Milano, 1745).\nMalgrado questo, l'opposizione dimostrata dal governo spagnolo nei confronti della sua persona, gli imped\u00ec di fare ritorno a Milano dopo un suo viaggio verso la corte pontificia e mor\u00ec perci\u00f2 a Roma il 28 agosto 1679 all'et\u00e0 di 70 anni, alle 19.00. Egli venne provvisoriamente sepolto nella chiesa romana di San Carlo al Corso in una tomba modesta. Una solenne messa funebre venne fatta celebrare per lui a Bologna dall'Arciconfratenita di Santa Maria della Morte di cui il cardinale era membro. Successivamente, i suoi resti vennero traslati a Milano e sepolti nella tomba che egli stesso aveva predisposto per la propria sepoltura presso la cappella del Crocifisso nel Duomo di Milano. Nell'agosto del 2013, in occasione del completamento della tomba del cardinale Carlo Maria Martini, la tomba del Litta \u00e8 stata completata come per gli altri arcivescovi interrati nella pavimentazione della cattedrale da un disegno in marmi policromi con lo stemma cardinalizio, il nome e le indicazioni dei titoli e della data di nascita e morte.\nConclavi.\nDurante il suo periodo di cardinalato Alfonso Michele Litta ha partecipato ai conclavi:\nGenealogia episcopale.\nLa genealogia episcopale \u00e8:"}
{"id": "1737189", "revid": "1337443", "url": "https://it.wikipedia.org/wiki?curid=1737189", "title": "Agostino Farina", "text": "Fu senatore del Regno d'Italia nella XV legislatura.\nBiografia.\nLaureato presso l'Universit\u00e0 di Sassari ricopr\u00ec la carica di: Sostituto procuratore presso la Corte d'appello di Casale Monferrato dal 1860 al 1865, Avvocato generale presso la Corte d'appello di Casale dal 1865 al 1866, Procuratore generale reggente e poi procuratore generale presso la Corte d'appello di Messina dal 1866 al 1867. Fu inoltre procuratore generale a Parma, Ancona e Milano.\nFu nominato senatore il 26 novembre 1884 giurando il 30 dicembre. Il suo relatore fu Francesco Ghiglieri."}
{"id": "1737191", "revid": "1305772", "url": "https://it.wikipedia.org/wiki?curid=1737191", "title": "Rage for Order", "text": "Rage for Order \u00e8 il secondo album in studio del gruppo musicale statunitense Queensr\u00ffche, pubblicato il 27 giugno 1986 dalla EMI."}
{"id": "1737192", "revid": "125999424", "url": "https://it.wikipedia.org/wiki?curid=1737192", "title": "Marab\u00e1", "text": "Marab\u00e1 \u00e8 un comune del Brasile nello Stato del Par\u00e1, parte della mesoregione del Sudeste Paraense e della microregione di Marab\u00e1.\n\u00c8 il quarto comune pi\u00f9 popoloso dello Stato del Par\u00e1, e il centro principale di sviluppo sociale ed economico nel sud del Par\u00e1 e uno dei comuni pi\u00f9 dinamici in Brasile.\nMarab\u00e1 ha una posizione strategica, \u00e8 attraversata da cinque autostrade. Dispone inoltre di una vasta infrastruttura logistica, con il porto, aeroporto e stazione ferroviaria. Il comune dispone di un parco industriale in crescita, in particolare l'industria siderurgica, \u00e8 importante in agricoltura, con una vasta frontiera agricola, e ha anche un forte contributo esterno e settore dei servizi.\nMarab\u00e1 \u00e8 caratterizzato da una vasta gamma di popoli e culture che rendono giustizia al significato del suo soprannome di \"Figlio di meticciato\"."}
{"id": "1737194", "revid": "1776051", "url": "https://it.wikipedia.org/wiki?curid=1737194", "title": "Giuseppe Gerbaix de Sonnaz", "text": "Fu senatore del Regno d'Italia nella XV legislatura."}
{"id": "1737195", "revid": "287204", "url": "https://it.wikipedia.org/wiki?curid=1737195", "title": "Palestina do Par\u00e1", "text": "Palestina do Par\u00e1 \u00e8 un comune del Brasile nello Stato del Par\u00e1, parte della mesoregione del Sudeste Paraense e della microregione di Marab\u00e1."}
{"id": "1737196", "revid": "1776051", "url": "https://it.wikipedia.org/wiki?curid=1737196", "title": "Giovanni Guarini", "text": "Biografia.\nFu senatore del Regno d'Italia nella XV legislatura.\nAppartenente alla destra che si opponeva ad Agostino Depretis, fu incaricato di tenere, in Senato, il discorso commemorativo per la morte di Quintino Sella (1884)."}
{"id": "1737198", "revid": "2025459", "url": "https://it.wikipedia.org/wiki?curid=1737198", "title": "S\u00e3o Domingos do Araguaia", "text": "S\u00e3o Domingos do Araguaia \u00e8 un comune del Brasile nello Stato del Par\u00e1, parte della mesoregione del Sudeste Paraense e della microregione di Marab\u00e1."}
{"id": "1737200", "revid": "767487", "url": "https://it.wikipedia.org/wiki?curid=1737200", "title": "Nella Anfuso", "text": "Presiede la Fondazione Centro Studi Rinascimento Musicale, che ha sede nella Villa Medicea \"La Ferdinanda\" di Artimino presso Carmignano, provincia di Prato (Bernardo Buontalenti, XVII secolo). \u00c8 responsabile del Festival Mediceo e del Museo \"Annibale Gianuario\" presso la sede della Fondazione.\nBiografia.\nHa studiato al conservatorio di musica \"Luigi Cherubini\" di Firenze. Si \u00e8 anche laureata in Lettere, specializzandosi in Storia Moderna con Giorgio Spini. Si \u00e8 diplomata presso l'Archivio di Stato di Firenze in Paleografia, Diplomatica ed Archivistica, collaborando per alcuni anni con il Consiglio Nazionale delle Ricerche.\nSi \u00e8 perfezionata nell'arte vocale con Guglielmina Rosati Ricci della scuola romana di Cotogni e Fontemaggi. Dal 1980 al 1984 ha pubblicato per l'etichetta discografica Arion quattro dischi di monodie italiane su testi di Francesco Petrarca (\"Sur les traces de P\u00e9trarque\"), musica sacra e profana di Monteverdi, mottetti e cantate di Vivaldi e madrigali di Caccini e Peri. Sempre a met\u00e0 degli anni ottanta ha pubblicato per la Audivis un CD contenente le arie preferite di Carlo Broschi, detto \"il Farinello\" (o \"Farinelli\"). A Claudio Monteverdi ha dedicato le sue ricerche musicologiche pi\u00f9 lunghe. La prima edizione discografica integrale del \"Lamento di Arianna\" (celeberrimo frammento dall'opera monteverdiana \"L'Arianna\") \u00e8 stata premiata nel 1985 al Quai d'Orsay di Parigi con il Grand Prix \"Discobole pour l'Europe\".\nDiscografia.\nLa discografia integrale della Anfuso comprende, a far data dal 1980, sia dischi in vinile sia versioni su compact-disc: i primi sono stati pubblicati da Arion, CBS e Fonit Cetra; i secondi, su CD, sono dovuti alle etichette Auvidis e Stilnovo."}
{"id": "1737201", "revid": "110157", "url": "https://it.wikipedia.org/wiki?curid=1737201", "title": "S\u00e3o Jo\u00e3o do Araguaia", "text": "S\u00e3o Jo\u00e3o do Araguaia \u00e8 un comune del Brasile nello Stato del Par\u00e1, parte della mesoregione del Sudeste Paraense e della microregione di Marab\u00e1."}
{"id": "1737202", "revid": "76963", "url": "https://it.wikipedia.org/wiki?curid=1737202", "title": "Francesco Lanza Spinelli di Scalea", "text": "Biografia.\nNacque a Palermo il 13 settembre 1834 da Pietro, IX principe di Trabia e dalla di lui consorte la nobildonna Eleonora Spinelli Caracciolo, principessa di Scalea e duchessa di Misuraca, di cui era il secondo di cinque figli.\nFu uno degli esponenti della nobilt\u00e0 siciliana contrari ai borbonici e segu\u00ec il padre in esilio a Genova dopo la restaurazione del 1849. Il Lanza nel 1859 si iscrisse alla Scuola Militare di Fanteria di Ivrea, e in seguito si arruol\u00f2 come volontario nella Regia Armata Sarda per prendere parte alla Seconda guerra d'indipendenza contro gli Austriaci. Impiegato nel conflitto come granatiere, dopo l'Armistizio di Villafranca che pose fine alle ostilit\u00e0 tra gli eserciti franco-piemontese ed austriaco, nel 1860 si dimise dall'esercito sabaudo e si arruol\u00f2 con le camicie rosse di Garibaldi. Fece ritorno in Sicilia, dove part\u00ec la spedizione dei Mille garibaldini: sbarc\u00f2 a Trappeto con un piccolo esercito comandato dal generale Enrico Cosenz, e prese parte alle battaglie di Milazzo e del Volturno contro l'esercito borbonico. Il Lanza si distinse particolarmente nella battaglia del Volturno, che gli valse la medaglia d'argento al valor militare.\nDopo l'Unit\u00e0 d'Italia entr\u00f2 nella diplomazia, e fu segretario di legazione di seconda classe per il Ministero degli Affari Esteri a Londra (1861-62). Nel 1863, fece definitivamente ritorno in Sicilia, per occuparsi dell'amministrazione del patrimonio di famiglia. Due anni pi\u00f9 tardi, nel 1865, si candid\u00f2 alle elezioni politiche nel collegio di Serradifalco, ed ottenne elezione a deputato nella IX legislatura nelle file della Destra. Venne nuovamente rieletto nel 1867 nel medesimo collegio come deputato nella X legislatura. In qualit\u00e0 di parlamentare nazionale, il Lanza si fece promotore di un programma di bonifiche nella zona paludosa e malarica di Mondello. Si interess\u00f2 del problema ottenendo che nel 1890 iniziassero i lavori, che vennero completati circa vent'anni dopo, riuscendo a rendere la localit\u00e0 un'amena zona di villeggiatura balneare. Nel 1884, ebbe la nomina a senatore del Regno, e fu anche presidente del Consiglio provinciale di Palermo (1882-86). \nProprietario di vasti latifondi nelle province di Palermo e di Caltanissetta, il Lanza li valorizz\u00f2 con la coltivazione, attraverso l'introduzione dell'uso di macchine agricole, concimi chimici e sistemi di irrigazione. Ricopr\u00ec le cariche di socio annuale della Societ\u00e0 geografica italiana (1869), di presidente dell'Ufficio per la conservazione del monumento in Sicilia, di presidente del consiglio d'amministrazione della Navigazione generale italiana (1881), di presidente della Societ\u00e0 italiana per le strade ferrate della Sicilia (1885) e di presidente onorario della Societ\u00e0 Siciliana per la Storia Patria (1916-19).\nIl 6 luglio 1911, con R.D. di \"motu proprio\", susseguito da RR. LL. PP. del 14 agosto 1911, ottenne dal re Vittorio Emanuele III d'Italia il titolo trasmissibile di \"Principe Lanza di Scalea\". \nMor\u00ec a Palermo il 30 marzo 1919, all'et\u00e0 di 85 anni, e fu sepolto al Cimitero di Santa Maria di Ges\u00f9 della citt\u00e0 siciliana, nella cappella gentilizia fatta realizzare all'architetto Ernesto Basile.\nMatrimoni e discendenza.\nFrancesco Lanza Branciforte Spinelli, I principe Lanza di Scalea, nel 1863 spos\u00f2 la nobildonna Rosa Mastrogiovanni Tasca Lanza (1843-1900), figlia di Lucio, conte d'Almerita, da cui ebbe i seguenti figli:"}
{"id": "1737204", "revid": "110157", "url": "https://it.wikipedia.org/wiki?curid=1737204", "title": "\u00c1gua Azul do Norte", "text": "\u00c1gua Azul do Norte \u00e8 un comune del Brasile nello Stato del Par\u00e1, parte della mesoregione del Sudeste Paraense e della microregione di Parauapebas."}
{"id": "1737205", "revid": "1226", "url": "https://it.wikipedia.org/wiki?curid=1737205", "title": "Collezione Immaginario Solaria", "text": ""}
{"id": "1737209", "revid": "57697999", "url": "https://it.wikipedia.org/wiki?curid=1737209", "title": "Solaria collezione immaginario", "text": ""}
{"id": "1737210", "revid": "1776051", "url": "https://it.wikipedia.org/wiki?curid=1737210", "title": "Leonardo La Russa", "text": "Biografia.\nFiglio del senatore Ignazio Sr. e padre del senatore Ignazio Jr.\nFu sindaco di Catanzaro (1870-1874). Fu deputato del Regno dal 1870 al 1874 e dal 1880 al 1884.\nFu nominato quell'anno senatore del Regno d'Italia nella XV legislatura."}
{"id": "1737211", "revid": "125744060", "url": "https://it.wikipedia.org/wiki?curid=1737211", "title": "Varicella", "text": "La varicella \u00e8 una malattia esantematica altamente contagiosa ed epidemica causata da un'infezione primaria con il Virus varicella-zoster (VZV o Herpesvirus umano 3), un virus a DNA appartenente alla famiglia \"Herpesviridae\", sottofamiglia \"Alphaherpesvirinae\", genere \"Varicellovirus\". La condizione inizia solitamente con rash cutaneo vescicolare, principalmente esteso al corpo e alla testa o anche alle estremit\u00e0. Le vescicole guariscono poi senza lasciare cicatrici. All'esame, l'osservatore trova in genere lesioni in vari stadi di guarigione.\nLa varicella \u00e8 una malattia che si diffonde facilmente per via aerea attraverso colpi di tosse o starnuti di individui malati o attraverso il contatto diretto con le secrezioni del rash. Una persona con la varicella \u00e8 infettiva uno o due giorni prima che appaia l'eruzione di vesciche secche senza acqua o altri liquidi al loro interno. Essa rimane contagiosa fino a quando tutte le lesioni vengono ricoperte da una crosta (circa sei giorni). Le lesioni crostose non sono contagiose.\nQuesta malattia, nota fin dall'antichit\u00e0, venne nettamente distinta dal vaiolo soltanto ai primi del XIX secolo.\nLa varicella \u00e8 stata osservata anche in altri primati, compresi gli scimpanz\u00e9 e i gorilla.\nEpidemiologia e storia.\nLa varicella primaria \u00e8 una malattia endemica in tutti i paesi del mondo, presenta piccole riaccensioni epidemiche ogni 2 o 3 anni e ha una prevalenza stabile da generazione a generazione.\nNei paesi a clima temperato si tratta di una delle classiche malattie dell'infanzia: la varicella risulta nel 90% dei casi una malattia dei bambini tra i 5 ed i 10 anni di et\u00e0, con la maggior parte dei casi che si verificano durante l'inverno e la primavera, molto probabilmente a causa dei contatti ravvicinati che avvengono a scuola. Come la rosolia, \u00e8 rara nei bambini in et\u00e0 prescolare. Ai tropici, la varicella colpisce spesso le persone anziane e pu\u00f2 causare una condizione pi\u00f9 grave. Negli adulti i segni sulla pelle risultano pi\u00f9 scuri e le cicatrici appaiono pi\u00f9 evidenti rispetto ai bambini.\nLa varicella \u00e8 una malattia altamente trasmissibile, con un tasso di infezione del 90% nelle situazioni di stretto contatto. Nei paesi a clima temperato la maggior parte delle persone viene colpita prima dell'et\u00e0 adulta, ma il 10% dei giovani adulti resta sensibile.\nPer lungo tempo la varicella \u00e8 stata considerata una forma speciale di vaiolo. Si ritiene che la prima descrizione della malattia sia a opera dell'italiano Gianfilippo Ingrassia nel XVI secolo. Nel secolo successivo, il medico inglese Richard Morton coni\u00f2, per la malattia, il termine di \"chickenpox\", ritenendola appunto una forma lieve del vaiolo, denominato in lingua inglese \"smallpox\". Bisogna arrivare al XVIII secolo, e precisamente nel 1767, perch\u00e9 un altro inglese, il medico William Heberden, fornisse alcune prove che si trattava di due malattie distinte. Tuttavia, fino ai primi anni del XX secolo la diversit\u00e0 tra le due condizioni patologiche era ancora oggetto di contese nella comunit\u00e0 scientifica. Nel 1875 Rudolf Steiner dimostr\u00f2 che la varicella era causata da un agente infettivo: Steiner prelev\u00f2 del fluido dalle vescicole di una persona affetta da varicella e la strofin\u00f2 sulla pelle di un individuo sano; anche quest'ultimo svilupp\u00f2 la malattia.\nTra gli anni venti e gli anni sessanta del ventesimo secolo, gli scienziati furono impegnati a cercare una correlazione tra la varicella e l'herpes zoster. La scoperta fu fatta, nel 1958, dal virologo statunitense Thomas Huckle Weller e colleghi, che dimostrarono che il virus varicella-zoster (VZV) era causa di entrambe le malattie.\nNel 1974, Michiaki Takahashi svilupp\u00f2 un vaccino con VZV (varicella-zoster virus) vivi e attenuati come prevenzione per la varicella.\nEziologia.\nLa varicella \u00e8 una malattia acuta, conseguente all'infezione primaria da virus Varicella-Zoster, un virus appartenente alla famiglia degli \"Herpesviridae\"; pi\u00f9 precisamente esso \u00e8 un \u03b1-herpesvirus, indicato con la sigla \"VZV\" o anche \"HHV-3\" (\"Human herpes Virus 3\"). Come tutti i virus della famiglia herpesviridae, esso possiede un genoma a DNA.\nIl virus viene rilasciato nelle secrezioni nasali e faringee nonch\u00e9 nelle vescicole cutanee, per cui il contagio pu\u00f2 avvenire mediante le goccioline di saliva disperse nell'aria con tosse, starnuti o baci oppure con il contatto diretto con le eruzioni cutanee.\nLa malattia viene trasmessa specialmente attraverso la saliva, con contagiosit\u00e0 particolarmente elevata, in gruppi permanenti (nuclei familiari, studenti, detenuti, soldati...). Viene diffusa principalmente con i colpi di tosse e nel caso di contatto ripetuto e prolungato con un malato. Anche nella non infrequente possibilit\u00e0 di assenza di tosse e febbre un elemento di contagio non trascurabile \u00e8 rappresentato dal tocco delle vesciche che si vengono a formare sulla pelle del malato: in caso di rottura la lesione deve essere immediatamente coperta e il liquido drenato con garze imbevute di antisettici. Inoltre, la malattia pu\u00f2 svilupparsi dopo contatto con individui malati di Herpes zoster (Fuoco di Sant'Antonio), o di alcune variet\u00e0 di Herpes labiale con tatto e saliva.\nIl malato \u00e8 contagioso da 2 o 3 giorni prima della comparsa dell'eruzione cutanea, poi la contagiosit\u00e0 si riduce del 70%, durando fino a quando tutte le lesioni si sono trasformate in croste. Le macchie cutanee successive alla caduta delle croste possono durare anche 21 giorni o pi\u00f9, ma sono assolutamente prive di contagiosit\u00e0 e rappresentano un'alterazione puramente estetica.\nL'infezione in gravidanza e neonati.\nNelle donne incinte gli anticorpi prodotti, in seguito a vaccinazioni o per una infezione precedente, vengono trasferiti attraverso la placenta al feto. Le donne immuni alla varicella non possono essere infettate, e non devono preoccuparsi per s\u00e9 stesse o per il loro bambino durante la gravidanza.\nNelle donne non immunizzate, invece, durante la gravidanza \u00e8 possibile anche la trasmissione del virus attraverso la placenta, con conseguente infezione del feto. L'infezione materna \u00e8 inoltre associata a parto prematuro. Se l'infezione si verifica durante le prime 28 settimane di gestazione, pu\u00f2 portare alla \"sindrome da varicella fetale\" o \"sindrome da varicella congenita\". Queste malformazioni congenite si presentano nel 2% dei casi ed includono:\nL'infezione contratta dai 5 giorni precedenti alla nascita ai 2 giorni successivi viene indicata come \"varicella neonatale\", e la manifestazione clinica \u00e8 quella tipica della varicella.\nIl rischio del bambino di sviluppare la malattia \u00e8 maggiore con un'esposizione all'infezione nel periodo che va da 7 giorni prima della nascita fino a 7 giorni dopo. Il bambino pu\u00f2 anche essere esposto al virus tramite i fratelli o altri contatti, ma questa esposizione \u00e8 meno preoccupante, se la madre gli ha trasmesso l'immunit\u00e0. I neonati che sviluppano sintomi sono ad alto rischio di polmonite e di altre gravi complicazioni della malattia.\nPatogenesi.\nIl virus infetta le cellule della mucosa respiratoria e i linfonodi regionali, dove si moltiplica, dopodich\u00e9 passa nel sangue (prima viremia), e raggiunge il fegato, la milza, altri linfonodi, dove si replica ulteriormente. A questa moltiplicazione segue una seconda fase di viremia, in cui il virus raggiunge la cute e le mucose.\nNelle cellule epiteliali il virus causa le lesioni sotto forma di esantema: da lesioni maculo-papulose si trasformano rapidamente in vescicole rotodeggianti od ovalari con contenuto sieroso e limpido, che diventano poi purulente e torbide decretando cos\u00ec la trasformazione in pustole.\nComplicanze.\nLe complicanze della varicella possono essere l'infezione batterica (impetiginizzazione) delle vescicole cutanee; la glomerulonefrite da immunocomplessi; se la risposta immunitaria del malato \u00e8 inefficiente, il virus pu\u00f2 causare una infezione disseminata che coinvolge polmoni, apparato digerente, sistema nervoso centrale. Particolarmente pericolose, sia per gli adulti che per i bambini, sono le polmoniti interstiziali provocate da stafilococco. In episodi rari, sia negli adulti sia nei bambini, pu\u00f2 svilupparsi encefalite, spesso con interessamento del cervelletto.\nClinica.\nIl periodo di incubazione della malattia (nel quale il virus non risulta contagioso) varia dai 10 giorni alle 3 settimane (solitamente 13-17 giorni) prima dell'uscita delle prime papule pruriginose.\nLa malattia esordisce con un'eruzione cutanea maculo-papulosa (rash), accompagnata da febbre moderata, prurito, malessere generale, a volte con mal di testa, astenia, inappetenza.\nLa caratteristica principale del quadro cutaneo \u00e8 la completa asincronia delle lesioni. Spesso infatti si riscontrano diverse lesioni in vari stadi evolutivi, andando a identificare il cosiddetto \"effetto a cielo stellato\".\nSegni e sintomi.\nI primi sintomi (prodromici) negli adolescenti e negli adulti sono: nausea, perdita di appetito, dolori muscolari e mal di testa. Questi sono seguiti dal caratteristico rash, dal malessere generalizzato e da febbre. Nei bambini la malattia non \u00e8 di solito preceduta da sintomi prodromici ed il primo segno \u00e8 l'eruzione cutanea. L'eruzione cutanea inizia come piccoli puntini rossi sul torace e sull'addome, poi coinvolgendo la testa, il viso e gli arti fino anche alla mucosa orale e al cuoio capelluto.\nNella fase delle vescicole, un prurito intenso \u00e8 di solito presente. Le vescicole possono verificarsi anche sui palmi delle mani, sulle piante dei piedi e sulle membrane mucose, e dolorose ulcere superficiali possono apparire in bocca, nella parte superiore della gola e la zona genitale. La persona infetta \u00e8 in genere infettiva da uno a due giorni prima della comparsa dell'eruzione cutanea e rimane infettiva fino a quattro o cinque giorni dopo. Gli adulti possono avere una eruzione cutanea pi\u00f9 diffusa e una febbre pi\u00f9 persistente. Presentano, inoltre, pi\u00f9 probabilit\u00e0 di sviluppare complicanze, come la polmonite da varicella. \u00c8 provato che il prurito che si avverte con l'esantema varicelloso \u00e8 dovuto alla prima e pi\u00f9 blanda sollecitazione del virus nelle terminazioni nervose.\nDopo 7\u00f710 giorni l'esantema ed i sintomi regrediscono e le lesioni pustolose sono state sostituite da croste.\nDiagnosi.\nLa diagnosi di varicella \u00e8 principalmente clinica, con la presentazione dei \"primi\" tipici sintomi prodromici a cui succede la caratteristica eruzione cutanea. La conferma della diagnosi pu\u00f2 essere ricercata sia attraverso l'esame del liquido contenuto nelle vescicole, sia analizzando il sangue per evidenziare la presenza di una risposta immunologica acuta.\nIl liquido vescicolare pu\u00f2 essere analizzato con uno striscio Tzanck, o meglio con l'esame per immunofluorescenza diretta. Il fluido pu\u00f2 essere anche coltivato, nel tentativo di far crescere il virus nel campione. Le analisi del sangue possono essere utilizzate per identificare una risposta a infezione acuta (IgM) o l'immunit\u00e0 successiva a una precedente infezione (IgG).\nPrima che il vaiolo fosse completamente eradicato, la varicella poteva essere facilmente confondibile con esso e quindi entrava in diagnosi differenziale. Le due malattie possono essere distinte con vari metodi. A differenza del vaiolo, la varicella normalmente non si localizza al palmo delle mani e alla pianta dei piedi; inoltre, la pustole varicellose hanno una dimensione variabile a seconda del momento in cui vengono a crearsi, mentre le pustole vaiolose sono tutte all'incirca della stessa dimensione. Oltre alla clinica sono disponibili numerosi esami di laboratorio per determinare se si tratta di varicella nella valutazione di casi sospetti di vaiolo.\nLa diagnosi prenatale di infezione da varicella fetale pu\u00f2 essere eseguita utilizzando l'ecografia, anche si consiglia di aspettare 5 settimane dopo l'infezione materna primaria. Un esame come la reazione a catena della polimerasi (PCR) del liquido amniotico pu\u00f2 anche essere eseguito, anche se il rischio di aborto spontaneo, a causa della procedura di amniocentesi, \u00e8 maggiore del rischio per il bambino di sviluppare la sindrome della varicella fetale.\nTrattamento.\nLa terapia delle forme non complicate \u00e8 volta semplicemente ad alleviare i sintomi: con antipiretici come il paracetamolo (l'acido acetilsalicilico \u00e8 controindicato per il rischio d'insorgenza della sindrome di Reye) e antistaminici per via orale per mitigare il prurito e quindi il riflesso di grattamento; per attenuare la sensazione di prurito \u00e8 oggi sconsigliato il talco mentolato, in quanto ritarda il consolidamento delle lesioni cutanee. Sono pi\u00f9 adatte le creme anti-prurito, il semplice borotalco e naturalmente i preparati lenitivi contro le lesioni da herpes.\nNelle forme complicate da encefalite o polmonite il trattamento con aciclovir, valaciclovir o famciclovir, riduce i giorni di febbre e il numero di lesioni (purch\u00e9 iniziato entro 24-48 ore dalla comparsa dei primi sintomi), ma \u00e8 indicato prevalentemente nei soggetti a rischio; pu\u00f2 provocare una possibile interferenza negativa con la risposta immune, a causa dell'azione inibente sulla replicazione virale, e quindi provocare al soggetto periodiche lievi ricadute. Se insorgono problemi alle vie respiratorie, si \u00e8 verificata una sovrainfezione batterica e si deve intervenire con antibiotici: in questo caso \u00e8 da evitare la sovrapposizione con gli antivirali. Pu\u00f2 essere utile far indossare ai bambini guanti di cotone.\nLa profilassi prevede un periodo di isolamento di durata variabile (di solito 2 settimane per i soggetti colpiti da forme pi\u00f9 aggressive, 1 settimana per quelli con forme lievi). La progressiva introduzione del vaccino dovrebbe consentire in futuro una prevenzione pi\u00f9 attiva con somministrazione di dosi ai contatti dei malati. Una volta esaurite la febbre e la tosse (bisogna aspettare almeno 60-72 ore consecutive senza febbre), un malato pu\u00f2 uscire, ma deve fare molta attenzione ad evitare la rottura accidentale delle vesciche per evitare di contagiare altre persone. Un buon sistema per proteggere eventuali vescicole \"a vista\" pu\u00f2 essere la loro copertura con cerotti oppure garze, applicati con la dovuta cautela.\nIl ricambio d'aria delle stanze va effettuato solo dopo disinfezione, preferibilmente con un vaporizzatore, onde evitare di disperdere nell'atmosfera un ingente quantitativo di virus.\nNei soggetti ad alto rischio \u00e8 possibile anche l'immunoprofilassi passiva con somministrazione di immunoglobuline normali o specifiche.\nPrognosi.\nLa varicella \u00e8 raramente fatale, anche se \u00e8 generalmente pi\u00f9 grave nei maschi adulti rispetto alle femmine adulte o ai bambini. Le donne in gravidanza non immuni e gli individui con un sistema immunitario compromesso sono a pi\u00f9 alto rischio di complicanze gravi. Si ritiene che la varicella possa essere la causa di un terzo dei casi di ictus nei bambini. La pi\u00f9 comune complicanza tardiva della varicella \u00e8 l'herpes zoster, causato dalla riattivazione dopo decenni del virus varicella zoster a seguito dell'episodio iniziale di varicella.\nPostumi.\nA differenza dei virus che causano le altre infezioni infantili e contrariamente a quanto supposto fino a pochi anni or sono, il virus della varicella varicella-zoster rimane attivo anche dopo il suo manifestarsi nell'individuo: il virus infatti, una volta esaurita la fase di invasione primaria come comune varicella, si ritira nelle terminazioni nervose e pu\u00f2 manifestarsi nuovamente sotto forma di herpes zoster, pi\u00f9 comunemente denominata \"Fuoco di Sant'Antonio\", negli adulti. Questa malattia in genere pu\u00f2 insorgere in soggetti pi\u00f9 deboli: infatti la sua incidenza si concentra su soggetti non pi\u00f9 giovani, la cui et\u00e0 \u00e8 in genere superiore ai 50-55 anni, e pu\u00f2 provocare herpes dolorosissimi che talvolta non guariscono mai completamente.\nOgni individuo che ha contratto la varicella pu\u00f2 essere in futuro un ammalato di herpes zoster.\nStudi recenti hanno rilevato che le vescicole hanno finito per lasciare con sempre maggiore frequenza sgradevoli lesioni cutanee. Questa complicazione, un tempo limitata ai malati che rompevano le bolle prima del tempo, occorre oggi anche in soggetti che avevano rispettato le indicazioni mediche di non toccare le lesioni. Si ipotizza che il problema sia dovuto all'eccessiva aggressivit\u00e0 di alcuni preparati per attenuare il prurito, ma non \u00e8 da escludere un'evoluzione \"aggressiva\" del virus Zoster.\nHerpes zoster.\nA seguito di un'infezione da varicella, il virus rimane inattivo nei tessuti nervosi del corpo. Il sistema immunitario lo tiene confinato, ma pi\u00f9 tardi nella vita, solitamente in et\u00e0 adulta, pu\u00f2 essere riattivato e causare una diversa forma di infezione virale, chiamata \"fuoco di Sant'Antonio\" (scientificamente nota come \"herpes zoster\").\nMolti adulti, che hanno avuto la varicella da bambini, sono suscettibili a queste ricadute da adulti, spesso con l'accompagnamento della nevralgia post-erpetica, una condizione dolorosa che rende difficile il sonno. Anche al termine del \"rash\" possono rimanere delle sequele dolorose (nevralgia posterpetica).\nIn tutto il mondo il tasso di incidenza annuale di herpes zoster varia da 1,2 a 3,4 casi ogni 1.000 individui sani, aumentando a 3,9-11,8 all'anno per 1.000 persone tra gli individui con pi\u00f9 di 65 anni. Sono suscettibili in particolare coloro che sono immunosoppressi, spesso quando vi \u00e8 un tumore o un'infezione da HIV. Tuttavia, anche lo stress pu\u00f2 portare a ricadute.\nUn vaccino per l\"herpes zoster\" \u00e8 disponibile per gli adulti \"over\" 50 che hanno avuto la varicella durante l'infanzia o che hanno gi\u00e0 avuto l'herpes zoster. Il vaccino per l\"'herpes zoster\" riduce l'impatto delle recidive e dei suoi sintomi.\nPrevenzione.\nLa diffusione della varicella pu\u00f2 essere prevenuta isolando gli individui affetti. Il contagio avviene tramite l'esposizione a goccioline respiratorie o con il contatto diretto con le lesioni, in un periodo che dura da tre giorni prima dell'inizio del rash a quattro giorni dopo. La varicella (VZV) \u00e8 suscettibile ai disinfettanti, in particolare a tutti quelli contenenti cloro, come la candeggina (ipoclorito di sodio). Inoltre, come tutti i virus con involucro, il VZV \u00e8 sensibile all'essiccamento, al calore e ai detergenti.\nVaccino.\nUn vaccino contro la varicella \u00e8 stato sviluppato da Michiaki Takahashi nel 1974, derivandolo dal ceppo Oka. Esso si \u00e8 reso disponibile negli Stati Uniti a partire dal 1995. Alcuni paesi richiedono la vaccinazione contro la varicella prima di iniziare a frequentare la scuola elementare. Una dose di vaccino non \u00e8 sufficiente per una prevenzione permanente, ma \u00e8 necessaria una seconda somministrazione dopo cinque anni dall'immunizzazione iniziale. Ci\u00f2 fa attualmente parte del programma di immunizzazione di routine negli Stati Uniti. Il vaccino contro la varicella non fa parte della campagna di vaccinazione di routine dell'infanzia del Regno Unito, dove il vaccino \u00e8 attualmente disponibile solo per le persone che sono particolarmente vulnerabili alla varicella. In Italia il vaccino \u00e8 stato reso obbligatorio nel 2017 solo per i bambini nati dal 2017, raccomandato, ma non obbligatorio per gli altri che non si sono ancora ammalati, per chi \u00e8 a contatto con i bambini (maestri, educatori) o per i malati e i familiari di persone suscettibili e con difese immunitarie ridotte. Una persona vaccinata potrebbe comunque avere un caso, seppur lieve, di varicella, se infettata. Il vaccino \u00e8 a pagamento in gran parte delle regioni italiane; \u00e8 stato introdotto come vaccino raccomandato e gratuito solo in Toscana, Marche, Veneto, Sicilia e dal 2015 anche nella Provincia Autonoma di Trento."}
{"id": "1737212", "revid": "110157", "url": "https://it.wikipedia.org/wiki?curid=1737212", "title": "Cana\u00e3 dos Caraj\u00e1s", "text": "Cana\u00e3 dos Caraj\u00e1s \u00e8 un comune del Brasile nello Stato del Par\u00e1, parte della mesoregione del Sudeste Paraense e della microregione di Parauapebas."}
{"id": "1737213", "revid": "1442080", "url": "https://it.wikipedia.org/wiki?curid=1737213", "title": "Peugeot XL", "text": "Il Peugeot XL era un motore a scoppio prodotto dal 1969 al 1986 dalla Casa automobilistica francese Peugeot.\nCaratteristiche e versioni.\nSi tratta di un motore da 1,3 litri introdotto per equipaggiare la nuova berlina media della Casa francese, ossia la Peugeot 304. Tale motore presentava le seguenti caratteristiche generali:\nBench\u00e9 abbia mantenuto tali caratteristiche, tale motore \u00e8 stato prodotto in quattro versioni, riportate nella seguente tabella:"}
{"id": "1737215", "revid": "110157", "url": "https://it.wikipedia.org/wiki?curid=1737215", "title": "Curion\u00f3polis", "text": "Curion\u00f3polis \u00e8 un comune del Brasile nello Stato del Par\u00e1, parte della mesoregione del Sudeste Paraense e della microregione di Parauapebas."}
{"id": "1737216", "revid": "144796", "url": "https://it.wikipedia.org/wiki?curid=1737216", "title": "Federico Borromeo seniore", "text": ""}
{"id": "1737220", "revid": "1543377", "url": "https://it.wikipedia.org/wiki?curid=1737220", "title": "Unenlagia", "text": "Unenlagia (il cui nome significa \"mezzo uccello\", nella latinizzazione della lingua mapudungun) \u00e8 un genere estinto di dinosauro teropode unenlagiino vissuto nel Cretaceo superiore, circa 89 milioni di anni fa (Turoniano), in quella che \u00e8 oggi l'Argentina.\nIl genere \"Unenlagia\" si compone di due specie: \"U. comahuensis\", la specie tipo descritta da Novas e Puerta nel 1997, e \"U. paynemili\", descritto da Calvo \"et al.\" nel 2004.\nDescrizione.\nLe dimensioni di \"Unenlagia\" sono state oggetto di dibattito per lungo tempo, per via del fatto che di questo animale si conosca con certezza solo la lunghezza delle ossa delle gambe e se tali proporzioni andrebbero estrapolate utilizzando come modello un normale dromaeosauridae o un uccello primitivo dalle lunghe gambe. Le stime variano quindi tra una lunghezza di 3,5 metri e un peso di 75\u00a0kg, nel primo caso, e una lunghezza di soli 2 metri nel secondo caso. Analogamente, l'interpretazione della forma della testa \u00e8 cambiato nel tempo, da un cranio pi\u00f9 breve e dalla forma di un normale dromaeosauride alla moderna e corretta forma allungata e stretta comune negli unenlagiinae come \"Buitreraptor\" e \"Austroraptor\".\nNovas e Puerta hanno notato che la regione pelvica di \"Unenlagia\", in particolare la forma dell'ileo, era molto simile a quella dell'uccello primitivo \"Archaeopteryx\". Il cingolo scapolare di \"Unenlagia\" \u00e8 stato originariamente interpretato come se fosse stato adattato per sbattere e consentire il volo all'animale, con una scapola piatta posizionata sulla parte superiore della gabbia toracica, portava le braccia laterali al corpo. Tuttavia, nel 2002 Kenneth Carpenter ha sottolineato che ci\u00f2 implica che la scapola avrebbe dovuto essere dorsoventralmente appiattita anzich\u00e9 lateralmente come negli altri teropodi e che pertanto era pi\u00f9 probabile che la scapola fosse situato a lato della gabbia toracica. Ci\u00f2 \u00e8 conforme alla successiva ipotesi di Philip Senter, sul fatto che i teropodi non-aviari come l' \"Unenlagia\" non erano in grado di sollevare i loro arti anteriori al di sopra delle spalle, come anche sarebbe accaduto in un uccello primitivo come \"Archaeopteryx\". Tuttavia gli studiosi sudamericani rimangono convinti che la scapola fosse posizionata lateralmente, rendendo il coracoideo di \"Unenlagia\" sporgente dalla cassa toracica, il che sembra anatomicamente plausibile.\nTuttavia, la sola lunghezza di almeno 3 metri, unita alle corte braccia caratteristiche degli unenlagiini avrebbero impedito ad \"Unenlagia\" di spiccare il volo.\nClassificazione.\nNovas e Puerta nella descrizione originale consideravano l\u2019\"Unenlagia\" come un \"sister taxon\" di Avialae, il che lo renderebbe un membro basale degli Avialae \"sensu\" Gauthier 1986.\nTuttavia, nel 1999 Mark Norell e Peter Makovicky dichiararono che l\u2019\"Unenlagia\" era in realt\u00e0 un membro dei Dromaeosauridae. Nello specifico, \"Unenlagia\" faceva parte della sottofamiglia degli Unenlagiinae, strettamente imparentato con specie quali \"Buitreraptor\" e \"Neuquenraptor\" (il quale potrebbe essere un sinonimo di \"Unenlagia\"). Makovicky \"et al.\", nel 2005 scopr\u00ec un nuovo genere ascrivibile a unenlagiinae chiamato \"Rahonavis\", pi\u00f9 recente di \"Unenlagia\" e pi\u00f9 portato al volo di quest'ultimo, il che significherebbe che o \"Unenlagia\" si evoluto da antenati che potevano effettivamente volare o che gli unenlagiinae avessero sviluppato il volo solo in un secondo momento. [12] Norell \"et al.\", nel 2006 descrisse il \"Rahonavis\" come un \"sister taxon\" di \"Unenlagia\".\nQuesta classificazione non \u00e8 stata accettata all'unanimit\u00e0. Nel 2011, Novas e Federico Agnolin hanno pubblicato uno studio che vede Unenlagiidae come all'interno di Avialae.\nLa seguente cladogramma si basa sull'analisi filogenetica condotta da Turner, Makovicky e Norellin, nel 2012, che mostra le relazioni di \"Unenlagia\" tra gli altri generi assegnati al taxon Unenlagiinae:\nRitrovamento.\nNel 1996, nella Provincia di Neuqu\u00e9n, in Argentina, fu ritrovato lo scheletro di un dinosauro carnivoro all'interno di Sierra del Portezuelo e riferito lo stesso anno. Nel 1997, Fernando Novas Emilio e Pablo Puerta nominarono e descrissero lo scheletro come \"Unenlagia comahuensis\". Il nome generico, \"Unenlagia\" deriva dalla lingua Mapuche, \"u\u00f1en\" ossia \"met\u00e0\" e \"lag\" \"uccello\", in riferimento al fatto che gli studiosi credevano di essere di fronte ad un anello di congiunzione tra dinosauri e uccelli. Il nome specifico, \"comahuensis\", si riferisce al Comahue, la regione del ritrovamento dell'animale.\nL'esemplare olotipico, MCF PVPH 78, fu scoperta negli strati della Formazione Portezuelo, risalenti al Coniaciano. L'olotipo si compone di una scheletro parziale mancante del cranio ma che include alcune vertebre, l'osso sacro, costole, una scapola, un omero, un bacino parziale, un femore e la tibia.\nNel 2002, nei pressi del Lago Barreales, fu rinvenuto un secondo scheletro. Nel 2004, lo scheletro in questione \u00e8 stato nominato e descritto da Jorge Calvo, Juan Porfiri e Alexander Kellner come una seconda specie del genere \"Unenlagia\": \"U. paynemili\". Il nome specifico di questa specie, \"paynemili\", \u00e8 un riferimento a aximino Paynemil, il capo della comunit\u00e0 Paynemil. L'olotipo di questa specie, MUCPv-349, si compone di uno scheletro parziale che consiste in un omero e due pubi. Diversi paratipi sono stati assegnati: MUCPv-343, un artiglio; MUCPv-409, un ileo parziale; MUCPv-415, una falange e MUCPv-416, una vertebra.\nAlcuni ricercatori considerano il genere \"Neuquenraptor\" come un sinonimo junior di \"Unenlagia\".\nPaleobiologia.\nNonostante le similitudini tra il braccio e la scapola di \"Unenlagia\" con gli uccelli volatori moderni, l'\"Unenlagia\" non poteva volare ne tanto meno planare di albero in albero come la maggior parte dei dromeosauridi di piccole dimensioni. Tuttavia sembra l'animale avesse le braccia disposte lateralmente rispetto al corpo e sembra che durante il riposo venissero tenute chiuse, come le ali degli uccelli. Questa particolare articolazione aumentava il numero di movimenti possibili e le braccia tenute aperte lateralmente potevano svolgere la funzione di stabilizzatori, durante la corsa. Viste le sue dimensioni \u00e8 improbabile che l\u2019\"Unenlagia\" cacciasse prede pi\u00f9 grandi di lui. Molti scienziati, notando le caratteristiche anatomiche dell'animale hanno formulato l'ipotesi che l'animale poteva cibarsi di pesce. Il lungo muso e i denti conici sembrano una perfetta convergenza evolutiva con i teropodi spinosauridi noti per la loro dieta piscivora, i denti conici infatti sono perfetti per trattenere prede scivolose come appunto i pesci. Le braccia notevolmente ridotte erano inoltre poco utili nella caccia a grandi animali limitando cos\u00ec l'alimentazione dell\u2019\"Unenlagia\" a piccole prede. Probabilmente l\u2019\"Unenlagia\" si appostava lungo il corso dei fiumi o dei laghi aspettando il momento opportuno per far scattare le fauci e arpionare prede acquatiche, come i moderni aironi.\nEssendo un animale endotermo, come la maggior parte dei dinosauri l\u2019\"Unenlagia\" aveva bisogno di molta energia, e come lui i suoi cuccioli. Dunque \u00e8 possibile che scegliesse posti particolari per la deposizione. Recenti scoperte hanno dimostrato che i pulcini di dromeosauridae, erano molto precoci e pertanto non necessitavano di cure parentali troppo lunghe, essendo gi\u00e0 autosufficienti dopo pochi mesi di vita. I genitori dovevano quindi occuparsi di proteggere e mantenere la prole per poco tempo. Secondo alcuni esperti questo animale era in grado di salire sugli alberi. D'altronde nonostante le dimensioni delle braccia di questi animali \u00e8 possibile che potessero aggrapparsi al tronco con tutti e quattro gli arti. Questo comportamento presenterebbe due vantaggi: il primo \u00e8 una certa protezione dei cuccioli e il secondo \u00e8 una vista in tutta la zona circostante. Tuttavia \u00e8 pi\u00f9 propenso pensare che l'animale vivesse a terra nidificando tra l'erba alta e i giunchi lungo i fiumi in cui poi cacciava."}
{"id": "1737221", "revid": "36426", "url": "https://it.wikipedia.org/wiki?curid=1737221", "title": "Palazzo dell'Arte della Seta", "text": "Il palazzo dell'Arte della Seta \u00e8 un edificio storico del centro di Firenze, situato in via di Capaccio 3, in angolo con vicolo della Seta, a Firenze. Sebbene all'esterno sia ben distingubile dagli edifici circostanti, all'interno \u00e8 di fatto fuso al piano terra con l'ex-chiesa di Santa Maria Sopra Porta (ospitando la biblioteca di Palagio di Parte Guelfa) e ai piani superiori col palagio di Parte Guelfa, formando cos\u00ec un unico complesso che occupa tutto l'isolato fino a piazza di Parte Guelfa, il vicolo San Biagio e via delle Terme. \nSi tratta di una delle poche sedi delle corporazioni artigiane medievali fiorentine giunte fino a noi.\nStoria.\nIn questa strada si trovava il \"caput aquae\", volgarizzato in \"capaccio\", cio\u00e8 il serbatoio terminale, a cui attingevano anche le vicine terme, che raccoglieva le acque della Marina trasportate fin qui dal Monte Morello, grazie all'acquedotto romano.\nL'edificio era nato quale residenza dell'Arte della Seta e si era determinato in una prima configurazione grazie all'acquisto fatto dall'Arte, nel 1336, di una casa dei Giandonati, collocata nei pressi della maggior parte delle botteghe dell'arte, tra via Por Santa Maria e via Porta Rossa. Nel 1337 fu acquistata l'area per la costruzione del palazzo dell'Udienza, ubicato in via di Capaccio fra il vicolo della Seta e via delle Terme. Nel 1423 furono acquistati altri terreni per la nuova Udienza, la cui istituzione si era resa necessaria in seguito alla costruzione del palazzo di parte Guelfa: questa nuova Udienza venne appunto costruita sull'angolo di via della Seta e via del Capaccio, ed \u00e8 quindi nel Quattrocento che il nostro edificio assunse sostanzialmente l'attuale configurazione. \nQui l'Arte della Seta fece costruire il proprio palazzo dal 1336, a fasi successive, in un'area a ridosso di via Por Santa Maria dove si trovavano , che veniva infatti chiamata anche \"Arte di Por Santa Maria\" e che aveva nello stemma proprio l'antica porta \"Santa Maria\" o, secondo altri, la Porta Rossa. \nNel 1557 Cosimo I de' Medici cambi\u00f2 la destinazione del palazzo e vi insedi\u00f2 l'archivio del Monte Comune. \nNel 1557 Cosimo I de' Medici, in occasione della ristrutturazione fatta dal Vasari dell'adiacente palazzo di Parte Guelfa, cambi\u00f2 la destinazione del palazzo e vi insedi\u00f2 l'archivio del Monte Comune, istituito nel 1343 in occasione della guerra contro Lucca. Da allora i due palazzi ebbero sostanzialmente una storia comune. \nNell'Ottocento, in seguito alla soppressione di queste antiche istituzioni e della parrocchia di Santa Maria Sopra Porta, il complesso venne destinato ad arsenale della Guardia del fuoco, con gravi manomissioni alle strutture. \nAgli inizi del Novecento l'edificio fu radicalmente restaurato e ancora si intervenne tra il 1921 e il 1923 sulla base di un progetto elaborato da Alfredo Lensi.\nDescrizione.\nIl palazzo ha forme tipicamente quattrocentesche, con il fronte principale organizzato su tre piani per quattro assi, con finestre ad arco allineate su cornici marcadavanzale e fornite di vistosi ferri da stanga. Eccettuate le bozze di pietra che segnano la parte inferiore della cantonata, i fronti si caratterizzano per una estesa decorazione graffita a finto bugnato, arricchita da un ampio fregio posto sotto la seconda cornice marcadavanzale, con l'arme dell'Arte di Por Santa Maria ripetuto cinque volte e intervallato da ghirlande di frutta con putti alati e nastri svolazzanti. Una ulteriore insegna dell'Arte, tra putti in stile \"stiacciato\", \u00e8 sopra il portale architravato: gi\u00e0 attribuita alla scuola di Donatello \u00e8 stata successivamente avvicinata a modelli di Bernardo Rossellino. Fra le finestre, pi\u00f9 in alto, ricorrono le insegne del Comune, della Croce del Popolo e, ancora, dell'Arte della Seta. \nL'interno conserva alcuni affreschi: la \"Vergine col Bambino in trono circondata da sei santi\", rinvenuta nella sala dei Consoli (che ospita oggi l'emeroteca) sotto uno scialbo, attribuito a Niccol\u00f2 di Pietro Gerini (1395-1400); il soffitto invece proviene dalla sala dell'Udienza della distrutta sede dell'Arte dei Medici e Speziali e contiene una trecentesca rappresentazione in chiave araldica della citt\u00e0, con gli stemmi delle corporazioni fiorentine, dei quartieri, il giglio del Comune guelfo e la croce del Popolo (una raffigurazione analoga si trova anche nel palazzo dell'Arte dei Giudici e Notai)."}
{"id": "1737222", "revid": "110157", "url": "https://it.wikipedia.org/wiki?curid=1737222", "title": "Eldorado do Caraj\u00e1s", "text": "Eldorado do Caraj\u00e1s \u00e8 un comune del Brasile nello Stato del Par\u00e1, parte della mesoregione del Sudeste Paraense e della microregione di Parauapebas.\n\u00c8 noto per essere il luogo dove si consum\u00f2 il Massacro di Eldorado do Caraj\u00e1s."}
{"id": "1737223", "revid": "663330", "url": "https://it.wikipedia.org/wiki?curid=1737223", "title": "Dennis Dugan", "text": "Noto al pubblico televisivo per la sua partecipazione nei ruoli di Walter Bishop e di Cy nella serie televisiva Moonlighting, e come regista dell'ultima puntata dell'omonima serie, nei suoi film ha diretto spesso Adam Sandler.\nDoppiatori italiani.\nNelle versioni in italiano delle opere in cui ha recitato, Dennis Dugan \u00e8 stato doppiato da:"}
{"id": "1737227", "revid": "1776051", "url": "https://it.wikipedia.org/wiki?curid=1737227", "title": "Ottavio Lovera di Maria", "text": "Fu senatore del Regno d'Italia nella XV legislatura.\n\u00c8 stato Prefetto della provincia di Livorno tra il 1882 ed il 1885, e Capo della Polizia dal 31 dicembre 1883 al 29 ottobre 1885."}
{"id": "1737229", "revid": "164044", "url": "https://it.wikipedia.org/wiki?curid=1737229", "title": "Agust\u00edn Ignacio Ori\u00f3n", "text": ""}
{"id": "1737230", "revid": "110157", "url": "https://it.wikipedia.org/wiki?curid=1737230", "title": "Abel Figueiredo", "text": "Abel Figueiredo \u00e8 un comune del Brasile nello Stato del Par\u00e1, parte della mesoregione del Sudeste Paraense e della microregione di Paragominas."}
{"id": "1737233", "revid": "110157", "url": "https://it.wikipedia.org/wiki?curid=1737233", "title": "Bom Jesus do Tocantins (Par\u00e1)", "text": "Bom Jesus do Tocantins \u00e8 un comune del Brasile nello Stato del Par\u00e1, parte della mesoregione del Sudeste Paraense e della microregione di Paragominas."}
{"id": "1737236", "revid": "287204", "url": "https://it.wikipedia.org/wiki?curid=1737236", "title": "Esperienza di E\u00f6tv\u00f6s", "text": "Lesperienza di E\u00f6tv\u00f6s fu un famoso esperimento della fisica della fine del XIX secolo che misur\u00f2 la correlazione tra massa inerziale e massa gravitazionale, dimostrandone l'equivalenza con una precisione fino ad allora impossibile da raggiungere. \nImportanza.\nL'esperimento principale fu compiuto da Lor\u00e1nd E\u00f6tv\u00f6s nel 1885, con vari miglioramenti nell'arco di tempo compreso tra il 1906 e il 1909. La squadra di E\u00f6tv\u00f6s prosegu\u00ec con una serie di esperimenti simili ma pi\u00f9 precisi, con vari materiali e in vari luoghi della Terra, che dimostrarono tutti la stessa equivalenza. Questi esperimenti diedero un forte contributo alla moderna nozione del principio di equivalenza, codificata nella teoria della relativit\u00e0 generale. In essa viene assunto come principio l'uguaglianza dei due concetti (e quindi la possibilit\u00e0 di eliminare la massa gravitazionale, a questo punto superflua).\nApparato sperimentale.\nL'apparato sperimentale originale di E\u00f6tv\u00f6s consisteva in due masse fissate agli estremi di un'asta rigida, appesa dal suo centro tramite un sottile filo. Uno specchio applicato all'asta, o al filo, rifletteva la luce in un piccolo telescopio. Ogni piccola rotazione dell'asta avrebbe causato la deflessione del raggio di luce. questa deflessione sarebbe stata osservabile grazie all'ingrandimento del telescopio.\nNel sistema di riferimento della terra le forze agenti sul sistema sono: la tensione del filo, la forza di gravit\u00e0 e la forza centrifuga dovuta alla rotazione terrestre. La gravit\u00e0 \u00e8 calcolata tramite la legge di gravitazione universale di Newton e dipende dalla massa gravitazionale. La forza centrifuga \u00e8 ricavata da considerazioni cinematiche riguardanti i sistemi di riferimento non inerziali, e dipende dalla massa inerziale.\nL'esperimento era predisposto in modo tale che se le masse inerziali e gravitazionali dei corpi alle estremit\u00e0 dell'asta fossero state diverse, le due forze non si sarebbero cancellate esattamente e nel tempo l'asta avrebbe ruotato. Nel sistema di riferimento della Terra la tensione del filo, sommata alla forza centrifuga (molto minore), bilancia la forza peso, mentre in qualsiasi sistema di riferimento inerziale il vettore somma del peso e della tensione fa ruotare l'oggetto insieme alla Terra.\nAffinch\u00e9 l'asta sia ferma nel sistema di riferimento della Terra, le forze che agiscono sulle due masse devono creare un momento torcente nullo (l'unico grado di libert\u00e0 \u00e8 la rotazione sul piano orizzontale). Se il rapporto fra le forze centrifughe agenti sulle due masse fosse diverso dal rapporto fra le forze peso, l'asta ruoterebbe. \nFormulazione matematica.\nIl sistema di riferimento della Terra non \u00e8 un sistema di riferimento inerziale, poich\u00e9 la terra gira su se stessa attorno all'asse Nord-Sud.\nLe forze principali che agiscono sulle masse, formula_1 e formula_2, sono la forza peso, formula_3 e formula_4, e la forza centrifuga, formula_5 e formula_6, che \u00e8 dovuta alla rotazione della Terra. La forza di gravit\u00e0 si calcola applicando la legge di gravitazione universale di Newton, che dipende dalla massa gravitazionale, formula_7 e formula_8, dalla massa gravitazionale della Terra, formula_9, dal raggio della Terra, formula_10, e dalla costante di gravitazione universale, formula_11:\nformula_12\nSe il rapporto fra F1 e F2 \u00e8 diverso dal rapporto fra G1 e G2, l'asta gira. \nLa forza centrifuga si calcola con le leggi di Newton e dipende dalla massa inerziale di ogni sfera, formula_13 e formula_14, dalla velocit\u00e0 angolare della rotazione della Terra, formula_15, e dal raggio del parallelo del punto in cui si sta realizzando l'esperimento, formula_16:\nformula_17\nSul piano verticale agiscono due tipi di forza che possono far ruotare il braccio verticalmente: la forza peso che tira le masse verso il centro della Terra:\nformula_18\ne la componente verticale della forza centrifuga che tira le masse verso l'esterno, in verso opposto alla forza gravitazionale:\nformula_19\nL'asta rimane orizzontale perch\u00e9 i momenti delle forze che agiscono sul piano verticale sono uguali. Lo strumento \u00e8 stato infatti costruito in modo che le masse siano in equilibrio verticalmente, formula_20:\nformula_21\nSul piano orizzontale invece \u00e8 presente solo la componente orizzontale della forza centrifuga:\nformula_22\nSe il braccio della bilancia \u00e8 in equilibrio verticalmente, allora se le masse inerziali e gravitazionali sono uguali lo sar\u00e0 anche orizzontalmente. Per\u00f2 se i due tipi di massa sono diversi, le componenti della forza centrifuga orizzontale produrranno un momento:\nformula_23\nche dar\u00e0 luogo a una piccola rotazione dell'asta sul piano orizzontale.\nI vari esperimenti.\nGli esperimenti iniziali, attorno al 1885, confermarono la sostanziale equivalenza dei due tipi di massa, e E\u00f6tv\u00f6s stesso miglior\u00f2 l'esperimento per dimostrarlo con una migliore precisione. Nel 1889 us\u00f2 lo stesso dispositivo con masse di diverso materiale per vedere se l'equivalenza dipendesse o no dal materiale utilizzato: non venne per\u00f2 misurato nessun cambiamento, entro una precisione di 1 su 20 milioni. E\u00f6tv\u00f6s pubblic\u00f2 i suoi risultati nel 1890, cos\u00ec come una misura della massa della collina di S. Gerardo a Budapest.\nL'anno successivo cominci\u00f2 a lavorare ad una versione modificata dell'apparato sperimentale, da lui chiamata \"variometro orizzontale\". In questa nuova disposizione una delle due masse ad un capo dell'asta \u00e8 sostenuta da un filo, anzich\u00e9 essere semplicemente applicata alla fine della sbarra. Questo permise di misurare la torsione in due dimensioni e quindi anche la componente locale orizzontale dell'accelerazione di gravit\u00e0; la precisione totale dello strumento risult\u00f2 ancora migliorata. Ora ci si riferisce generalmente a questo apparato come \"bilancia di E\u00f6tv\u00f6s\" ed esso viene correntemente usato nella ricerca di variazioni locali della densit\u00e0 della crosta terrestre.\nAttraverso l'uso di questo strumento Lor\u00e1nd E\u00f6tv\u00f6s, assieme ai fisici Pek\u00e1r e Fekete, condussero una serie di esperimenti a partire dal 1906 della durata totale di 4000 ore. I risultati furono presentati per la prima volta alla 16\u00aa Conferenza Geodetica Internazionale, tenuta a Londra nel 1909, incrementando la precisione della conferma dell'equivalenza tra le masse inerziale e gravitazionale a 1 su 100 milioni. E\u00f6tv\u00f6s mor\u00ec nel 1919, e i risultati definitivi furono pubblicati solo nel 1922 da Pek\u00e1r e Fekete.\nE\u00f6tv\u00f6s studi\u00f2 anche esperimenti simili condotti da altri gruppi su navi in movimento, che hanno portato all'idea dell'effetto E\u00f6tv\u00f6s per spiegare le piccole differenze misurate. Queste differenze sono causate dalle forze addizionali dovute al moto delle navi relativamente alla Terra, un effetto che fu dimostrato in ulteriori esperimenti effettuati nel Mar Nero nel 1908.\nNel 1930 un ex-studente di E\u00f6tv\u00f6s, J. Renner, miglior\u00f2 ulteriormente i risultati fino a accuratezze di 1 su 2 fino a 5 miliardi. Robert H. Dicke con P. G. Roll e R. Krotkov rifecero l'esperimento molto dopo usando un apparato migliorato e migliorarono ulteriormente l'accuratezza fino a 1 su 100 miliardi. Fecero anche diverse osservazioni sull'esperimento originale che hanno suggerito che l'accuratezza dichiarata era in qualche modo sospetta. Il riesame dei dati alla luce di queste osservazioni ha condotto ad un apparente sottilissimo effetto che sembra suggerire che il principio di equivalenza non fosse esatto, e cambiasse a seconda del tipo di materiale. \nNegli anni '80 molte nuove teorie, nel tentativo di combinare la gravitazione e la fisica quantistica, hanno proposto che la gravit\u00e0 agisca sulla materia e sull'antimateria in modo \"leggermente\" differente. Considerando le affermazioni di Dicke, sembr\u00f2 possibile misurare tali differenze, e questo port\u00f2 a una nuova serie di esperimenti \"alla E\u00f6tv\u00f6s\" (e anche a misure della caduta del grave in colonne a vuoto) che infine dimostrarono l'assenza di tale effetto. Un effetto collaterale di questi esperimenti \u00e8 stato il riesame dei dati originali di E\u00f6tv\u00f6s, inclusi i dettagliati studi di stratigrafia, la disposizione fisica dell'Istituto di Fisica (che E\u00f6tv\u00f6s in persona aveva progettato), e anche il tempo meteorologico e altri effetti. L'esperimento \u00e8 perci\u00f2 ben documentato.\nTest sul Principio di equivalenza "}
{"id": "1737237", "revid": "767487", "url": "https://it.wikipedia.org/wiki?curid=1737237", "title": "Dom Eliseu", "text": "Dom Eliseu \u00e8 un comune del Brasile nello Stato del Par\u00e1, parte della mesoregione del Sudeste Paraense e della microregione di Paragominas.\nIl municipio prende nome da Eliseo Maria Coroli, prelato di Guam\u00e1."}
{"id": "1737243", "revid": "287204", "url": "https://it.wikipedia.org/wiki?curid=1737243", "title": "Goian\u00e9sia do Par\u00e1", "text": "Goian\u00e9sia do Par\u00e1 \u00e8 un comune del Brasile nello Stato del Par\u00e1, parte della mesoregione del Sudeste Paraense e della microregione di Paragominas."}
{"id": "1737244", "revid": "767487", "url": "https://it.wikipedia.org/wiki?curid=1737244", "title": "Theatre of Tragedy (album)", "text": "Theatre of Tragedy \u00e8 l'album di debutto pubblicato dall'omonima band nel 1995, attraverso l'etichetta discografica Massacre Records.\nDescrizione.\n\"Theatre of Tragedy\", che in Europa vendette circa un totale di 75.000 copie, \u00e8 considerato uno dei capolavori del genere gothic metal. Attraverso quest'album la band norvegese ha dato origine alla tecnica vocale nota come \"Beauty and the Beast\", la quale prevede la costante alternanza tra una voce death maschile (Raymond I. Rohonyi) e un soprano (Liv Kristine Espen\u00e6s); negli anni a venire l'originale tecnica ha vantato di innumerevoli tentativi d'imitazione anche da parte di band altrettanto celebri nell'ambito di tale genere. Inoltre il brano \"A Hamlet for a Slothful Vassal\" \u2013 sul quale \u00e8 stato anche girato un videoclip \u2013 \u00e8 da sempre considerato come un classico del gothic metal.&lt;br&gt;\nI testi dell'album sono in medio inglese."}
{"id": "1737246", "revid": "287204", "url": "https://it.wikipedia.org/wiki?curid=1737246", "title": "Congettura di Brocard", "text": "La congettura di Brocard \u00e8 una congettura riguardante i numeri primi. \nAfferma che, se \"n\"&gt;1 e formula_1 rappresenta l\"n\"-esimo numero primo, allora ci sono almeno quattro primi tra formula_2 e formula_3.\nLa sequenza del numero dei primi tra i quadrati dei primi \u00e8\nLa verit\u00e0 della congettura di Legendre implicherebbe che tra formula_2 e formula_3 (per \"n\"&gt;1) esisterebbero almeno due primi: infatti esisterebbe un primo tra formula_2 e formula_7 e uno tra formula_7 e formula_9, e la differenza tra due numeri primi non pu\u00f2 mai essere minore di 2 (con l'eccezione di 2 e 3)."}
{"id": "1737247", "revid": "112944886", "url": "https://it.wikipedia.org/wiki?curid=1737247", "title": "Paragominas", "text": "Paragominas \u00e8 un comune del Brasile nello Stato del Par\u00e1, parte della mesoregione del Sudeste Paraense e della microregione di Paragominas."}
{"id": "1737248", "revid": "404449", "url": "https://it.wikipedia.org/wiki?curid=1737248", "title": "Matteo Luciani", "text": "Fu senatore del Regno d'Italia nella XV legislatura.\nBiografia.\nFiglio di Gregorio, medico, e di Vittoria de Cositore, nacque a Salerno il 23 gennaio 1812, diventando medico. Liberale, esponente della Destra storica, dopo l'unit\u00e0 d'Italia fu il primo sindaco di Salerno. Durante i suoi mandati fece molte cose per Salerno: inaugur\u00f2 il Corso Vittorio Emanuele, fece costruire nuovi palazzi, install\u00f2 per la prima volta l'illuminazione a gas (prima nelle vie principali e poi in tutta la citt\u00e0), ripul\u00ec via Indipendenza, che era una sorta di discarica, e inizi\u00f2 i lavori per la costruzione del teatro comunale (inaugurato nel 1872)."}
{"id": "1737249", "revid": "1543377", "url": "https://it.wikipedia.org/wiki?curid=1737249", "title": "Walter Acevedo", "text": "Caratteristiche tecniche.\n\u00c8 un esterno di sinistra.\nCarriera.\nClub.\nCresciuto nel Club Atl\u00e9tico San Lorenzo de Almagro, club del quale \u00e8 tifoso, pass\u00f2 al FC Metalist Kharkiv, in Ucraina, non avendo spazio in squadra con l'allenatore Miguel \u00c1ngel Russo.\nNazionale.\nDopo aver fatto parte della squadra che arriv\u00f2 al terzo posto nel Mondiale Under-17, fu convocato in Nazionale maggiore da Diego Maradona per giocare la partita contro la Giamaica del 10 febbraio 2010 (vittoria per 2-1), incontro in cui ha debuttato."}
{"id": "1737250", "revid": "110157", "url": "https://it.wikipedia.org/wiki?curid=1737250", "title": "Rondon do Par\u00e1", "text": "Rondon do Par\u00e1 \u00e8 un comune del Brasile nello Stato del Par\u00e1, parte della mesoregione del Sudeste Paraense e della microregione di Paragominas."}
{"id": "1737251", "revid": "110157", "url": "https://it.wikipedia.org/wiki?curid=1737251", "title": "Ulian\u00f3polis", "text": "Ulian\u00f3polis \u00e8 un comune del Brasile nello Stato del Par\u00e1, parte della mesoregione del Sudeste Paraense e della microregione di Paragominas."}
{"id": "1737252", "revid": "212348", "url": "https://it.wikipedia.org/wiki?curid=1737252", "title": "Gara d'appalto", "text": ""}
{"id": "1737253", "revid": "599013", "url": "https://it.wikipedia.org/wiki?curid=1737253", "title": "Andr\u00e9s Silvera", "text": ""}
{"id": "1737256", "revid": "599013", "url": "https://it.wikipedia.org/wiki?curid=1737256", "title": "Diego Rivero", "text": ""}
{"id": "1737262", "revid": "767487", "url": "https://it.wikipedia.org/wiki?curid=1737262", "title": "Claudio Acosta", "text": "Carriera.\nHa cominciato a giocare nelle giovanili del . Ha giocato con il fino al 2009. Durante quest'esperienza ha vinto il Torneo Clausura nella Primera Divisi\u00f3n 2006-2007.\nNel 2009 \u00e8 stato ceduto in prestito alla Juventud Antoniana. Nel 2010, al rientro dal prestito, viene ceduto con la stessa formula all'.\nNel 2011 viene acquistato dalla Juventud Antoniana. Nel 2012, dopo una breve esperienza al , fa ritorno alla Juventud Antoniana.\nNel 2013 si trasferisce al Gimnasia y Tiro. Nel 2014 passa allo Sportivo Patria.\nNel 2016 viene acquistato dallo Sportivo Desamparados. Nel 2017 torna a giocare per la Juventud Antoniana."}
{"id": "1737263", "revid": "198277", "url": "https://it.wikipedia.org/wiki?curid=1737263", "title": "Orologiaio", "text": "Lorologiaio \u00e8 un tecnico di micromeccanica esperto nella manutenzione degli orologi, quindi nella revisione, ricerca dei guasti e nel ripristino delle problematiche annesse al funzionamento degli orologi, sia meccanici che elettronici.\nAttorno agli anni 60-70 del XX secolo la professione diverge dal gioielliere, che per definizione vendeva ed eseguiva la manutenzione, e diviene un'entit\u00e0 propria, prettamente artigianale.\nNel mestiere di orologiaio la formazione tecnica e la tecnologia sono ormai fondamentali, anche per la variet\u00e0 e per il numero sempre pi\u00f9 elevato di soluzioni meccaniche ed elettroniche nel settore.\nLa bottega di orologiaio, trasformatasi negli anni in laboratorio di orologeria, \u00e8 un centro di lavoro di precisione, con moderne apparecchiature per l'analisi dei guasti, le misurazioni delle tolleranze di fabbrica, gli utensili per l'esecuzione delle procedure, nonch\u00e9 dotato di molti apparati supplementari per lavorazioni che si estendono fino all'estetica dell'orologio, per eseguire ripristini, lucidature e ricondizionamenti della cassa e del bracciale degli orologi.\nNell'orologeria meccanica moderna \u00e8 indispensabile l'uso di apparati di regolazione con precisione dal centesimo di millimetro fino al micron."}
{"id": "1737264", "revid": "111810302", "url": "https://it.wikipedia.org/wiki?curid=1737264", "title": "Necropoli del Poggino", "text": "La necropoli del Poggino \u00e8 una necropoli etrusca situata nei pressi di Fonterutoli, nel comune di Castellina in Chianti.\nLa necropoli \u00e8 posta su una collina che fu utilizzata come cimitero (necropoli) da una comunit\u00e0 etrusca che abit\u00f2 il territorio dalla fine del VII secolo a.C. fino al V secolo a.C.\nSono state identificate cinque tombe in questa necropoli: quattro a camera e una a cassone. Le tombe furono saccheggiate da tombaroli in epoche passate. Le quattro tombe oggi visibili hanno una struttura monumentale e sono unite tra loro attraverso un sentiero che si dipana nel bosco.\nTomba numero 1.\nLa tomba \u00e8 ancora provvista del dromos d'accesso del tipo \"a schiena d'asino\". Percorrendolo per entrare nella camera, si vedr\u00e0 che le soglie originali sono ancora al loro posto.\nLa porta, dispersa, doveva essere chiusa da una lastra di pietra. Queste tombe potevano essere utilizzate pi\u00f9 volte e, quindi, si pu\u00f2 immaginare, un sistema d'apertura basato su cardini. Le camere che componevano questa tomba erano tre: le due situate alla destra ed alla sinistra della porta d'ingresso, al momento della scoperta erano molto danneggiate, probabilmente a causa delle violazioni ripetute che la tomba ha subito in passato.\nLa camera centrale la si pu\u00f2 ancora ammirare nella propria dimensione d'origine. Al centro di questa camera, si pu\u00f2 notare, rimessi al proprio posto, il pilastro che sosteneva la copertura della tomba probabilmente fatta di lastre disposte a gradoni che erano sorrette dal pilastro stesso. I tipi di pietre utilizzate per questa tomba, come anche per le altre, sono da una parte l'alberese, una pietra calcarea locale di un colore che oscilla dal grigio al giallo chiaro e dalla superficie liscia, come il travertino, probabilmente importato da altre zone del territorio di Siena, dall'altro un tipo di roccia calcarea che si riconosce dal suo aspetto poroso e ruvido al contatto.\nFra i resti dei materiali provenienti da questa tomba, ricordiamo due anfore in ceramica greca (a figure nere) che risale alla met\u00e0 del VI secolo a.C. In una delle anfore vi \u00e8 rappresentata una scena di banchetto.\nTomba numero 2.\nQuesta tomba possiede una struttura meno articolata della precedente: il dromos \u00e8 assente e la tomba \u00e8 composta di una sola camera. Si pu\u00f2 notare che le due pietre che formavano la porta sono ancora in piedi. Malgrado le dimensioni ridotte, rispetto all'altra tomba, occorre ricordare che questa tomba era ricoperta da un tumulo e nella parte interna l'aspetto doveva essere del tipo a gradoni.\nTomba numero 3.\nQuesta tomba \u00e8 la pi\u00f9 grande della necropoli e anche la pi\u00f9 antica, infatti \u00e8 stata la prima ad essere costruita alla fine del VII secolo a.C. Le dimensioni della tomba e la ricchezza di quello che rimane del corredo consentono di attribuirla ad una potente famiglia del luogo di rango principesco.\nL'aspetto monumentale della tomba \u00e8 chiaramente intuibile dalle dimensioni considerevoli della parte del tumulo rimasta. \u00c8 composta da un lungo dromos d'ingresso del tipo \"a schiena d'asino\", come quello della prima tomba, e da un vestibolo che immette in tre celle disposte a croce. La soglia d'ingresso \u00e8 tuttora in piedi.\nL'interno \u00e8 composto da tre camere e da un locale pi\u00f9 piccolo situato in fondo alla tomba. Le due camere a destra e a sinistra della porta d'ingresso, al momento della scoperta erano fortemente danneggiate. Per il restauro delle mura sono state utilizzate pietre di tufo giallo per differenziarle dal muro originario.\nNella camera principale, si pu\u00f2 notare il largo uso di travertino, materiale usato in special modo nel pilastro centrale che serviva quale elemento portante per la cupola. \u00c8 molto probabile che questa camera principale sia stata modificata gi\u00e0 in epoca etrusca. In effetti sembra che la parte sinistra, dove presumibilmente si trovava il sarcofago sia stata creata successivamente allo scopo di ottenere un allargamento della camera di deposizione.\nPassando attraverso una porta, delimitata da una coppia di grosse lastre di travertino, si entra nella parte pi\u00f9 piccola, una sorta di cella situata nel fondo della tomba, dove si trovava un'altra camera di deposizione.\nIn questa cella fu ritrovata una parte del corredo funebre, che poi \u00e8 stato utilizzato per la datazione della tomba. Risale alla fine del VII secolo a.C.\nGli oggetti ritrovarti furono: i resti di un'urna destinata a contenere le ceneri del defunto (Urna cineraria), un frammento di ferro che serviva di decorazione ad una cassa in legno da parata, alcune placche di avorio incise e frammenti di vasi in bronzo.\nTomba numero 4.\nQuesta ultima tomba \u00e8 la pi\u00f9 recente della necropoli, come si pu\u00f2 dedurre dal materiale ritrovato che permette di datarla al V secolo a.C.\nLe caratteristiche della struttura ricordano quelle della tomba numero 2. Si caratterizza per l'assenza del dromos e per la presenza di una camera unica. Anche la copertura doveva essere simile a quella della tomba Numero 2.\nUn blocco di travertino rimasto in piedi ci fa immaginare la struttura della porta: il travertino \u00e8 stato largamente utilizzato anche in questa tomba."}
{"id": "1737265", "revid": "1149807", "url": "https://it.wikipedia.org/wiki?curid=1737265", "title": "The New Saints of Oswestry Town &amp; Llansantffraid Football Club", "text": "The New Saints of Oswestry Town &amp; Llansantffraid Football Club o The New Saints F.C. o semplicemente TNS, \u00e8 una societ\u00e0 calcistica gallese rappresentante la citt\u00e0 gallese di Llansantffraid-ym-Mechain e quella inglese di Oswestry.\nMilita nella Welsh Premier League, massima serie del campionato gallese di calcio.\n\u00c8 affiliata alla federazione calcistica del Galles, nonostante disputi i suoi incontri a Oswestry.\nStoria.\nFondata nel 1959 come Llansantffraid F.C., la societ\u00e0 ha militato nelle categorie minori del calcio gallese fino all'inizio degli anni Novanta dello scorso secolo. La promozione nella massima serie viene ottenuta nella stagione 1992-1993, quando la squadra vince il campionato \"Cymru Alliance\", la seconda divisione nazionale.\nNel 1995 arriva il primo trofeo della squadra, la Welsh League Cup, la stagione successiva (1996) la conquista della Welsh Cup permette di guadagnare il primo accesso alle coppe Europee, per la precisione alla Coppa delle Coppe.\nQuesta importante conquista convince una locale compagnia informatica, la Total Network Solutions, ad effettuare un forte investimento sulla squadra di calcio, ben 250\u00a0000 sterline, che comporta anche il cambio di denominazione della squadra in Total Network Solutions Llansantffraid F.C.. Con questa nuova denominazione, la squadra affronta i polacchi del Ruch Chorz\u00f3w, pareggiando 1-1 la gara casalinga di andata, ma uscendo sconfitta per ben 5-0 nel ritorno in terra polacca.\nNel 1997 un nuovo cambio di denominazione: Total Network Solutions F.C..\nNel 2000 arriva il primo storico titolo nazionale gallese.\nNel 2003 l'Oswestry Town, antica squadra inglese nata nel 1860 che militava nel sistema gallese, si fuse a causa di problemi economici con la TNS.\nL'operazione fu autorizzata dall'UEFA a causa del fatto che si trattava della fusione societaria di squadre di due diverse federazioni.\nDopo la stagione 2004-2005, nella quale il vinse la Champions League ma arriv\u00f2 quinto in campionato e dovette ripartire dai preliminari nonostante fosse campione in carica, il TNS offr\u00ec ai Reds la possibilit\u00e0 di prendere il loro posto nel round di qualificazione, previo spareggio: tale spareggio non fu necessario, in quanto fu comunque trovato un posto alla compagine inglese nel primo turno preliminare della Champions League. L'ironia della sorte trov\u00f2 comunque modo di fare incontrare le due squadre, che vennero abbinate nel sorteggio. Il Liverpool si impose in entrambe le gare per 3-0.\nAlla fine della stagione 2005-2006 Total Network Solutions cessa il suo periodo di sponsorizzazione, sostituito da British Telecom. Per questo fu necessario trovare un nuovo nome alla squadra. Dopo varie discussioni fu trovato il nome: The New Saints F.C., tuttora nome della squadra.\nLa squadra prende parte alle qualificazioni per la fase a giorni della UEFA Champions League 2018-2019. Qui si rende protagonista di un risultato clamoroso: la squadra gallese perde 5-0 in Macedonia contro lo , ma al ritorno il TNS prova un\u2019insperata rimonta mai riuscita prima d\u2019ora in una competizione europea e la partita termina 4-0, non sufficiente per passare il turno. Di conseguenza la squadra viene regredita alle qualificazioni della UEFA Europa League 2018-2019 e qui elimina la squadra di Gibilterra del Lincoln Red Imps con un 2-1 in Galles e un pareggio in trasferta, per poi venire, a sua volta, eliminato dal .\nStrutture.\nStadio.\nLa squadra gioca attualmente le sue gare casalinghe al Park Hall di Oswestry, dopo aver lasciato il Recreation Ground. Per le sfide europee, essendo lo stadio non a norma per le direttive UEFA riguardanti le gare internazionali, la squadra si sposta a Newtown oppure a Wrexham. In una occasione, per un incontro con gli inglesi del nel 2003, si \u00e8 giocato nel grande Millennium Stadium di Cardiff."}
{"id": "1737266", "revid": "580197", "url": "https://it.wikipedia.org/wiki?curid=1737266", "title": "Branko Ili\u010d", "text": ""}
{"id": "1737268", "revid": "118031", "url": "https://it.wikipedia.org/wiki?curid=1737268", "title": "Sottie", "text": ""}
{"id": "1737271", "revid": "1501558", "url": "https://it.wikipedia.org/wiki?curid=1737271", "title": "FAI Cup", "text": "La FAI Cup (Corn FAI) \u00e8 la coppa calcistica nazionale dell'Irlanda. \nOrganizzata dalla Federazione calcistica dell'Irlanda (FAI), ha un formato simile a quello della FA Cup inglese. La competizione, che originalmente veniva chiamata \"Free State Cup\" (Coppa dello Stato Libero), \u00e8 attualmente sponsorizzata dall\"'Irish Daily Mail\". Nel 2010 la competizione \u00e8 stata sponsorizzata dalla Ford..\nLo Shamrock Rovers vanta il maggior numero di successi: 24."}
{"id": "1737272", "revid": "1310927", "url": "https://it.wikipedia.org/wiki?curid=1737272", "title": "Juan Pablo Caffa", "text": "Possiede il passaporto italiano."}
{"id": "1737280", "revid": "599013", "url": "https://it.wikipedia.org/wiki?curid=1737280", "title": "David Rivas", "text": ""}
{"id": "1737281", "revid": "1186766", "url": "https://it.wikipedia.org/wiki?curid=1737281", "title": "Zucconi", "text": ""}
{"id": "1737283", "revid": "726373", "url": "https://it.wikipedia.org/wiki?curid=1737283", "title": "Balinor Buckhannah", "text": "Balinor Buckhannah \u00e8 un personaggio importante del primo libro (\"La Spada di Shannara\") della trilogia Il ciclo di Shannara scritto da Terry Brooks nel 1977.\nStoria.\nBalinor Buckhannah \u00e8 il futuro re di Callahorn ed \u00e8 un grande amico di Allanon. Viene mandato da quest'ultimo ad avvertire i fratelli Ohmsford che dovevano partire per Culhaven per ordine di Allanon.\nIn seguito prender\u00e0 parte alla spedizione verso la fortezza druida di Paranor, attualmente in mano al Signore degli Inganni, per recuperare la mitica Spada di Shannara con la quale Shea deve sconfiggere Brona.\nArrivato a Tyrsis, prende il comando dello stato, dato che il re \u00e8 morto, riunisce la Legione della Frontiera che era stata sciolta da suo fratello Palance, e combatte contro l'immenso esercito del Signore degli Inganni vincendo.\nAlla sua morte non ha eredi, quindi il regno passa in mano a un suo lontano cugino, pi\u00f9 per caso che per volont\u00e0 del popolo."}
{"id": "1737284", "revid": "767487", "url": "https://it.wikipedia.org/wiki?curid=1737284", "title": "Fernando Vega", "text": ""}
{"id": "1737286", "revid": "599013", "url": "https://it.wikipedia.org/wiki?curid=1737286", "title": "Qft", "text": ""}
{"id": "1737293", "revid": "599013", "url": "https://it.wikipedia.org/wiki?curid=1737293", "title": "Alberto Lopo", "text": "Carriera.\nClub.\nEspanyol.\nNato a Barcellona, in Catalogna Lopo trascorre la maggior parte della sua carriera professionale nella squadra locale dell'Espanyol, dove ha iniziato a giocare quando aveva dieci anni. Presto gli allenatori notarono le sue doti difensive e, nel mese di aprile 1999 (a diciotto anni), fece il suo esordio in prima divisione contro il Real Zaragoza. La svolta arriva durante il 2001-02, quando aveva giocato solo cinque partite di campionato e realizzato il suo primo gol, ma ha anche ricevuto il suo primo cartellino rosso, nel corso di una sconfitta per 2-0 in casa dei rivali del Barcelona.\nSarebbe rimasto titolare all'Espanyol con allenatori diversi (Juande Ramos, Javier Clemente, Luis Fern\u00e1ndez e Miguel \u00c1ngel Lotina) fino alla sua partenza nel maggio del 2006. Nel 2002-2003 ha ricevuto 14 cartellini gialli in 23 partite, tra cui due in una sconfitta per 5-2 contro il Racing Santander. La stagione seguente, dopo aver accettato un rinnovo di tre anni, Lopo si \u00e8 guadagnato 15 cartellini gialli (tre volte due in una partita) e uno rosso. Tra il 2004 e il 2006 ha ricevuto altri 21 gialli e due rossi, anche se i numeri un diminuiscono leggermente negli anni successivi.\nConquistate due Coppe di Spagna tra 2000 e 2006 con la maglia catalana, Lopo rifiutata l'offerta del club per il rinnovo del contratto e firma per il Deportivo de La Coru\u00f1a. Ma anche se era in scadenza di contratto, l'Espanyol alla fine ha iniziato una causa contro il Deportivo per ottenere un risarcimento finanziario (di \u20ac 5,6 milioni) per aver fatto crescere il giocatore nel suo settore giovanile. Il reclamo dell'Espanyol era basato su un accordo tra la maggior parte dei club spagnoli. Lopo era considerato come uno dei migliori difensori centrali spagnoli disponibili quando \u00e8 stato acquistato a parametro zero nel maggio 2006. Altri club avevano mostrato interesse, il Valencia CF, il Villarreal CF, il Manchester United e il Newcastle, ma lui ha deciso di seguire le orme di ex giocatori dell'Espanyol come Joan Capdevila e Sergio.\nDeportivo La Coruna.\nNella sua prima stagione, Lopo continu\u00f2 come sempre: gioc\u00f2 pi\u00f9 partite (31) ricevendo in totale di undici cartellini gialli (inclusi due in casa contro il Celta de Vigo; Lopo \u00e8 stato espulso anche nella gara casalinga di coppa contro il Valladolid). Nella prima parte della stagione ha fatto coppia con \u00c1lvaro Arbeloa. Dopo che Arbeloa \u00e8 stato venduto al Liverpool, \u00e8 stato Jorge Andrade (recuperato da un infortunio importante) che ha fatto da compagno a Lopo. La difesa, con Capdevila e Fabrizio Coloccini sulle fasce, e Dudu Aouate come portiere, ha conservato la rete inviolata 16 volte in 38 partite. Gran parte dei punti del Deportivo guadagnati quella stagione erano basati sulla performance difensiva di una squadra non in grado di segnare gol sufficienti per vincere. Durante l'estate del 2007, le presenze di Lopo al club aumentano, in maniera significativa, come sostituto di Juanma e Andrade che avevano lasciato il club, il primo a parametro zero per il Tenerife, il portoghese venduto alla . Lopo stesso ha confermato che il Deportivo aveva respinto un'offerta di 5.000.000 \u20ac dal Real Zaragoza per lui. Tuttavia, egli avrebbe trascorso i primi cinque mesi senza giocare, a causa di un infortunio alla gamba ricorrente.\nUn giocatore onnipresente in tutta la stagione 2008-09, Lopo segn\u00f2 con un colpo di testa il gol vittoria del 2-1 in casa nella gara inaugurale della stagione contro il . Durante la stagione, con il Deportivo finito settimo, ha raccolto un totale di 13 cartellini gialli (nessuna espulsione).\nGetafe.\nLopo ha continuato ad essere un titolare indiscusso del Deportivo nelle seguenti due stagioni, fino alla retrocessione avvenuta nella stagione 2010-11. Nel mese di giugno, a 31 anni, ha firmato per il Getafe CF.\nNel mese di gennaio del 2014 giunto all'et\u00e0 di 34 anni decide di far ritorno al Deportivo La Coru\u00f1a.\nNazionale.\nSul piano internazionale, Lopo fu convocato nel novembre 2006 dall'allenatore della nazionale Luis Aragon\u00e9s per un'amichevole contro la Romania, ma alla fine gioc\u00f2 la partita, persa per 0-1.\nNel dicembre 2001, Lopo debutt\u00f2 per la squadra della Catalogna contro il Cile."}
{"id": "1737302", "revid": "599013", "url": "https://it.wikipedia.org/wiki?curid=1737302", "title": "Pablo Zabaleta", "text": "Caratteristiche tecniche.\nNasce calcisticamente come centrocampista centrale, ma nel corso degli anni grazie alla sua duttilit\u00e0 tattica, si \u00e8 adattato perfettamente nel ruolo di terzino destro, possiede una buona capacit\u00e0 di corsa nonch\u00e9 uno suo spirito combattivo che gli permette di essere un giocatore grintoso, dotato anche di una buona resistenza fisica; inoltre sa interpretare ottimamente le due fasi di gioco difensiva ed offensiva, molto abile anche nell'effettuare cross ed assist ai compagni, pu\u00f2 essere impiegato come terzino sinistro o all'occorrenza come esterno di fascia destro.\nCarriera.\nClub.\nGli inizi col San Lorenzo.\nPablo Zabaleta \u00e8 nato nella citt\u00e0 di Buenos Aires in Argentina, ma \u00e8 cresciuto ad Arrecifes, vicino alla capitale. Ha cominciato la sua carriera nel San Lorenzo nel 2002 provenendo dalle giovanili della societ\u00e0 stessa. Zabaleta fu messo sotto contratto all'et\u00e0 di 12 anni dal club locale Obras Sanitarias.\nL'argentino ha iniziato a giocare come centrocampista centrale difensivo, ma qualche volta ha giocato anche sulla destra con mansioni sia difensive sia di centrocampista.\nEspanyol.\nNell'estate 2005, va in Spagna e viene acquistato dall'Espanyol per 3 milioni di euro, notato ai Mondiali giovanili 2005 della FIFA nel quale era anche il capitano della Nazionale argentina Under-20. Zabaleta pu\u00f2 contare sul doppio passaporto argentino/spagnolo. Nel gennaio 2007 ha avuto un infortunio alla spalla che l'ha costretto a stare 3 mesi lontano dal campo. Rientra nel maggio 2007 nella partita contro il match valido per la Coppa UEFA, poi perso ai rigori dall'Espanyol.\nManchester City.\nIl 31 agosto 2008 firma un contratto quinquennale con gli inglesi del squadra militante in Premier League. In Inghilterra dopo un periodo iniziale di ambientamento dove veniva poco utilizzato, col passare del tempo ne \u00e8 diventato un titolare ed uno dei giocatori pi\u00f9 importanti, nonch\u00e9 un vero leader per carisma della formazione inglese. Il 10 dicembre 2014 segna una rete nella vittoria esterna dei \"Citizens\" contro la , nella fase a gironi della (Champions League). Il 16 gennaio 2016 nella vittoria interna per 4-0 contro il Crystal Palace taglia il traguardo delle 200 presenze in Premier League. Il 14 dicembre seguente a distanza di due anni dall'ultima rete in Premier, segna una rete nella vittoria interna 2-0 contro il Watford.\nWest Ham.\nIl 26 maggio 2017, dopo che i \"Citizens\" hanno annunciato l'intenzione di non rinnovare il contratto in scadenza del terzino argentino, lasciandolo cos\u00ec svincolato dopo 9 anni, si accorda con il West Ham per la firma di un contratto biennale. Il 5 gennaio 2020 sigla la sua prima rete con la maglia degli \"Hammers\" nella partita di FA Cup vinta per 2-0 in trasferta contro il . Il 25 giugno seguente, in scadenza di contratto, decide di non prolungare fino al termine della stagione, posticipato in seguito alla pandemia di COVID-19, lasciando cos\u00ec il club londinese prima della fine del campionato.\nNazionale.\nDebutta con l\"'Albiceleste\" il 17 agosto 2005 in una partita amichevole vinta per 1-2 contro la nazionale ungherese e dopo qualche breve apparizione sporadica, nell'annata 2011 torna nel gruppo della nazionale argentina in pianta stabile guadagnandosi anche il posto da titolare sulla corsia di destra. Nel 2008 partecipa anche alle Olimpiadi aggiudicandosi la medaglia d'oro con la sua nazionale.\nIl 1\u00ba luglio 2011 viene inserito dal CT Sergio Batista nella lista dei 23 convocati per la Coppa America di luglio. Convocato per il Mondiale 2014, Zabaleta gioca titolare fisso da terzino destro nell'Argentina che giunge sino alla finale persa contro la Germania. L'anno successivo viene convocato dal CT Gerardo Martino per la Copa Am\u00e9rica, dove contro la Giamaica colleziona la presenza numero 50 con l'albiceleste.\nStatistiche.\nTra club, nazionale maggiore e nazionali giovanili (inclusa l'Argentina olimpica), Zabaleta ha totalizzato globalmente 701 presenze segnando 30 reti.\nPresenze e reti nei club.\n\"Statistiche aggiornate al 19 febbraio 2020.\""}
{"id": "1737305", "revid": "4175", "url": "https://it.wikipedia.org/wiki?curid=1737305", "title": "GrassMaster", "text": "GrassMaster \u00e8 il nome commerciale di una tecnologia ibrida di produzione di tappeti erbosi a uso sportivo.\nPresentato nel 1989 dalla compagnia olandese Desso, dal 2015 GrassMaster \u00e8 un marchio dell'azienda francese Tarkett.\nA differenza dei primi fondi completamente sintetici in uso fino a tutti gli anni ottanta, la tecnologia GrassMaster utilizza la componente sintetica solo come sostegno di quella naturale ed \u00e8 al 2020 utilizzata in numerosi impianti di prima categoria dedicati a calcio, rugby e football americano.\nDescrizione.\nLa tecnologia realizzativa di GrassMaster consiste nell'iniettare nel terreno, a distanza di l'una dall'altra, delle fibre di materiale sintetico lunghe 20 centimetri per 9/10 della loro lunghezza.\nSu ogni metro quadro di prato sono quindi interrate fibre e un terreno di gioco delle dimensioni di circa () ne presenta pi\u00f9 di 17 milioni.\nSuccessivamente il campo viene seminato e le radici dell'erba si intrecciano con i filamenti sintetici interrati fino a raggiungere, 18 centimetri sotto il filo del prato, lo strato di sabbia che assicura il drenaggio.\nIl produttore garantisce che, con tale soluzione tecnica, la radice ancorata al filamento rende pi\u00f9 stabili e resistenti alla torsione i fili d'erba fuori dal terreno e, inoltre, che le fibre piantate nel terreno riducono il rischio di sollevamento di zolle che con un manto d'erba senza sostegni sintetici tendono a prodursi per stress meccanico della superficie.\nIl 2 gennaio 2015 Desso fu acquistata dal gruppo industriale francese Tarkett, specializzato nella produzione di rivestimenti sintetici per pavimenti, e con esso anche la propriet\u00e0 del marchio e della tecnologia GrassMaster.\nImpianti.\nNumerosi stadi, di propriet\u00e0 dei club e non, adottano la soluzione ibrida GrassMaster.\nSenza pretesa di esaustivit\u00e0, tra i pi\u00f9 rilevanti figurano quelli, solo calcistici, del (Old Trafford), il terreno del (Anfield); lo stadio di e (\"Giuseppe Meazza\"); ancora, gli impianti interni di e (rispettivamente Johan Cruijff Arena ad Amsterdam e Juventus Stadium a Torino).\nTra quelli multifunzione figurano il City of Manchester Stadium, lo Stade de France a Saint-Denis e il Parco dei Principi a Parigi.\nIl pi\u00f9 noto tra gli impianti dedicati solo al rugby ad avere adottato la soluzione mista GrassMaster \u00e8 il londinese Twickenham che nel 2012 abbandon\u00f2 la soluzione interamente naturale."}
{"id": "1737307", "revid": "599013", "url": "https://it.wikipedia.org/wiki?curid=1737307", "title": "Francisco Rufete", "text": "Carriera.\nGiocatore.\nClub.\nNativo di Benej\u00fazar, in provincia di Alicante, nella Comunit\u00e0 Valenciana, crebbe nel settore giovanile del , con la cui prima squadra esord\u00ec, diciannovenne, il 26 maggio 1996, all'ultima giornata del campionato 1995-1996, nella partita pareggiata per 2-2 in casa del . Nel 1997-1998 milit\u00f2, in prestito, nel , in Segunda Divisi\u00f3n.\nPassato al nel 1998, non trov\u00f2 spazio e nel gennaio 1999 fu ceduto al , in Segunda Divisi\u00f3n, dove fu uno dei protagonisti della promozione del club, che da neopromosso ottenne il salto in massima serie, insieme a Catanha e Jos\u00e9 Mar\u00eda Movilla. Nel club andaluso disput\u00f2 due annate e mezza molto buone.\nNel 2001 fu ingaggiato dal per 8,5 milioni di euro e il cartellino di Gerardo Garc\u00eda. Nell'annata d'esordio con il club riusc\u00ec a risultare, con 8 reti, a pari merito con Juan S\u00e1nchez, il miglior marcatore della squadra, che vinse il titolo spagnolo trentuno anni dopo l'ultimo successo. Malgrado non fosse un titolare fisso della compagine allenata da Rafa Ben\u00edtez, fu pi\u00f9 volte decisivo per la squadra, con cui vinse nuovamente il titolo nazionale nel 2003-2004, la Coppa UEFA nel 2003-2004 e la Supercoppa europea nel 2004.\nNel luglio 2006, giunto a scadenza di contratto con il Valencia, pass\u00f2 al , con cui gioc\u00f2 con costanza in Coppa UEFA nell'edizione 2006-2007, che vide i catalani sconfitti nella finale del torneo dai connazionali del . Nel 2007-2008 fu vittima di alcuni infortuni che ne pregiudicarono il rendimento.\nNel luglio 2009, quasi trentatreenne, si accas\u00f2 all' con contratto biennale. Gioc\u00f2 con regolarit\u00e0 in Segunda Divisi\u00f3n nel 2009-2010, annata chiusasi con il secondo posto e il conseguente ritorno del club in massima serie dopo tredici anni.\nNell'ottobre 2011 il suo contratto con l'Hercules fu rescisso e Rufete si ritir\u00f2 di l\u00ec a poco dall'attivit\u00e0 agonistica.\nNazionale.\nConta 3 presenze con la nazionale spagnola, ottenute nel 2000."}
{"id": "1737308", "revid": "287204", "url": "https://it.wikipedia.org/wiki?curid=1737308", "title": "Agustin Orion", "text": ""}
{"id": "1737309", "revid": "599013", "url": "https://it.wikipedia.org/wiki?curid=1737309", "title": "Daniel Jarque", "text": "\u00c8 primatista di presenze (22) con l'Espanyol nelle competizioni UEFA per club.\nCarriera.\nIl giocatore catalano trascorse l'intera carriera tra le file dell'Espanyol, nella cui \"cantera\" era cresciuto e con il quale aveva esordito il 20 ottobre 2002, nella stagione 2002-2003. Il 18 luglio 2009, poco prima del suo decesso, aveva ricevuto la fascia di capitano da Ra\u00fal Tamudo.\nLa morte.\nL'8 agosto 2009 viene trovato morto nel ritiro della sua squadra a Coverciano, quartiere di Firenze. Le cause del decesso sarebbero ascrivibili ad una asistolia, occorsa mentre era al telefono con la fidanzata. Nonostante i tentativi di rianimazione, eseguiti prima dal medico della squadra Cervera e poi dai medici del 118 il cuore non ha pi\u00f9 ripreso a battere: il calciatore \u00e8 stato quindi dichiarato morto.\nL'11 luglio 2010, in occasione della finale del campionato mondiale di calcio tra Spagna e Olanda, Andr\u00e9s Iniesta, autore della rete decisiva per la vittoria spagnola, ha dedicato la segnatura a Jarque mostrando una maglietta in suo ricordo. Il 18 dicembre 2010, durante il derby tra Espanyol e Barcellona, la tifoseria biancazzurra ha mostrato il proprio apprezzamento per il gesto di Iniesta tributandogli una standing ovation.\nDal giorno della sua morte, durante ogni partita in cui la squadra dell'Espanyol \u00e8 impegnata, la tifoseria omaggia il ricordo del giocatore con una singolare iniziativa divenuta una consuetudine: un applauso di 60 secondi nel corso del ventunesimo minuto poich\u00e9 21 era il numero di maglia del loro beniamino scomparso. Per ricambiare l'affetto offerto dai sostenitori, e come forma di rispetto verso Daniel, la societ\u00e0 ha ritirato la maglia numero 21, che il calciatore indossava negli incontri."}
{"id": "1737310", "revid": "1979849", "url": "https://it.wikipedia.org/wiki?curid=1737310", "title": "The Tokens", "text": "I The Tokens sono stati un gruppo musicale Doo-wop statunitense formatosi nel quartiere di Brooklyn a New York nel 1955.\nSono famosi soprattutto per aver pubblicato nel 1961 la cover del brano di Solomon Linda \"Mbube\", ribattezzandolo \"The Lion Sleeps Tonight\", che raggiunse la vetta della classifica Billboard Hot 100 dove rimase per 3 settimane.\nL'originale formazione della band includeva Neil Sedaka, Hank Medress, Eddie Rabkin e Cynthia Zolotin sotto il nome di Linc-Tones, ma la formazione storica \u00e8 quella successiva con Jay Siegel, Mitch Margo, Phil Margo e Hank Medress sotto l'attuale nome (in uso dal 1960)."}
{"id": "1737311", "revid": "287204", "url": "https://it.wikipedia.org/wiki?curid=1737311", "title": "Andres Silvera", "text": ""}
{"id": "1737312", "revid": "287204", "url": "https://it.wikipedia.org/wiki?curid=1737312", "title": "Branko Ilic", "text": ""}
{"id": "1737313", "revid": "729019", "url": "https://it.wikipedia.org/wiki?curid=1737313", "title": "Confrontation (wargame)", "text": "Confrontation \u00e8 un wargame tridimensionale fantasy, in cui i combattenti sono rappresentati da miniature in metallo in scala 28\u00a0mm.\nIl gioco \u00e8 ambientato in Aarklash, un mondo di ambientazione fantasy medievale dove cavalieri, maghi, preti e barbari combattono gli uni contro gli altri assieme a creature fantastiche come wolfen, elfi, orchi, goblin e non-morti.\nL'intero mondo \u00e8 in guerra e tutte le fazioni combattono per la supremazia o la sopravvivenza sul continente.\nLe regole sono pensate per essere versatili, e sono in grado di rappresentare da una piccola scaramuccia tra pochi guerrieri a una vasta schermaglia tra molte decine di soldati. Le regole sono giunte alla terza edizione.\nLa prima edizione era disponibile solo in francese e tedesco, mentre la seconda in francese, tedesco, italiano e inglese.\nModalit\u00e0 di gioco.\nTutti i giocatori necessitano di miniature per rappresentare le loro forze. Ogni pezzo ha un costo in punti armata basato sulle sue caratteristiche e abilit\u00e0, questo permette di equilibrare le forze in campo schierando lo stesso numero di punti armata, in modo che la differenza sia data dalle abilit\u00e0 tattiche dei giocatori. Altro elemento che influenza il gioco \u00e8 la fortuna o il caso, determinato dai dadi utilizzati per simulare l'andamento dello scontro.\nMiniature.\nLe miniature sono da assemblare, queste contenuti in blister insieme alle regole di base del gioco e le carte con le caratteristiche e le abilit\u00e0 della miniatura, sulla medesima carta inoltre \u00e8 presente una foto o un disegno del modello.\nPopoli.\nNel mondo di Aarklash esistono diversi popoli:\nGoblin di No-Da-Kar\nGoblin, bizzarre creature e mostri alati che vivono nelle profondit\u00e0 della terra, al servizio del loro dio, il Dio Ratto, comandati da streghe e veterani di battaglia, pronti a volere comandare il mondo;\nTroll\ngiganti e mostruose creature, dotate di incredibile potenza e domati dai Goblin;"}
{"id": "1737320", "revid": "339392", "url": "https://it.wikipedia.org/wiki?curid=1737320", "title": "The New Saints", "text": ""}
{"id": "1737321", "revid": "339392", "url": "https://it.wikipedia.org/wiki?curid=1737321", "title": "Total Network Solutions FC", "text": ""}
{"id": "1737322", "revid": "339392", "url": "https://it.wikipedia.org/wiki?curid=1737322", "title": "Total Network Solutions", "text": ""}
{"id": "1737323", "revid": "287204", "url": "https://it.wikipedia.org/wiki?curid=1737323", "title": "Jefferson (fiume)", "text": "Il fiume Jefferson \u00e8 un affluente del Missouri; esso \u00e8 lungo circa 124 chilometri e si trova nello Stato del Montana, negli Stati Uniti d'America. Insieme ai fiumi Madison e Gallatin forma l'inizio ufficiale del fiume Missouri, nel punto in cui i tre affluenti confluiscono presso la citt\u00e0 di Three Forks (il Gallatin sfocia nel Jefferson circa un chilometro pi\u00f9 a monte del punto in cui vi sfocia anche il Madison).\nLewis e Clark visitarono la regione il 28 luglio del 1805. Meriwether Lewis scrisse nel suo diario:\nLa decisione di Lewis e Clark di chiamare il Jefferson col nome del presidente degli Stati Uniti e non Missouri ha successivamente provocato un dibattito su quale fosse il fiume pi\u00f9 lungo dell'America settentrionale, poich\u00e9 il Mississippi ed il Missouri hanno lunghezze pressoch\u00e9 identiche. Tradizionalmente il primato \u00e8 stato riconosciuto al Missouri, ma da quando 116 chilometri del suo corso sono stati eliminati per mezzo di canalizzazioni ci si riferisce ad esso come il secondo fiume in lunghezza. Includendo il Jefferson nella lunghezza totale del Missouri, il fiume risultante sarebbe nuovamente il maggiore.\nLe pi\u00f9 distanti sorgenti del fiume Missouri sono tuttora oggetto di dibattito, ma entrambe le localit\u00e0 coinvolte confluiscono nel Jefferson. Il 12 agosto 1805 Lewis scrisse di aver visitato la sorgente pi\u00f9 distante del Missouri, situata nei pressi del Lehmi Pass, sul Continental Divide a 2.600 metri di altezza. Nel 1888 per\u00f2 Jacob Brower, che precedentemente aveva con successo localizzato le sorgenti del Mississippi in un parco statale del Minnesota, visit\u00f2 un diverso sito che oggi \u00e8 considerato essere il vero punto pi\u00f9 lontano da cui originano le acque che poi confluiscono nel Missouri (questo luogo \u00e8 oggi chiamato Bower's Spring). Bower pubblic\u00f2 i suoi risultati nel 1896 in un libro dal titolo \"Il Missouri: le sue pi\u00f9 lontane sorgenti\". Bower's Spring si trova a circa 2.700 metri di altitudine."}
{"id": "1737324", "revid": "729019", "url": "https://it.wikipedia.org/wiki?curid=1737324", "title": "Stazione di Asciano", "text": "La stazione di Asciano \u00e8 uno dei due scali ferroviari del centro principale delle Crete Senesi, ubicato lungo la linea Empoli-Siena-Chiusi nell'omonimo comune.\nStrutture e impianti.\nLa stazione si trova all'altezza della diramazione per Grosseto tramite la linea Asciano-Monte Antico.\nLo scalo \u00e8 stato inaugurato l'11 settembre 1859 con il passaggio del primo treno sulla linea per Chiusi ed \u00e8 da considerarsi come un modello tipico della piccola stazione italiana.\nL'infrastruttura \u00e8 composta da sei binari con i primi tre, dotati di ampie banchine e di un sottopassaggio, utilizzati per il traffico passeggeri.\nI binari 1 e 2 sono impiegati per i treni sulla linea Siena-Chiusi (binario di corsa e binario di raddoppio), mentre il binario 3 \u00e8 utilizzato per i convogli da e per Monte Antico.\nIl fabbricato ha l'architettura del caseggiato di campagna, con il piano terra dedicato alla sala di aspetto (ormai chiusa e sostituita da pensiline) e gli ex-uffici del personale di movimentazione.\nLa stazione pu\u00f2 essere considerata un piccolo monumento di archeologia industriale per alcuni elementi storici ancora ben conservati:\nMovimento.\nAttualmente fermano quasi tutti i treni regionali che percorrono la tratta Siena-Chiusi, mentre la linea per Monte Antico-Grosseto \u00e8 stata chiusa al regolare traffico passeggeri nell'anno 1994, sebbene sia tuttora utilizzata come ferrovia turistica, grazie all'Associazione FVO - Ferrovia Val D'Orcia, che organizza i convogli del Trenonatura effettuati da automotrici storiche e, in occasione di feste paesane, da locomotive a vapore.\nTrattandosi di una stazione ubicata all'estremit\u00e0 del paese di Asciano, \u00e8 utilizzata solo da una piccola parte dei residenti. Nel territorio comunale sorge anche la fermata di Asciano Monte Oliveto Maggiore che si trova nel centro del paese, lungo la stessa linea ferroviaria in direzione di Siena, e che \u00e8 pi\u00f9 utilizzata dagli abitanti.\nServizi.\nLa stazione dispone di:"}
{"id": "1737328", "revid": "309289", "url": "https://it.wikipedia.org/wiki?curid=1737328", "title": "Severnaja Sos'va", "text": "La Severnaja Sos'va (; \"Sos'va settentrionale\") \u00e8 un fiume della Russia siberiana nordoccidentale, affluente di sinistra dell'Ob'. Scorre nel Ber\u00ebzovskij rajon del Circondario autonomo degli Chanty-Mansi-Jugra che fa parte dell'Oblast' di Tjumen'.\nDescrizione.\nNasce dal versante orientale degli Urali settentrionali, all'estremit\u00e0 sud-occidentale del territorio della Chantia-Mansia, dalla confluenza dei due rami sorgentiferi Malaja Sos'va (piccola S., lungo 42\u00a0km) e Bol'\u0161aja Sos'va (grande S., lungo 69\u00a0km), scorrendo successivamente nel bassopiano della Siberia occidentale in una regione piatta e paludosa. Nel suo basso corso scorre per un lungo tratto parallelamente al ramo laterale dell'Ob', chiamato Malaja Ob', dove sfocia.\nLa lunghezza del fiume \u00e8 di 754\u00a0km. L'area del suo bacino \u00e8 di 98\u00a0300\u00a0km\u00b2. La sua portata media, a 147\u00a0km dalla foce all'altezza di Igrim, \u00e8 di 786,3\u00a0m\u00b3/s.\nL'intero bacino \u00e8 poco popolato, a causa del clima e delle estese zone paludose; lungo il fiume ci sono vari piccoli insediamenti, i maggiori centri urbani sono Igrim e Ber\u00ebzovo nel basso corso. Il clima rigido provoca periodi di congelamento delle acque che vanno, mediamente, da fine ottobre-primi di novembre, a fine aprile-primi di maggio.\nI principali affluenti della Severnaja Sos'va sono: Njajs, Vol'ja, Ljapin, Vogulka, dalla sinistra idrografica; Leplja, Tapsuj, Visim, Syskonsyng\"ja e Malaja Sos'va dalla destra."}
{"id": "1737329", "revid": "716642", "url": "https://it.wikipedia.org/wiki?curid=1737329", "title": "Jaime Gavil\u00e1n", "text": "Carriera.\nClub.\nGavil\u00e1n \u00e8 un prodotto del vivaio del Valencia. Passa due stagioni in prestito la prima al Tenerife e la seconda al Getafe. Per la stagione 2007/08 \u00e8 stato riconfermato, ma essendo chiuso nel suo ruolo da giocatori come David Silva e Vicente, \u00e8 stato ceduto in prestito nuovamente al Getafe nel gennaio 2008.\nIl 15 luglio 2008 firma un contratto quadriennale col Getafe, perdendo cos\u00ec tutti i legami col Valencia. Il 12 aprile 2009, ha segnato l'unico gol in una vittoria importante contro il . Nel 2009-2010 gioc\u00f2 27 partite di campionato (nessun gol) e il Getafe si qualific\u00f2 per la seconda volta per la UEFA Europa League, dopo aver terminato in sesta posizione. "}
{"id": "1737335", "revid": "767487", "url": "https://it.wikipedia.org/wiki?curid=1737335", "title": "Ikechukwu Uche", "text": "Carriera.\nNella sua carriera ha giocato prevalentemente nel Campionato Spagnolo, giocando in varie squadre pi\u00f9 o meno prestigiose come Recreativo Huelva, Getafe ed infine Real Saragozza.\nCresciuto calcisticamente nel Heartland, stessa squadra in cui milit\u00f2 il calciatore Nigeriano Nwankwo Kanu, venne portato in Europa dal club Spagnolo Racing Ferrol.\nDopo due stagioni con il Racing Ferrol viene acquistato dal Recreativo Huelva, con cui nella stagione 2005-2006 vince il Trofeo Pichichi in Segunda Divisi\u00f3n e ottiene la promozione in massima serie.\nEsordisce nella Liga spagnola il 26 ottobre 2006, entrando in campo al 62' al posto di Florent Sinama-Pongolle, nella partita contro il Getafe persa 1-2. Al termine della stagione passa proprio al club di Madrid.\nNel 2009 passa al Real Saragozza, ma complice anche un infortunio che lo ha bloccato per quasi tutta la stagione, conclude la prima stagione con sole tre presenze.\nTorna ad essere disponibile nei primi mesi del 2011 e il 2 marzo segna il suo primo gol con la squadra aragonese, che regala la vittoria in rimonta contro l'Athletic Bilbao.\nIl 31 agosto 2011, viene acquistato dal Villarreal, ma nello stesso giorno viene subito ceduto in prestito al Granada.\nIl 19 giugno 2015 viene ufficializzato il suo trasferimento, per 3,5 milioni di \u20ac, ai messicani del Tigres."}
{"id": "1737336", "revid": "547992", "url": "https://it.wikipedia.org/wiki?curid=1737336", "title": "Giallo (programma televisivo)", "text": "Giallo \u00e8 un programma televisivo settimanale, curato e presentato da Enzo Tortora, andato in onda dall'ottobre 1987 al gennaio 1988, a cui ha partecipato attivamente anche il regista Dario Argento.\nProduzione.\nIl programma \u00e8 diviso in due sezioni: una legata all'attualit\u00e0, curata da Tortora, e una dedicata alla \"fiction\", affidata appunto ad Argento. Circa la collaborazione al programma da parte di Argento, va detto che il regista ha svolto in \"Giallo\" anche la funzione di conduttore e di presentatore, offrendo una serie di piccoli show nel corso dei quali ha offerto al pubblico diversi saggi delle sue \"specialit\u00e0\": alcuni di questi hanno a volte provocato massicce proteste da parte dei telespettatori pi\u00f9 impressionabili.\nOltre alla sua partecipazione personale, Dario Argento ha offerto a \"Giallo\" anche diversi \u201ccontributi\u201d di tipo documentaristico e, in pi\u00f9, ha personalmente diretto una serie di brevi \"sketch\" orrorifici molto vibranti intitolata \"Gli incubi di Dario Argento\", successivamente sostituita dalla mini serie \"Turno di notte\" ideata dallo stesso Argento e diretta da Lamberto Bava e Luigi Cozzi.\nDa segnalare anche la presenza di una giovanissima Alba Parietti, che ricorda Tortora come un uomo sofferente sia fisicamente che moralmente.\nFu l'ultima trasmissione di Enzo Tortora, il quale provava e conduceva grazie a dosi di antidolorifico; spesso, entrava in scena un medico che praticava un'iniezione al conduttore. Oltre all'aggravarsi della malattia di Tortora, gli ascolti troppo bassi furono la causa della chiusura. Il presentatore morir\u00e0 nel maggio del 1988\nLa sigla di coda del programma \u00e8: \"Midnight's knock out\", un brano scritto dal cantautore Paolo Conte, ed \u00e8 cantata da Ornella Vanoni, tratto dall'album \"O\", pubblicato nel 1987."}
{"id": "1737339", "revid": "729019", "url": "https://it.wikipedia.org/wiki?curid=1737339", "title": "Turno di notte (serie televisiva)", "text": "Turno di notte \u00e8 una serie televisiva ideata e supervisionata personalmente da Dario Argento per il programma televisivo \"Giallo\" di Enzo Tortora.\nProduzione.\nI primi 6 episodi sono diretti da Lamberto Bava, mentre i restanti sono diretti da Luigi Cozzi."}
{"id": "1737341", "revid": "767487", "url": "https://it.wikipedia.org/wiki?curid=1737341", "title": "Bare Trees", "text": "Bare Trees \u00e8 il sesto album del gruppo rock dei Fleetwood Mac, pubblicato nel 1972. \u00c8 anche l'ultimo album del gruppo con il chitarrista Danny Kirwan, congedato durante il tour di promozione dell'album.\n\"Sentimental Lady\" \u00e8 stata registrata nuovamente successivamente da Bob Welch (insieme a Mick Fleetwood, John McVie, Christine McVie e Lindsey Buckingham) per il suo album solista \"French Kiss\".\n\"Spare Me a Little of Your Love\" divenne poi un cavallo di battaglia delle esibizioni live della band tra il 1972 e il 1977.\nKirwan ha tratto il testo di \"Dust\" dalle prime due strofe dell'omonima poesia di Rupert Brooke, scritta tra il 1908 e il 1911.\n\"Thoughts on a Grey Day\" \u00e8 una poesia di un'anziana donna, la signora Scarrott, che viveva nei pressi della casa in cui la band aveva alloggio. Nel disco la poesia \u00e8 recitata dalla stessa signora Scarrott."}
{"id": "1737342", "revid": "2074952", "url": "https://it.wikipedia.org/wiki?curid=1737342", "title": "Franck Signorino", "text": "Caratteristiche tecniche.\n\u00c8 un terzino sinistro."}
{"id": "1737345", "revid": "729019", "url": "https://it.wikipedia.org/wiki?curid=1737345", "title": "Sachs XTC", "text": "La Sachs XTC \u00e8 una motocicletta stradale prodotta, nella sola cilindrata 125 cm\u00b3, dalla nuova propriet\u00e0 che ha acquisito il marchio storico della Sachs. \u00c8 disponibile sia con motore a due tempi che a quattro tempi.\nLa moto.\nPrima serie.\nLa prima serie della moto \u00e8 stata prodotta, dal 1998 al 2002, con potenza autolimitata per rientrare nel limite dei 15 CV, imposti alle moto destinate ai sedicenni.\nQuesta prima serie si contraddistinguer\u00e0 per la presenza di due versioni della moto, dove la versione \"XTC-N\" sar\u00e0 la versione nuda, mentre la versione \"XTC-R\" sar\u00e0 la versione carenata (racing), le differenze tra le due moto \u00e8 semplicemente estetica.\nQuesta moto adotta un telaio in tubi saldati e un forcellone che viene governato da una sospensione orizzontale (Cantilever), la forcella \u00e8 del tipo telescopica normale, le ruote sono in alluminio a tre raggi, il radiatore \u00e8 doppio e disposto ai lati e l'espansione ha l'uscita laterale a destra, il blocchetto d'accensione della moto \u00e8 posto sulla piastra superiore di sterzo, leggermente spostato a sinistra.\nEsteticamente le caratteristiche variano a seconda della versione tranne per alcuni particolari, come il faro che \u00e8 del tipo doppio e rotondo, il parafango anteriore molto rastremato, il codino e relative selle molto rotondeggianti e il serbatoio di grandi dimensioni sagomato per le gambe del pilota, mentre gli altri particolari sono differenti.\nInfatti per la \"XTC-N\" si ha il manubrio alto e una pompa del freno con serbatoio integrato, gli specchietti retrovisori sono agganciati al manubrio, il cupolino \u00e8 molto semplice, compatto e non ha la visiera e fa da supporto per le frecce direzionali, mentre per la \"XTC-R\" si ha un cupolino munito di visiera molto compatto e fa da supporto per gli specchietti retrovisori, ha una grande carenatura laterale munita di sfiati per i radiatori e di false prese d'aria per la scatola dell'aria, inoltre si adottano i semi-manubri e la pompa freno con il serbatoio del liquido separato.\nLa versione XTC-N venne prodotta fino al 2000, dopo venne commercializzata solo la XTC-R.\nSeconda serie.\nLa seconda serie, prodotta dal 2003 al 2006 adotta un nuovo motore della Suzuki con raffreddamento ad aria, capace di rispettare le normative anti-inquinamento Euro II, ma che porta ad avere un cambio ridotto a 5 marce e ad un aumento di peso di circa 6\u00a0kg, mentre esteticamente si passa dello scarico laterale allo scarico centrale sotto il codone, per il resto la moto rimane inalterata.\nTerza serie.\nLa terza serie, prodotta nel 2007 rivoluziona la moto in molti aspetti, dal punto di vista tecnico si ha un cambio che ritorna a 6 marce, lo scarico invece diventa basso-centrale, con due tubi di fuoriuscita laterali (a destra). Il cambiamento pi\u00f9 evidente \u00e8 per\u00f2 nell'aspetto, dove si ha la moto con una carenatura completamente rinnovata, pi\u00f9 tagliente della precedente, con un singolo faro anteriore con paraboliche sovrapposte, le carene e il serbatoio diventano pi\u00f9 taglienti e piatti ed ora gli sfiati laterali per il radiatore sono molto pi\u00f9 sottili e lunghi, in modo che non riempire visivamente la carenatura, il codino posteriore risulta essere composto quasi esclusivamente da un'unica sella, che si congiunge al serbatoio, gli specchietti retrovisori ora sono disposti sul manubrio e non pi\u00f9 sul cupolino.\nNel 2008 questo modello non appare pi\u00f9 nel catalogo della casa produttrice."}
{"id": "1737346", "revid": "287204", "url": "https://it.wikipedia.org/wiki?curid=1737346", "title": "Jaime Gavilan", "text": ""}
{"id": "1737349", "revid": "1305772", "url": "https://it.wikipedia.org/wiki?curid=1737349", "title": "Turno di notte", "text": ""}
{"id": "1737355", "revid": "33689", "url": "https://it.wikipedia.org/wiki?curid=1737355", "title": "Thulamela", "text": ""}
{"id": "1737357", "revid": "104265", "url": "https://it.wikipedia.org/wiki?curid=1737357", "title": "Penguin (album)", "text": "Penguin \u00e8 il settimo album del gruppo rock dei Fleetwood Mac, pubblicato nel 1973."}
{"id": "1737358", "revid": "264404", "url": "https://it.wikipedia.org/wiki?curid=1737358", "title": "Equivalenza massa ed energia", "text": ""}
{"id": "1737361", "revid": "767487", "url": "https://it.wikipedia.org/wiki?curid=1737361", "title": "Velvet Darkness They Fear", "text": "Velvet Darkness They Fear \u00e8 il secondo album in studio del gruppo musicale norvegese Theatre of Tragedy, pubblicato il 27 settembre 1996 dalla Massacre Records.\nDescrizione.\nAnch'esso considerato come uno dei massimi lavori discografici nell'ambito del genere gothic, \"Velvet Darkness They Fear\" vendette pi\u00f9 di 90.000 copie in Europa. Il primo singolo estratto, \"Der Tanz der Schatten\", a suo tempo divenne un tormentone nei locali dark aiutando i Theatre of Tragedy ad allargare i confini della propria notoriet\u00e0. I testi di ogni brano sono scritti in medio inglese, fatta eccezione per \"Der Tanz der Schatten\", in tedesco; inoltre nel brano \"And When He Falleth\" sono riportati pi\u00f9 minuti di un dialogo religioso tratto dal film \"The Masque of the Red Death\".\nL\"'artwork\" della copertina si mantiene misteriosa e sensuale allo stesso tempo, stampata su tonalit\u00e0 di viola."}
{"id": "1737362", "revid": "2015336", "url": "https://it.wikipedia.org/wiki?curid=1737362", "title": "Borgo San Pietro (Petrella Salto)", "text": "Borgo San Pietro \u00e8 una frazione del comune di Petrella Salto, in provincia di Rieti.\nDescrizione.\nIl borgo originariamente si trovava in una vallata ora sommersa dal bacino del Lago del Salto, creato nel 1940 con la costruzione dell'imponente diga artificiale del Salto: l'innalzamento delle acque ha cancellato i centri abitati oltre che di Borgo San Pietro, di Teglieto, Fiumata e Sant'Ippolito, anche queste frazioni di Petrella Salto, ricostruiti poi sulle sponde del lago.\nBorgo San Pietro \u00e8 un esempio di architettura razionalistica italiana in una provincia, quella di Rieti, che durante il fascismo era stata segnata prevalentemente da interventi rurali o forestali. Una grossa lapide presso la diga incisa nella roccia ricorda i morti per la costruzione del possente sbarramento cementizio altro oltre 90\u00a0m, e secondo leggende popolari locali all'epoca della sua costruzione era la diga pi\u00f9 alta d'Italia. Quasi sulle rive del lago sorge la cappella di Santa Maria delle Grazie restaurata nel 1999.\nMonumenti e luoghi di interesse.\nIl Monastero di Santa Filippa Mareri.\nSommerso dalle acque l'antico monastero di Santa Filippa Mareri, risalente al XIII secolo. Durante l'estate, quando il livello delle acque del lago si abbassa, parte dell'edificio dell'antico monastero riaffiora. Il monastero \u00e8 stato ricostruito nel borgo e vi sono stati trasportati alcuni reperti dell'antico monastero tra cui opere d'arte e il corpo della santa. Nel nuovo monastero il corpo della santa \u00e8 conservata in un'urna all'interno di una cappella con alcune reliquie, tra cui un saio e a parte in una teca il cuore della santa. Nel museo del monastero un vecchio portone e una campana del vecchio monastero risalenti al XVI secolo e diverse opere di Giorgio de Chirico che l'artista ha donato al monastero, tra cui un autoritratto dipinto nel 1960.\nTurismo.\nIl borgo ha ora una forte vocazione turistica per la presenza del lago; sono infatti presenti spiagge attrezzate con possibilit\u00e0 di noleggiare ombrelloni, lettini e pedal\u00f2, aree verdi per il camping e pic-nic. L'accesso alle acque del lago oltre che dalla spiaggia (in alcuni punti di ghiaia e sassi) \u00e8 facilitata da comode pedane. Presenti anche alcuni ristoranti con interessanti scorci panoramici e alcune piscine all'aria aperta realizzate negli anni 2000.\nInfrastrutture e trasporti.\nStrade.\nLa principale arteria stradale a servizio di Borgo San Pietro \u00e8 la strada statale 578 Salto Cicolana (detta anche \"superstrada Rieti-Torano\"), una strada a scorrimento veloce che passa a monte dell'abitato, collegandolo da un lato al capoluogo di provincia Rieti e dall'altro al casello dell'autostrada A24 che permette di raggiungere Roma.\nNella sua parte bassa il paese \u00e8 attraversato dalla strada provinciale 67, che segue tutta la costa del lago e costituiva il collegamento con Rieti e Torano prima della costruzione della superstrada. Da essa si diramano la strada provinciale 22/A che lo collega al capoluogo comunale Petrella Salto e una strada comunale per la frazione Oiano."}
{"id": "1737363", "revid": "36426", "url": "https://it.wikipedia.org/wiki?curid=1737363", "title": "Fontana del Biancone", "text": ""}
{"id": "1737364", "revid": "198483", "url": "https://it.wikipedia.org/wiki?curid=1737364", "title": "Chiesa di San Francesco del Prato", "text": "La chiesa di San Francesco del Prato \u00e8 un luogo di culto cattolico dalle forme gotiche, situato in piazzale San Francesco 4 a Parma, nell'omonima provincia.\nStoria.\nOrigini.\nPrima sede dei francescani a Parma, venne edificata nel XIII secolo grazie ai singoli spontanei contributi della popolazione, che don\u00f2 materiali e manodopera. Nei secoli successivi divenne una delle chiese pi\u00f9 importanti della citt\u00e0, tanto che le pi\u00f9 prestigiose famiglie nobili la scelsero come proprio luogo di sepoltura; tra queste vi sono la famiglia Arcimboldi, i Terzi, i Rossi, i Sanvitale, i marchesi Meli Lupi e gli Aldighieri. In questo convento sono stati avviati alla vita religiosa francescana personaggi significativi come fra' Salimbene de Adam, uno dei maggiori cronisti del Medioevo, e il beato Giovanni Buralli, Ministro generale dell'Ordine (1247-1257). \nDivenne presto anche sede di uno \"Studium Generale\" dell'Ordine minoritico e tale continu\u00f2 ad essere anche quando, con la divisione dell'Ordine, rimase ai Frati Minori di tradizione conventuale. Infatti vi insegn\u00f2 anche il celebre teologo scotista Bartolomeo Mastri da Meldola, OFMConv. Il venerabile padre Lino Maupas, pur essendo del Convento osservante dell'Annunziata, qui visse e oper\u00f2 nel periodo in cui l'edificio non era pi\u00f9 convento ma carcere.\nNotevole attenzione venne data in fase di costruzione e progettazione, alla numerologia simbolica e alla posizione della chiesa rispetto alla citt\u00e0. Se si congiungono i principali monasteri costruiti alla met\u00e0 del XIII secolo, si vede chiaramente che la loro costruzione non \u00e8 affatto casuale, ma anzi, formano un perfetto rettangolo aureo. In pi\u00f9, se si congiunge con una linea teorica, l'affresco situato all'interno del battistero di Parma rappresentante san Francesco, con il centro del battistero stesso, e si prolunga questa linea anche all'esterno del battistero, la linea giunge esattamente davanti all'entrata di San Francesco del Prato.\nIl rosone, opera del maestro Alberto da Verona, venne realizzato nel 1461 e il suo diametro, al netto della cornice in cotto \u00e8 pari ad una pertica parmigiana, cio\u00e8 3,27 metri. \u00c8 composto da 16 raggi, numero che per gli occultisti medievali rappresentava la casa di Dio.\nDal 1800 ad oggi.\nIn seguito alle soppressioni napoleoniche nel 1800, la chiesa divenne il carcere cittadino fino al 1993. Questo ne snatur\u00f2 il carattere storico-monumentale: vennero aperte nuove finestre rettangolari, distruggendo l'antico pronao e ricoperti gli affreschi gotici con vernice grigia, che in parte li ha conservati. Al centro dell'abside \u00e8 stato ad esempio ritrovato un affresco raffigurante \"Cristo Pantocratore\" attribuito a Bernardino Grossi (al quale vengono anche attribuite le cappelle Valeri e Ravacaldi all'interno del duomo) e al suo allievo e genero Jacopo Loschi. La chiesa, la cui lunghezza supera quella del duomo, venne divisa in settori e vari piani, in modo tale da ospitare le celle carcerarie e una falegnameria nella navata centrale. Il campanile venne trasformato in modo da ospitare celle di rigore. In una di queste si trova la cella che ospit\u00f2 Gaetano Bresci, il regicida di Re Umberto I di Savoia. La cella del parmense Giovannino Guareschi si trovava invece all'interno dell'ex convento.\n\u00e8 molto particolare l'orientamento della costruzione, la cui abside \u00e8 orientata verso il sole nascente del 22 dicembre, solstizio di inverno, mentre il rosone \u00e8 orientato in modo da fare entrare i raggi solari del tramonto del solstizio d'estate. Lo stesso rosone si presta a varie interpretazioni mistiche ed esoteriche e contribuisce alla creazione della luce del tutto particolare all'interno del monumento.\nDal 2018 l'edificio \u00e8 oggetto di un radicale intervento di restauro, finalizzato a riportarlo al suo originario valore storico ed estetico. La riapertura, con la dedicazione e riconsacrazione, \u00e8 avvenuta il 3 ottobre 2021, nel corso di una solenne cerimonia presieduta dal vescovo di Parma Enrico Solmi.\nDescrizione.\nIl portale centrale era arricchito da un vestibolo di marmo bianco, costituito da due piccole colonne sostenenti un arco che a sua volta sosteneva una guglia a cuspide esagonale. Il sovralzo era riccamente decorato, e al centro si trovava un altorilievo rappresentante Cristo. Nel 1810 il vestibolo venne tolto e la porta venne murata, cos\u00ec come accadde agli altri due portali laterali. Allo stesso tempo, vennero aperte nella facciata 16 finestre quadrate per dare luce agli ambienti carcerari.\nNel 1478 venne devoluta in testamento da Filippo da Enzola la somma necessaria per la realizzazione di un coro ligneo per la chiesa. Doveva essere interamente intarsiato, e mostrare vedute prospettiche dell'antica Parma. Possiamo farcene una idea osservando gli stalli del coro della chiesa di Sant'Uldarico che furono successivamente costruiti prendendo come esempio quelli di San Francesco del Prato. Nel 1808 il coro venne smontanto dalle truppe napoleoniche e abbandonato all'esterno. Non se ne conosce il destino, ma si pu\u00f2 ritenere che sia andato del tutto perduto.\nAnche dell'organo non si sa pi\u00f9 nulla, si pu\u00f2 ipotizzare che possa essere stato trasferito in una chiesa della provincia. Sconosciuta anche la dislocazione del pulpito. Si trovava sulla terza colonna, in modo da potere essere visibile da tutti i fedeli. \nAlcune delle tombe vennero recuperate dai discendenti, ad esempio quella di Ugolotto Lupi, portata nel castello di famiglia a Soragna, o quella di Antonello Arcimboldi, trasportata a Milano e tutt'ora presente al castello sforzesco. \nAlcuni dei quadri si salvarono, finendo nella chiesa della Santissima Trinit\u00e0 Vecchia, o presso la Galleria nazionale di Parma. \nLe due grandi tele del pittore Clemente Ruta, rappresentanti Ester ed\nAssuero la prima e Giuditta con la testa di Oloferne, la seconda, si trovano a Parma nella chiesa di Sant'Uldarico, ma provengono dall'Oratorio della Immacolata Concezione di San Francesco del Prato. Molti altri dipinti sono dispersi o distrutti.\nOratorio dell'Immacolata Concezione.\nLa pi\u00f9 grande cappella della Chiesa di San Francesco del Prato, oggi conosciuta come \"Oratorio della Concezione\", venne progettata da Bernardino Zaccagni e Gian Francesco Ferrari d'Agrate. Costruito nel XVI secolo, a forma di croce latina (e ridotto in seguito dal carcere in croce greca), presenta pregevoli affreschi di Michelangelo Anselmi e Francesco Maria Rondani, entrambi collaboratori del Correggio. All'inizio del 1800 fu trasformato in deposito di foraggi e successivamente venne riaperto al culto come cappella del carcere, trasformazione che lo salver\u00e0 dai danni subiti dal resto della chiesa. Divenne poi una segheria e un deposito di mobili, dopodich\u00e9 venne riaperta nel 1958, in occasione del centenario delle apparizioni di Lourdes. L'8 dicembre 1970 fu nuovamente affidata ai francescani conventuali, tornati a Parma dopo quasi due secoli.\nLa porta di collegamento tra l'oratorio e la chiesa di San Francesco del Prato \u00e8 al momento murata. Qui si trova un affresco, staccato dalla chiesa maggiore, raffigurante la Madonna col Bambino assieme a San Giovanni e San Francesco, con l'aggiunta di una piccola figura che rappresenta il committente.\nSull'altare maggiore si trovava il capolavoro di Girolamo Mazzola Bedoli, raffigurante \"La Concezione\". Nel 1803 venne portato in Francia dalle truppe napoleoniche e dal 1816 (data della sua restituzione) si trova nella Galleria Nazionale di Parma. All'interno dell'Oratorio della Concezione il quadro \u00e8 stato sostituito da una copia.\nDalla porta d'ingresso al piccolo cortile dell'oratorio, oppure da quella ancora pi\u00f9 angusta del campanile, passavano i condannati a morte. Le esecuzioni capitali venivano infatti eseguite sul poco distante bastione di San Francesco."}
{"id": "1737366", "revid": "729019", "url": "https://it.wikipedia.org/wiki?curid=1737366", "title": "Gran Premio motociclistico di Spagna 2006", "text": "Il Gran Premio motociclistico di Spagna 2006 corso il 26 marzo, \u00e8 stato il primo Gran Premio della stagione 2006 del motomondiale e ha visto vincere: la Ducati di Loris Capirossi in MotoGP, Jorge Lorenzo nella classe 250 e \u00c1lvaro Bautista nella classe 125.\nPer il pilota spagnolo Bautista si tratta del primo successo nel motomondiale."}
{"id": "1737369", "revid": "767487", "url": "https://it.wikipedia.org/wiki?curid=1737369", "title": "Inside (Monica)", "text": "Inside \u00e8 un singolo della cantante statunitense Monica scritto da Diane Warren e prodotto da David Foster, estratto dal secondo album della cantante, The Boy Is Mine, e pubblicato esclusivamente per il mercato europeo.\nComposizione e testo.\n\"Inside\" \u00e8 il secondo singolo della cantante scritto dalla celebre Diane Warren e prodotto da David Foster, dopo \"For You I Will\" del 1997. Si tratta della tipica ballata pop con influenze soul e R&amp;B che rispecchia lo stile dei sue musicisti. Il testo infatti, in linea con la maggior parte delle canzoni scritte da Warren, affronta le sofferenze derivanti dalla fine di un amore e dal rivedere l'ex fidanzato. Monica nella prima strofa racconta di aver incontrato il suo ex qualche sera prima insieme alla sua nuova fiamma, e che questi le ha chiesto come stava; lei ha risposto di stare bene e gli ha sorriso dicendogli che le ha fatto piacere rivederlo. Con l'inizio del ritornello la cantante rivela il suo vero stato d'animo, che conserva tutto dentro di s\u00e9: ammette di morire e piangere internamente, ma non vuole lasciare vedere al suo ex cosa le ha causato la rottura. Nella seconda strofa racconta che quando lui la chiama lei non sa che dire, e che quando lui le racconta che l'ha pensata e che \u00e8 molto contento che possano essere amici, lei risponde che la sofferenza \u00e8 finita, ma in realt\u00e0 \u00e8 tutta una finta.\nVideo.\nIl videoclip della canzone \u00e8 stato diretto da Earle Sebastian e rispecchia il testo del brano. Vediamo Monica infatti in una festa acasa di amici, che si irrigidisce non appena entra un ragazzo. Durante il video c'\u00e8 un montaggio alternato che mostra immagini della cantante e del suo ex che si aggirano tra le stanze e i corridoi della casa. Viene mostrata l'artista anche fuori dall'abitazione, che canta contro un muro vicino alla piscina.\nRicezione.\nIl singolo \u00e8 stato pubblicato solo in Europa nel marzo 1999, ma non \u00e8 entrato in nessuna classifica ufficiale. \u00c8 uno dei singoli meno conosciuti della cantante, a causa dell'insuccesso ottenuto."}
{"id": "1737370", "revid": "200568", "url": "https://it.wikipedia.org/wiki?curid=1737370", "title": "Ucra\u00ecna", "text": ""}
{"id": "1737372", "revid": "110157", "url": "https://it.wikipedia.org/wiki?curid=1737372", "title": "Affligem", "text": "Affligem \u00e8 un comune belga di 12.169 abitanti nelle Fiandre (Brabante Fiammingo).\nNel comune sorge l'Abbazia di Affligem, antico complesso monastico benedettino. Presso l'abbazia sorge anche un birrificio, la \"Brasserie Affligem\", che produce la birra omonima."}
{"id": "1737373", "revid": "156341", "url": "https://it.wikipedia.org/wiki?curid=1737373", "title": "I Oughtta Give You a Shot in the Head for Making Me Live in this Dump", "text": ""}
{"id": "1737374", "revid": "1305772", "url": "https://it.wikipedia.org/wiki?curid=1737374", "title": "Villa Porto", "text": "Numerose sono le ville venete nel vicentino ad essere legate al nome della famiglia Porto (o da Porto); tra queste:"}
{"id": "1737376", "revid": "767487", "url": "https://it.wikipedia.org/wiki?curid=1737376", "title": "Carnival of Souls (film 1998)", "text": "Carnival of Souls \u00e8 un film del 1998 diretto dal regista Adam Grossman.\nTrama.\nA vent'anni dall'omicidio della madre, di cui fu testimone, la tormentata Alex \u00e8 convinta che l'assassino si travesta da clown e sia tornato per perseguitarla.\nNote.\nRemake del film \"Carnival of Souls\" (1962) di Herk Harvey.\nIl regista si ispira alla lontana dal copione originale di John Clifford, riproponendone solo il set da luna park e la soluzione finale.\nUscito direttamente in homevideo in tutto il mondo."}
{"id": "1737377", "revid": "2143911", "url": "https://it.wikipedia.org/wiki?curid=1737377", "title": "Asse (Belgio)", "text": "Asse \u00e8 un comune belga di 29.334 abitanti nelle Fiandre (Brabante Fiammingo)."}
{"id": "1737379", "revid": "28592", "url": "https://it.wikipedia.org/wiki?curid=1737379", "title": "Samzdat", "text": ""}
{"id": "1737380", "revid": "1305772", "url": "https://it.wikipedia.org/wiki?curid=1737380", "title": "Carnival of Souls", "text": ""}
{"id": "1737381", "revid": "2143911", "url": "https://it.wikipedia.org/wiki?curid=1737381", "title": "Beersel", "text": "Beersel \u00e8 un comune belga di 23.578 abitanti situato a una decina di chilometri a sud di Bruxelles, nella provincia del Brabante Fiammingo, compresa nella regione delle Fiandre."}
{"id": "1737382", "revid": "1494169", "url": "https://it.wikipedia.org/wiki?curid=1737382", "title": "Oggetti non stellari nella costellazione della Macchina Pneumatica", "text": "Principali oggetti non stellari visibili nella costellazione della Macchina Pneumatica."}
{"id": "1737384", "revid": "125930", "url": "https://it.wikipedia.org/wiki?curid=1737384", "title": "Monti dell'Altaj", "text": ""}
{"id": "1737387", "revid": "110157", "url": "https://it.wikipedia.org/wiki?curid=1737387", "title": "Bever (Belgio)", "text": "Bever (in francese \"Bi\u00e9v\u00e8ne\") \u00e8 un comune belga di 2.048 abitanti nelle Fiandre (Brabante Fiammingo). Fa parte dei comuni a facilitazione linguistica."}
{"id": "1737388", "revid": "15646984", "url": "https://it.wikipedia.org/wiki?curid=1737388", "title": "Bi\u00e9v\u00e8ne", "text": ""}
{"id": "1737394", "revid": "838137", "url": "https://it.wikipedia.org/wiki?curid=1737394", "title": "Allen Stack", "text": "Specializzato nel dorso ha vinto la medaglia d'oro nei 100\u00a0m dorso ai Giochi olimpici di Londra 1948.\nNel 1979 \u00e8 diventato uno dei Membri dell'International Swimming Hall of Fame.\n\u00c8 stato primatista mondiale dei 100\u00a0m e 200\u00a0m dorso."}
{"id": "1737397", "revid": "767487", "url": "https://it.wikipedia.org/wiki?curid=1737397", "title": "E se oggi... fosse gi\u00e0 domani?", "text": "E se oggi... fosse gi\u00e0 domani? (\"Voices\") \u00e8 un film del 1973 diretto da Kevin Billington e tratto dall'opera teatrale di Richard Lortz.\nIn tv \u00e8 stato trasmesso coi titoli Presenze e Strani fenomeni.\nLa sceneggiatura di George Kirgo e Robert Enders punta su un colpo di scena identico a quello di \"Carnival of Souls\" (1962, inedito in Italia), poi ripreso in \"The Others\".\nTrama.\nRobert e Claire hanno da poco perso il loro figlioletto David, annegato in un fiume.\nDopo aver fatto provviste e lasciata, per via della nebbia, la macchina sul ciglio della strada, i due arrivano alla loro villa. Qui Claire inizia a convincersi di non essere sola, cosa che viene confermata quando inizia a sentire delle voci. Robert inizialmente non le crede, ma alla fine dovr\u00e0 ricredersi quando anch'egli inizia a sentire le stesse voci.\nIl mattino dopo, Robert va a prelevare la macchina e la trova fracassata contro un albero. Intanto Claire fugge dalla villa e raggiunge il marito giusto in tempo perch\u00e9 i due si ritrovino ad osservare i loro cadaveri. Infatti erano gi\u00e0 morti il giorno prima."}
{"id": "1737398", "revid": "297059", "url": "https://it.wikipedia.org/wiki?curid=1737398", "title": "Laurentius Petri Gothus", "text": "Biografia.\nNacque nel 1529 (o nel 1530) nella provincia dell'\u00d6sterg\u00f6tland, da cui deriva il nome \"Gothus\", utilizzato per distinguerlo dal suo predecessore, Laurentius Petri Nericius. Fu il secondo arcivescovo luterano, dopo, appunto, Laurentius Petri Nericius. Quest'ultimo sugger\u00ec al re Erik XIV di far diventare Gothus cappellano di corte, il che avvenne nel 1560.\nIl successore di Erik, Giovanni III, preferiva Gothus a Nericius perch\u00e9 quest'ultimo era pi\u00f9 inclinato verso gli insegnamenti di Martin Lutero, mentre il sovrano concordava con Gothus riguardo alla necessit\u00e0 di adottare una via di mezzo tra il luteranesimo e il cattolicesimo."}
{"id": "1737400", "revid": "610351", "url": "https://it.wikipedia.org/wiki?curid=1737400", "title": "Coppa Libertadores 1982", "text": "L'edizione 1982 della Coppa Libertadores vide la vittoria del Pe\u00f1arol."}
{"id": "1737401", "revid": "120721153", "url": "https://it.wikipedia.org/wiki?curid=1737401", "title": "Norbert Nigbur", "text": "Carriera.\nClub.\nDopo avere iniziato in una squadra minore di Gelsenkirchen, Nigbur nel 1966 approd\u00f2 allo . Con i \"minatori\" gioc\u00f2 per dieci anni 289 partite, vincendo inoltre una Coppa di Germania. Nel 1976 fu il primo calciatore dello Schalke ad essere ceduto all'Hertha dopo lo Scandalo della Bundesliga del 1971. Nel 1979 ritorn\u00f2 allo Schalke con cui concluse la carriera professionistica nel 1983.\nNazionale.\nCon la , Nigbur gioc\u00f2 sei partite dal 1974 al 1980 e fu parte della rosa che vinse il . Gioc\u00f2 cos\u00ec poco in Nazionale perch\u00e9 fu chiuso prima da Sepp Maier, poi da Toni Schumacher. Nella finalissima del 7 luglio 1974 a Monaco di Baviera vinta 2-1 contro i Paesi Bassi fu lui in panchina la riserva di Maier."}
{"id": "1737407", "revid": "110157", "url": "https://it.wikipedia.org/wiki?curid=1737407", "title": "Asahi Glass", "text": " (TYO: 5201) \u00e8 un'industria giapponese. \u00c8 una delle aziende di spicco del gruppo Mitsubishi.\nFondata nel 1907 da Toshiya Iwasaki, il secondo figlio del secondo presidente della Mitsubishi Corporation, fu il primo produttore giapponese di lastre di vetro. Oggi Asahi Glass Co. \u00e8 uno dei pi\u00f9 grandi produttori di lastre di vetro al mondo \u00e8, possedendo gli stabilimenti della Glaverbel in Europa e quelli della AFG Industries in Nordamerica, influenza molto l'industria del vetro.\nI suoi principali settori produttivi sono:\nSussidiarie ed affiliate.\nIn Italia la A.G.C. flat glass Italia S.r.l. produce nello stabilimento di Cuneo -sede degli HQ italiani- e la AGC AUtomotive Italia S.r.l. opera a Roccasecca (FR)."}
{"id": "1737411", "revid": "599013", "url": "https://it.wikipedia.org/wiki?curid=1737411", "title": "Ann Curtis", "text": "Specializzata nello stile libero, ha vinto due medaglie d'oro e una d'argento ai Giochi olimpici di : l'oro nei 400\u00a0m sl e nella staffetta 4x100\u00a0m sl, l'argento nei 100\u00a0m sl.\n\u00c8 diventata una dei Membri dell'International Swimming Hall of Fame."}
{"id": "1737415", "revid": "599013", "url": "https://it.wikipedia.org/wiki?curid=1737415", "title": "Suzanne Zimmerman", "text": "Specializzata nel dorso, vinse la medaglia d'argento nei 100\u00a0m alle Olimpiadi di Londra 1948."}
{"id": "1737423", "revid": "599013", "url": "https://it.wikipedia.org/wiki?curid=1737423", "title": "Judy-Joy Davies", "text": "Specializzata nel dorso, ha vinto la medaglia di bronzo nei 100\u00a0m alle Olimpiadi di ."}
{"id": "1737427", "revid": "123203706", "url": "https://it.wikipedia.org/wiki?curid=1737427", "title": "Alice Pearce", "text": "Biografia.\nNativa di New York, Alice Pearce trascorse l'infanzia in Europa e studi\u00f2 in Belgio, Francia, Italia. All'et\u00e0 di 15 anni ritorn\u00f2 negli Stati Uniti, dove inizi\u00f2 la carriera artistica nei night-club.\nAll'inizio degli anni quaranta conobbe il compositore John Rox, che spos\u00f2 nel 1948. Rox morir\u00e0 per un infarto nel 1957.\nNel 1944 apparve a Broadway nel musical \"On the Town\", al fianco di Gene Kelly, il quale rimase cos\u00ec impressionato dalla giovane attrice che la volle nel cast di \"Un giorno a New York\", trasposizione cinematografica del musical, girata nel 1949. La Pierce vi interpret\u00f2 il ruolo di Lucy Schmeeler, l'amica bruttina che condivide l'appartamento con Brunhilde Esterhazy (Betty Garrett), la tassista corteggiata dal marinaio Chip (Frank Sinatra) durante una licenza di 24 ore a New York. Nello stesso anno la Pierce condusse un variet\u00e0 intitolato \"The Alice Pearce Show\".\nNel 1964, dopo essersi risposata con il direttore artistico Paul Davis, venne scritturata per il ruolo di Gladys Kravitz nella serie televisiva \"Vita da strega\". Tuttavia, qualche tempo prima di iniziare le prime riprese della serie, scopr\u00ec di essersi ammalata di cancro alle ovaie. Alla sottoscrizione del contratto con la ABC, la Pierce non rivel\u00f2 il suo stato di salute, ma gi\u00e0 durante la seconda stagione dello show, sul finire delle riprese, dovette abbandonare il set per l'aggravarsi della malattia. Il suo posto venne in seguito preso da Sandra Gould.\nAlice Pearce mor\u00ec al Cedars of Lebanon Hospital di Hollywood (California) il 3 marzo 1966, all'et\u00e0 di soli 48 anni, a causa di un cancro alle ovaie. Il suo corpo venne cremato e le ceneri disperse in mare."}
{"id": "1737429", "revid": "1573940", "url": "https://it.wikipedia.org/wiki?curid=1737429", "title": "Nancy Lyons", "text": "Specializzata nella rana, ha vinto la medaglia d'argento nei 200\u00a0m alle Olimpiadi di ."}
{"id": "1737432", "revid": "767487", "url": "https://it.wikipedia.org/wiki?curid=1737432", "title": "Crackers (film 1984)", "text": "Crackers \u00e8 un film del 1984 diretto da Louis Malle, remake statunitense de \"I soliti ignoti\" di Mario Monicelli.\nTrama.\nIl film \u00e8 basato sulla storia di un gruppetto di persone che vuole rapinare un banco dei pegni."}
{"id": "1737435", "revid": "36426", "url": "https://it.wikipedia.org/wiki?curid=1737435", "title": "Chiostro degli Angeli", "text": "Il chiostro della Sagrestia o degli Angeli \u00e8 il secondo chiostro della chiesa di Santa Maria degli Angeli a Firenze: fu realizzato da Gherardo Silvani, ispirandosi probabilmente a disegni di Filippo Brunelleschi, ed \u00e8 composto da archi a tutto sesto che creano un porticato sui quattro lati, al di sopra del quale si trova una loggetta architravata.\nAffreschi.\nQui restano le lunette affrescate in larga parte da Bernardino Poccetti verso il 1601, ben conservate, dai colori vividi e dal tipico tratto netto del disegno dell'autore, che aveva anche affrescato due anni prima la cupola della cappella Ticci (1599). Le altre lunette furono dipinte da Donato Arsenio Mascagni e Bernardino Monaldi, mentre i busti in marmo sopra i portali, raffiguranti santi e protettori dell'ordine camaldolese, vennero scolpiti da Giovanni Caccini e Pietro Francavilla. \nLe scene affrescate sono: "}
{"id": "1737436", "revid": "122193039", "url": "https://it.wikipedia.org/wiki?curid=1737436", "title": "Eva Cantarella", "text": "Biografia.\nNata a Roma, figlia del grecista e bizantinista siciliano Raffaele Cantarella, originario di Mistretta (in provincia di Messina), cresce per\u00f2 a Milano, dove compie i suoi studi presso il locale Ginnasio - Liceo Statale Cesare Beccaria. Nel 1960 si laurea presso l'Universit\u00e0 degli Studi di Milano e completa la sua formazione presso Universit\u00e0 straniere (Berkeley, Heidelberg). Allieva del giurista Giovanni Pugliese, ha svolto attivit\u00e0 accademica presso le Universit\u00e0 degli Studi di Camerino, Parma e Pavia oltrech\u00e9 all'Universit\u00e0 del Texas a Austin e a quella di New York, della quale \u00e8 stata \"visiting professor\".\nHa pubblicato saggi sul diritto e su aspetti sociali del mondo greco e romano.\nDal 1990 al 2010 \u00e8 stata professoressa ordinaria di istituzioni di Diritto romano e di Diritto greco antico all'Universit\u00e0 di Milano. \n\u00c8 stata collocata a riposo per raggiunti limiti di et\u00e0, a partire dal 1\u00ba novembre 2010.\nRiconoscimenti ed onorificenze.\nNel 2003 ha vinto il Premio Bagutta con il suo libro \"Itaca. Eroi, donne, potere tra vendetta e diritto\".\nUn contributo autobiografico della studiosa \u00e8 stato oggetto della trasmissione televisiva \"Allo specchio. L'Italia \u00e8 un Paese fondato sulle nonne\", condotta da Paola Severini (\"La strada per l'emancipazione\", con Eva Cantarella e Maria Pia Rossignaud, trasmessa su Rai Storia e Rai 3).\nIl 2 luglio 2002 \u00e8 stata nominata grande ufficiale dell'Ordine al merito della Repubblica italiana, \"motu proprio\" del presidente della Repubblica Carlo Azeglio Ciampi."}
{"id": "1737441", "revid": "838137", "url": "https://it.wikipedia.org/wiki?curid=1737441", "title": "Petronella van Vliet", "text": "Specializzata nella rana, ha vinto la medaglia d'oro nei 200\u00a0m ai Giochi olimpici di Londra 1948.\n\u00c8 stata primatista mondiale nelle distanze dei 100\u00a0m e 200\u00a0m rana."}
{"id": "1737442", "revid": "111319", "url": "https://it.wikipedia.org/wiki?curid=1737442", "title": "Nel van Vliet", "text": ""}
{"id": "1737443", "revid": "88740", "url": "https://it.wikipedia.org/wiki?curid=1737443", "title": "Dilbeek", "text": "Dilbeek /'d\u026a\u026b\u02ccbe\u02d1\u026a\u032fk/ \u00e8 un comune belga di abitanti nelle Fiandre (Brabante Fiammingo), istituito dal 1\u00ba gennaio 1977 dall'unione di Dilbeek, Groot-Bijgaarden, Schepdaal, Itterbeek, Sint-Martens-Bodegem e Sint-Ulriks-Kapelle.\nIn passato era molto conosciuto per le sue cave di pietra arenaria bianca, utilizzata copiosamente per erigere i grandi monumenti fiamminghi soprattutto in epoca gotica secondo lo stile locale del gotico brabantino."}
{"id": "1737444", "revid": "287204", "url": "https://it.wikipedia.org/wiki?curid=1737444", "title": "Street Symphony", "text": "Street Symphony \u00e8 un brano R&amp;B della cantante statunitense Monica scritto, prodotto e arrangiato da Dallas Austin per il secondo album dell'artista, \"The Boy Is Mine\". Il brano \u00e8 stato pubblicato come quarto singolo estratto dall'album in Nord America, ma non \u00e8 riuscito a replicare il successo dei singoli precedenti.\nComposizione e testo.\nIl titolo della canzone raffigura bene lo spirito che anima il pezzo. Il produttore e autore Dallas Austin infatti, ha composto una melodia basata su una sinfonia di musica classica che fa grande uso di archi, e l'ha unita a un ritmo urban, creando una commistione originale. Il testo ha come una protagonista una ragazza, la quale riflette sul fatto che non potr\u00e0 mai riuscire a togliere il ragazzo che ama dalle strade e che costui, nonostante varie promesse, sembra essere interessato solo a se stesso e ai suoi guadagni illeciti.\nVideo.\nIl videoclip del singolo \u00e8 stato diretto da Darren Grant, e inizia mostrando un gruppo di violinisti che esegue il riff del brano sul tetto di un palazzo, sul quale stanno cercando di arrivare agenti della polizia intenzionati a bloccare questa esibizione improvvisata. Il video si svolge interamente di notte; Monica esegue una coreografia accompagnata da alcune ballerine e circondata dai violinisti, che eseguono il pezzo su strumenti argentati, e in altre scene l'artista viene mostrata mentre getta a terra gioielli come un anello e un collier (evidenti doni del suo ragazzo), e mentre piange seduta in macchina guardando il suo ragazzo che scende e sale nella sua macchina di un suo amico. Nella scena finale la cantante cammina su un marciapiede, quando si gira all'improvviso riconoscendo nella macchina che le \u00e8 appena passata accanto senza fermarsi quella dell'amico del ragazzo.\nIl look dell'artista \u00e8 molto diverso rispetto ai video precedenti. Questo \u00e8 infatti il primo video in cui Monica abbia i capelli tinti di un colore diverso dal naturale. La cantante sfoggia un caschetto liscio di capelli castano chiari con delle clips bionde. Anche il trucco \u00e8 molto pi\u00f9 forte rispetto al passato, e si basa su tonalit\u00e0 purpuree e bronzee, molto accese su palpebre e labbra. Durante la scena della coreografia la cantante indossa un top nero e pantaloni dello stesso colore lucidi e attillati. In un'altra sequenza la cantante \u00e8 inginocchiata a terra, con un vestito blu scuro da cui si diramano lunghe pieghe che coprono la superficie di tutta la stanza in cui si trova la cantante; in questa scena Monica ha i capelli pi\u00f9 corti rispetto alle altre scene, tagliati in modo da apparire pi\u00f9 corti dietro la testa e pi\u00f9 lunghi davanti, e ha dei brillanti su viso, spalle e braccia. Nelle scene che raccontano il rapporto col suo ragazzo, la cantante indossa un cappotto giallo e stivali con tacchi alti.\nRicezione.\nDopo una serie di singoli tutti in top10 e i primi 3 del secondo album tutti al numero 1 in USA (\"The Boy Is Mine\", \"The First Night\" e \"Angel of Mine\"), questo \u00e8 il primo singolo di Monica ad essere un flop totale in qualsiasi classifica di Billboard e a non entrare nemmeno nella Hot 100. Anche nelle classifiche R&amp;B il singolo \u00e8 stato un insuccesso totale e non \u00e8 entrato neanche nella top40. La posizione pi\u00f9 alta l'ha raggiunta nella \"Rhytmic Top 40\", dove \u00e8 arrivato al numero 27. All'estero il brano non ha avuto nessun tipo di risonanza, e da qui in poi inizia il declino della cantante, che torner\u00e0 in auge nel 2003 con il suo terzo album e i rispettivi singoli."}
{"id": "1737446", "revid": "599013", "url": "https://it.wikipedia.org/wiki?curid=1737446", "title": "Eva Sz\u00e9kely", "text": ""}
{"id": "1737448", "revid": "110157", "url": "https://it.wikipedia.org/wiki?curid=1737448", "title": "Drogenbos", "text": "Drogenbos \u00e8 un comune belga di 4.822 abitanti nelle Fiandre (Brabante Fiammingo)."}
{"id": "1737449", "revid": "1305772", "url": "https://it.wikipedia.org/wiki?curid=1737449", "title": "Non ti scordar di me", "text": ""}
{"id": "1737450", "revid": "57983999", "url": "https://it.wikipedia.org/wiki?curid=1737450", "title": "Occhi della Madonna", "text": ""}
{"id": "1737452", "revid": "110157", "url": "https://it.wikipedia.org/wiki?curid=1737452", "title": "Galmaarden", "text": "Galmaarden (in francese \"Gammerages\") \u00e8 un comune belga di 8.158 abitanti nelle Fiandre (Brabante Fiammingo)."}
{"id": "1737453", "revid": "15648127", "url": "https://it.wikipedia.org/wiki?curid=1737453", "title": "Gammerages", "text": ""}
{"id": "1737457", "revid": "58166", "url": "https://it.wikipedia.org/wiki?curid=1737457", "title": "Crash, Boom, Bang!", "text": ""}
{"id": "1737461", "revid": "287204", "url": "https://it.wikipedia.org/wiki?curid=1737461", "title": "Serie B 1970-1971 (pallacanestro maschile)", "text": "Il campionato di Serie B di pallacanestro maschile 1970-1971, \u00e8 stato il 20\u00b0 organizzato sotto questa definizione e il 6\u00b0 dall'ultima riforma dei campionati. Era il secondo livello del 49\u00ba campionato italiano.\nLe ventiquattro squadre sono divise in due gironi all'italiana da dodici l'uno. La prima di ogni girone viene promossa in Serie A e due promosse poi si sfideranno per il titolo nazionale, mentre le ultime due di ogni girone retrocedono in Serie C.\nVerdetti.\nFormazione: Quercia, Paperini, Tardioli, Galliano, Bastianoni, Gatti, Napoleoni, Kunderfranco, Andreussi, Salvatori. Allenatore: Costanzo"}
{"id": "1737462", "revid": "599013", "url": "https://it.wikipedia.org/wiki?curid=1737462", "title": "Brenda Helser", "text": "Specializzata nello stile libero, ha vinto la medaglia d'oro ai Giochi olimpici di nella staffetta 4x100\u00a0m sl."}
{"id": "1737463", "revid": "110157", "url": "https://it.wikipedia.org/wiki?curid=1737463", "title": "Gooik", "text": "Gooik \u00e8 un comune belga di 8.879 abitanti nelle Fiandre (Brabante Fiammingo)."}
{"id": "1737471", "revid": "767487", "url": "https://it.wikipedia.org/wiki?curid=1737471", "title": "Grimbergen", "text": "Grimbergen \u00e8 un comune belga di abitanti nelle Fiandre (Brabante Fiammingo)."}
{"id": "1737474", "revid": "767487", "url": "https://it.wikipedia.org/wiki?curid=1737474", "title": "David Garforth", "text": "Biografia e carriera.\nHa compiuto i primi studi musicali di pianoforte, violino, direzione d'orchestra e composizione presso il Royal Manchester College of Music, David Garforth, ha vinto il Premio Ricordi, e la Worshipful Company of Musicians Medal per la direzione d'orchestra. Grazie ad una borsa di studio del governo francese, \u00e8 poi entrato al Conservatorio di Parigi, dove alla fine degli studi ha ottenuto il 1\u00ba Premio. \u00c8 stato nominato \"lecteur\" presso la Facolt\u00e0 di Lettere dell'Universit\u00e0 Parigina e per tre anni ha studiato con Igor Mark\u00e9vitch. \u00c8 stato consulente musicale e direttore d'orchestra dei Ballets e dell'Orchestre Philharmonique de Monte-Carlo, e direttore ospite in vari teatri e compagnie; come il Ballet National de Marseille, il Ballet National de Nancy et de Lorraine, l'Op\u00e9ra de Paris e la rispettiva scuola di ballo, l'English National Ballet, la Deutsche Oper Berlin, il Tokyo Ballet, la Compagnia Nazionale di Tokyo.\nNel 1996 ha debuttato alla Scala con \"Copp\u00e9lia\" e \"Il Gattopardo\" di Roland Petit con il Ballet National de Marseille e l'Orchestra Sinfonica Giuseppe Verdi. Ha diretto Notre-Dame de Paris, Giulietta e Romeo, Amarcord, La Strada, Don Chisciotte, Lo Schiaccianoci, con il Balletto e l'Orchestra della Scala. Ha diretto e preparato una nuova edizione musicale, con l'Archivio Musicale della Scala, di \"Giselle\" con la coreografia di Sylvie Guillem, al Teatro alla Scala e anche in tourn\u00e9e a Los Angeles, New York e Londra.\nNel maggio del 2002 ha vinto il premio Danza e Danza, per la direzione d'orchestra della danza. Nel 1991, con la partecipazione di celebri cantanti lirici, ha fondato a Londra, la Blackheath Opera, al fine di preparare giovani cantanti lirici e di offrire loro la possibilit\u00e0 di partecipare a spettacoli. Oltre ad aver diretto una serie di programmi televisivi per la BBC, soprattutto a capo dell'orchestra del Covent Garden e l'orchestra del Teatro Mariinskij di San Pietroburgo, ha effettuato numerose registrazioni video e DVD di \"Notre Dame de Paris\" con il balletto e l'orchestra dell'Oper\u00e0 di Parigi, \"Romeo e Giulietta\" con il Balletto e l'Orchestra della Scala e \"Lo Schiaccianoci\" con i complessi di Monte-Carlo. Ha collaborato in parecchi spettacoli con il ballerino Roberto Bolle, presso la Scala e il Teatro Regio di Parma."}
{"id": "1737476", "revid": "110157", "url": "https://it.wikipedia.org/wiki?curid=1737476", "title": "Hoeilaart", "text": "Hoeilaart \u00e8 un comune belga di 10.040 abitanti nelle Fiandre (Brabante Fiammingo).\nConserva i resti della trecentesca prepositura di Groenendael, casa madre di una congregazione di canonici regolari."}
{"id": "1737480", "revid": "110157", "url": "https://it.wikipedia.org/wiki?curid=1737480", "title": "Kampenhout", "text": "Kampenhout \u00e8 un comune belga di 11.060 abitanti nelle Fiandre (Brabante Fiammingo)."}
{"id": "1737483", "revid": "287204", "url": "https://it.wikipedia.org/wiki?curid=1737483", "title": "Robbie Neilson", "text": "Statistiche.\nAllenatore.\n\"Statistiche aggiornate al 9 giugno 2021.\""}
{"id": "1737486", "revid": "125738752", "url": "https://it.wikipedia.org/wiki?curid=1737486", "title": "Kapelle-op-den-Bos", "text": "Kapelle-op-den-Bos (pronuncia olandese: [k\u0251\u02ccp\u025bl\u0259 \u0254b d\u025bm b\u0254s]) \u00e8 un comune situato nella provincia belga del Brabante fiammingo. Il comune comprende le citt\u00e0 di Kapelle-op-den-Bos, Nieuwenrode e Ramsdonk. Al 1\u00ba gennaio 2021, Kapelle-op-den-Bos conta una popolazione totale di 9 524 abitanti e occupa un'area di , con una densit\u00e0 di 626,6 abitanti per km\u00b2.\nSituata all'incrocio tra il canale marittimo Bruxelles-Schelda e la linea ferroviaria Schellebelle-Leuven, la citt\u00e0 \u00e8 sede del gruppo di aziende Etex Group NV, specializzata nella produzione di tubazioni, coperture, gyprock e cemento. Numerose altre societ\u00e0 industriali hanno sede a Kapelle-op-den-Bos. Il General Secondary College di Sint-Theresia (STK) ha un ampio bacino d'utenza che si estende oltre i confini comunali.\nLa citt\u00e0 fu bersaglio di pesanti bombardamenti durante la prima guerra mondiale a causa della sua vicinanza alle rotte di trasporto. Tra i molti edifici distrutti c'era la chiesa parrocchiale di San Nicola, che fu in seguito ricostruita con un gusto moderno; la navata conserv\u00f2 le sue finestre ad arco originali, ma il campanile ora appare come una corona.\nKapelle-op-den-Bos \u00e8 fortemente inquinata dall'amianto, a tal punto che diversi abitanti del villaggio sono morti a causa di ci\u00f2. I problemi di salute causati dall'inquinamento da amianto continuano a rappresentare un grave problema per l'intera area."}
{"id": "1737488", "revid": "767487", "url": "https://it.wikipedia.org/wiki?curid=1737488", "title": "Lee Wallace", "text": "Statistiche.\nPresenze e reti nei club.\n\"Statistiche aggiornate al 6 aprile 2016.\""}
{"id": "1737492", "revid": "1100311", "url": "https://it.wikipedia.org/wiki?curid=1737492", "title": "Christophe Berra (calciatore)", "text": ""}
{"id": "1737495", "revid": "123050715", "url": "https://it.wikipedia.org/wiki?curid=1737495", "title": "Kraainem", "text": "Kraainem \u00e8 un comune belga di 13.690 abitanti (al 01/01/2018) situato nelle Fiandre (Brabante Fiammingo). Circa il 20% degli abitanti del comune non ha la nazionalit\u00e0 belga; tra questi c'\u00e8 una prevalenza di cittadini di altri paesi dell'Unione Europea di cui i francesi, i tedeschi, i britannici e gli italiani rappresentano la maggioranza .\nGeografia fisica.\nLa superficie totale del comune \u00e8 di 584 ettari e si estende in forma di farfalla su una area lineare (nord-sud) di circa 6 chilometri, dove al centro della farfalla la larghezza totale \u00e8 di soltanto 160 metri. La superficie totale delle aree verdi (parchi) \u00e8 di circa 12 ettari.\nIl comune di Kraainem, confina con i comuni di Woluw\u00e9 Saint Pierre e Woluw\u00e9 Saint Lambert (Regione di Bruxelles) ed i comuni di Sint Stevens Woluwe, Zaventem, Sterrebeek, Wezembeek-Oppem e Tervuren (Brabante Fiammingo).\nGeograficamente, Kraainem \u00e8 adiacente ai comuni che fanno parte di \"Bruxelles-Capitale\", ovvero la citt\u00e0 di Bruxelles vera e propria. In particolare, \u00e8 molto vicino alla metropolitana (anche se la stazione metro \"Kraainem\" della linea 1 \u00e8 in realt\u00e0 appena al di fuori del territorio del comune) e ad uno dei grandi complessi ospedalieri di Bruxelles, le \"Cliniques Universitaires Saint-Luc\" \nNonostante il comune sia geograficamente nelle Fiandre, dove la lingua ufficiale \u00e8 il Fiammingo (variante dell'olandese), una buona parte della popolazione parla francese. Per questo motivo, Kraainem rientra tra i cosiddetti \"comuni a facilitazione linguistica\", il che significa che \u00e8 possibile per il cittadino rivolgersi all'amministrazione pubblica sia in fiammingo che in francese.\nLe due scuole comunali, una in lingua francese, l'altra in fiammingo, hanno un totale di circa 540 allievi.\nStoria.\nIl comune di Kraainem dato in feudo al conte Siegfried de Wijnen nel 940 d.C. sin dal 630 apparteneva all'abbazia di Saint Bavon (Gand). Vi sono molte incertezze sul suo significato etimologico ed alcuni pensano derivi da \"Crayenhem\" ovvero paese dei corvi, altri pensano che derivi dall'olandese \"Kruishem' ovvero paese della croce. Altre fonti indicano invece l'origine da \"hamma\" in Germanico per definire un acquitrino e \"kraia\" ovvero corvo.\nFin dall'inizio del II millennio Kraainem (in francese (Crainhem) \u00e8 stato un crocevia di ricchi mercanti che viaggiavano tra le Fiandre e l'impero germanico. Kraainem \u00e8 sempre stata molto legata a Bruxelles ed ancora oggi \u00e8 difficilmente possibile stabilire i confini fra il popolare quartiere di Stockel appartenente al comune di Woluw\u00e9 Saint Pierre e Kraainem stessa.\nNel 1920 una grande opera di urbanizzazione fu lanciata dagli eredi della famiglia dei baroni d'Huart, che urbanizzarono molti ettari della \"For\u00eat de Soignes\" all'origine delle bellissime propriet\u00e0 ancora oggi esistenti. Il grande viale che tuttora accoglie i visitatori che arrivano dall'autostrada E 19 porta il nome di Avenue Baron d'Huart.\nAmministrazione.\nL'elezione comunale del 2006 ha visto la vittoria della lista \"Union des Francophones (UF)\" che ha ottenuto un consenso del 76,4'% dei voti ottenendo 18 dei 23 seggi del Consiglio Comunale.\nIn seguito alla vittoria, la maggioranza del Consiglio Comunale propose per la nomina a sindaco Arnold d'Oreye de Lantremange, ma l'allora ministro degli interni della Regione Fiamminga, Marino Keulen, ne rifiut\u00f2 la ratifica della nomina a causa di presunte irregolarit\u00e0 nella convocazione al voto dove, rispetto alla circolare Peeters che indica l'obbligo della convocazione nella sola lingua neerlandese, l'allora Sindaco uscente Arnold d'Oreye de Lantremange fece comunque delle convocazioni in lingua francese ai cittadini che si rivolgevano abitualmente in francese all'amministrazione comunale. Ulteriore causa di rifiuto per la ratificazione della nomina \u00e8 dovuta allo svolgimento di una sessione del consiglio comunale in lingua francese nell'ottobre 2007, vicenda smentita dall'attuale maggioranza francofona.\nLe elezioni del 2012 sono state vinte dalla lista \"Union des Francophones (UF)\" con il 62,8% dei voti. Questo risultato gli ha attribuito 16 seggi dei 23 del Consiglio Comunale.\nGemellaggi.\nIl comune di Kraainem \u00e8 attualmente gemellato con:"}
{"id": "1737499", "revid": "1429175", "url": "https://it.wikipedia.org/wiki?curid=1737499", "title": "Gel di silice", "text": "Il gel di silice, formalmente (SiO2)n, \u00e8 il termine comunemente utilizzato per la silice colloidale, un polimero del diossido di silicio, quando sfruttata per le sue propriet\u00e0 disidratanti ed estremamente adsorbenti.\nIl composto viene prodotto acidificando una soluzione di silicato di sodio. La sospensione colloidale ottenuta, il cui grado di polimerizzazione dipende dalle condizioni chimico-fisiche mantenute durante il processo, lavata ed essiccata, fornisce un solido bianco, granulare, poroso e amorfo, con granulometria variabile da pochi millimetri fino a pochi micron, chiamato anche con il nome inglese \"silica gel\", frequentemente stampigliato sulle bustine disidratanti inserite in svariate tipologie di prodotti commerciali, dall'elettronica di consumo ai prodotti farmaceutici, dove spesso viene alloggiato in una cavit\u00e0 del tappo di chiusura della confezione.\nCaratteristiche.\nPresenta la caratteristica di essere un ottimo disidratante e pertanto viene utilizzato come essiccante e per il controllo locale dell'umidit\u00e0 (ad esempio nei deumidificatori). Nonostante la sua azione si chiami \"essiccante\", in realt\u00e0 il processo chimico-fisico con cui il vapore acqueo viene sottratto all'aria consiste in un'operazione di adsorbimento: le molecole del vapore acqueo si legano alla superficie del gel di silice, che va intesa non solo come superficie esterna, ma anche come superficie in toto; il gel di silice infatti presenta una notevole porosit\u00e0, e questo si traduce in una maggiore area totale disponibile allo scambio di materia, ovvero una velocit\u00e0 del processo di deumidificazione elevata.\nUsi.\nTrova utilizzo in chimica quale fase stazionaria per analisi cromatografica, a volte con inserimento di specifici gruppi chimici funzionali (in questo caso il composto cambier\u00e0 conseguentemente nome e formulazione), come catalizzatore in sintesi industriali, come componente attivo negli essiccatori e in genere in tutti quei processi che richiedano un disidratante solido, di forza moderata, non tossico e di facile utilizzo.\nIn virt\u00f9 del fatto che il processo di ritenzione dell'acqua \u00e8 in equilibrio tra adsorbimento e rilascio della stessa, in giardinaggio \u00e8 utile per tenere umide le radici ad esempio durante le vacanze, ponendo il gel sulla terra e pacciamando per evitare l'evaporazione. L'umidit\u00e0 viene ceduta molto lentamente e le radici non marciscono, come avverrebbe eccedendo direttamente con l'acqua."}
{"id": "1737507", "revid": "671029", "url": "https://it.wikipedia.org/wiki?curid=1737507", "title": "Lennik", "text": "Lennik \u00e8 un comune belga di 9000 abitanti nelle Fiandre (Brabante Fiammingo).\nLennik conta 3 villaggi : Sint-Kwintens-Lennik, Sint-Martens-Lennik e Gaasbeek.\nA Lennik si trova lo storico Castello di Gaasbeek (museo nazionale dal 1924). I suoi ultimi abitanti sono stati gli Arconati-Visconti, famiglia aristocratica di origini lombarde.\nNel 2007, il piccolo villaggio di Gaasbeek (340 abitanti) \u00e8 stato eletto uno dei 15 villaggi pi\u00f9 belli delle Fiandre."}
{"id": "1737510", "revid": "599013", "url": "https://it.wikipedia.org/wiki?curid=1737510", "title": "Ibrahim Tall", "text": ""}
{"id": "1737514", "revid": "1305772", "url": "https://it.wikipedia.org/wiki?curid=1737514", "title": "Liedekerke", "text": "Liedekerke \u00e8 un comune belga di 12.119 abitanti nelle Fiandre (Brabante Fiammingo)."}
{"id": "1737515", "revid": "287204", "url": "https://it.wikipedia.org/wiki?curid=1737515", "title": "Serie B 1970-1971 (pallacanestro femminile)", "text": "La Serie B 1970-1971 \u00e8 stato il secondo livello del quarantesimo campionato di pallacanestro femminile organizzato dalla Federazione Italiana Pallacanestro.\nI gironi all'italiana erano divisi in qualificazioni regionali e finali interregionali. La vittoria vale due punti e la sconfitta uno. Le due squadre finaliste vengono promosse alla Serie A, le retrocesse alla Promozione."}
{"id": "1737519", "revid": "767487", "url": "https://it.wikipedia.org/wiki?curid=1737519", "title": "Bad Boys (film 1983)", "text": "Bad Boys \u00e8 un film del 1983 diretto da Rick Rosenthal con Sean Penn, Esai Morales, Clancy Brown e Alli Sheedy. La colonna sonora \u00e8 stata composta da Bill Conti.\nTrama.\nMichael O'Brien \u00e8 un teppista irlandese di 16 anni di Chicago. Nonostante la maggior parte dei suoi crimini siano semplici atti di vandalismo, il giovane decide di rubare una valigetta contenente della droga al suo rivale, Paco Moreno. Tutto va storto: il migliore amico di Michael, Carl Brenner, viene ucciso, e Michael, mentre tenta di sfuggire alla polizia, investe accidentalmente il fratello di Paco, un ragazzino di 8 anni che stava tornando a casa. Michael viene cos\u00ec inviato in un carcere minorile, dove incontra un ragazzino, Barry Horowitz, ovvero il suo compagno di cella. Il riformatorio \u00e8 controllato da una coppia di delinquenti, Lofgren, soprannominato \"Vichingo\", e Warren Jerome, soprannominato \"Tweety\". I due decidono di dare il benvenuto a Michael, provocandolo il pi\u00f9 possibile. Il tutto sfocia in una violenta rissa nella quale Michael riesce a stendere selvaggiamente i due delinquenti, diventando cos\u00ec il nuovo \"capo\" del riformatorio. Nel frattempo, per vendicare la morte di suo fratello, Paco stupra la ragazza di Michael, J.C. Walenski. Dopo aver sentito dello stupro, Michael vuole disperatamente vedere la ragazza, cos\u00ec lui e Horowitz tentano di evadere. Nonostante Michael riesca a sfuggire, Horowitz cade in un filo spinato venendo cos\u00ec catturato. Il giovane riesce ad incontrare la ragazza, e dopo un breve incontro, \u00e8 costretto a tornare in riformatorio.\nIntanto Paco viene condannato per stupro, e viene spedito nello stesso carcere minorile di Michael. Il personale del riformatorio \u00e8 pienamente consapevole del potenziale pericolo, ma siccome non ci sono altri posti disponibili, tentano in tutti i modi di trasferire il pi\u00f9 velocemente possibile Paco in un altro riformatorio. Nel frattempo Horowitz tenta di danneggiare Paco per Michael, impiantando del fertilizzante in una radio posta nella cella di Paco e Lofgren. Quando la carica esplode per\u00f2, quello a venire colpito \u00e8 il Vichingo, e Horowitz \u00e8 condannato ad un isolamento permanente, un destino che teme pi\u00f9 di ogni altro. Alla fine, nonostante il trasferimento di Paco sia organizzato, il messicano si scontra con Michael la notte prima. Al fine di evitare l'intervento del personale, Herrera, che era in pattuglia di notte, viene ingannato da Paco, che lo ferisce e lo rinchiude nella sua postazione. L'intero riformatorio \u00e8 quindi nel caos. I due si scontrano in una rissa all'ultimo sangue che vede Michael trionfare. L'irlandese decide per\u00f2 di non uccidere Paco, resistendo alla tentazione. Una volta trascinato il corpo davanti al personale, appena giunto sul luogo della rissa, l'irlandese torna nella sua cella, in un grido che \u00e8 un misto tra rimorso, gioia e dolore.\nAccoglienza.\nCon un budget di 5 milioni di dollari, la pellicola ne incass\u00f2 poco pi\u00f9 di 9 milioni al botteghino. Dalla critica il film fu accolto positivamente, con il critico Roger Ebert che elogi\u00f2 in particolare la grande regia."}
{"id": "1737522", "revid": "246700", "url": "https://it.wikipedia.org/wiki?curid=1737522", "title": "Jos\u00e9 Gon\u00e7alves (calciatore)", "text": ""}
{"id": "1737524", "revid": "2143911", "url": "https://it.wikipedia.org/wiki?curid=1737524", "title": "Meise", "text": "Meise \u00e8 un comune belga di abitanti nelle Fiandre (Brabante Fiammingo)."}
{"id": "1737530", "revid": "1632387", "url": "https://it.wikipedia.org/wiki?curid=1737530", "title": "Der Tanz Der Schatten", "text": "Der Tanz Der Schatten \u00e8 il primo EP della gothic metal band norvegese Theatre of Tragedy pubblicato nel 1996 appresso all'album a cui appartiene, \"Velvet Darkness They Fear\".\nLa pubblicazione di tale EP a suo tempo fece particolare successo divenendo il tormentone dei locali dark. Le liriche sono espresse in tedesco e, nell'EP \"A Rose for the Dead\" (1997), \u00e8 stato inserito un remake del brano avente le liriche in medio inglese e denominato \"As the Shadows Dance\"."}
{"id": "1737533", "revid": "2143911", "url": "https://it.wikipedia.org/wiki?curid=1737533", "title": "Merchtem", "text": "Merchtem \u00e8 un comune situato nella provincia belga del Brabante Fiammingo. Il comune comprende le frazioni di Brussegem, Hamme, Ossel, Peizegem e Merchtem. Il 9 luglio 2009 Merchtem aveva una popolazione di 15.298. La superficie totale \u00e8 di 36,72\u00a0km\u00b2 e ha una densit\u00e0 abitativa di 416 abitanti per km\u00b2.\nToponomastica.\nIl nome si \u00e8 probabilmente evoluto negli anni. Da Martinas (1040), Martines (1117), Marcines (1148), Mercten (1150), Merenthen (1186), Merchten (1218).\nSociet\u00e0.\nTradizioni e folclore.\nMerchtem \u00e8 noto per 'de steltenlopers', che sono delle persone che camminano su dei trampoli (fino a diversi metri dal suolo).Dopo una lotta interna, il gruppo \u00e8 diviso in due parti, 'Stichting Langevelde' e 'Stichting Jan Vaderhasselt'. Sono nati con le forti precipitazioni che allagano la parte del comune di Langevelde al fine di raggiungere il centro, e le persone usavano dei bastoni per camminare.\nTensioni linguistiche.\nIl 24 ottobre 2005, il comune ha tentato di fare vietare i cartelli ed affissioni in altre lingue oltre l'olandese sul mercato comunale; un'aggiunta mira a fare rispettare il carattere fiammingo del comune sul mercato pubblico ed a vietare l'insieme delle promozioni e degli slogan emesse dai commercianti ambulanti in una lingua oltre l'olandese, \u00e8 stato aggiunto al regolamento comunale di ordine interiore. Marino Keulen, allora ministro fiammingo degli affari interiori, giudica la misura non conforme alla legge, ha sospeso il decreto che non \u00e8 stato dunque mai applicato. Nell'agosto 2006, il consiglio comunale di Merchtem, presidente dal borgomastro della citt\u00e0, Eddie Di Block, membro del partito liberale fiammingo VLD, ha fatto vietare l'uso di tutta altra lingua che l'olandese a scuola tra affini, insegnanti e anche tra ragazzi. Ha giustificato questo decreto ricordando che le scuole comunali si trovano nel territorio fiammingo, l'insegnamento \u00e8 sovvenzionato per la Comunit\u00e0 fiamminga del Belgio.\nEconomia.\nNel comune si trova la vecchia Brouwerij Ginder-Ale . La vista sul villaggio di Merchtem \u00e8 caratterizzata dagli edifici della birreria, che ora sono stati trasformati in loft."}
{"id": "1737535", "revid": "599013", "url": "https://it.wikipedia.org/wiki?curid=1737535", "title": "Neil McCann", "text": ""}
{"id": "1737541", "revid": "2143911", "url": "https://it.wikipedia.org/wiki?curid=1737541", "title": "Opwijk", "text": "Opwijk \u00e8 un comune belga situato nelle Fiandre (Brabante Fiammingo), a Nord-Ovest della provincia. Il paese ha dal 1977 un borgo con Mazenzele e conta circa 13.500 abitanti.\nGeografia fisica.\nIl comune fa parte del Diamante fiammingo e della regione geografica Kouters Brabante.\nSi trova ad una distanza di 20\u00a0km dalla capitale Bruxelles e da Mechelen e ad una distanza di 12\u00a0km dalle citt\u00e0 di Aalst e Dendermonde.\nOltre alla stessa Opwijk, la municipalit\u00e0 comprende altri tre centri che sono Droeshout (situato a Sud-Ovest a circa 2\u00a0km da Opwijk), Mazenzele (situato anch'esso a Sud-Ovest a circa 4\u00a0km da Opwijk) e Nijverseel (situato a ovest a circa 3\u00a0km dal Opwijk)."}
{"id": "1737544", "revid": "838137", "url": "https://it.wikipedia.org/wiki?curid=1737544", "title": "Ferenc Csik", "text": "Specializzato nello stile libero ha vinto la medaglia d'oro nei 100\u00a0m sl ai Giochi olimpici di Berlino 1936, in aggiunta al bronzo nella staffetta 4x200\u00a0m sl.\n\u00c8 diventato uno dei Membri dell'International Swimming Hall of Fame.\n\u00c8 stato primatista mondiale della staffetta 4x100\u00a0m sl."}
{"id": "1737546", "revid": "98262", "url": "https://it.wikipedia.org/wiki?curid=1737546", "title": "Solar-b", "text": ""}
{"id": "1737551", "revid": "1305772", "url": "https://it.wikipedia.org/wiki?curid=1737551", "title": "Overijse", "text": "Overijse \u00e8 una municipalit\u00e0 nella provincia del Brabante Fiammingo. La municipalit\u00e0 costituisce dalla Citt\u00e0 di Overijse e le comunite di Eizer, Maleizen, Jezus-Eik, Tombeek e Terlanen. La municipalit\u00e0 aveva una populazione di 24410 a 31 Dicembre 2008. L'area totale e 44.43km2, che da una densita di populazione di 549 abitanti per chilometriqudrati. Overijse e circondato da un bosco grande, Zoni\u00ebnwoud/For\u00eat de Soignes.\nLa lingua ufficiale e olandese. Gli abitanti che parlano francese sono rappresentati da 8 membri del consiglio formato da 27 posti. Secondo il censimento del 2008, Overijse \u00e8 abitata da 4842 espatriati, compresi da 1236 olandesi, 766 inglesi, 505 tedeschi, 311 francesi e 295 italiani.\nOverijse deve il suo nome al fiume Ijse che scorre attraverso la citt\u00e0.\nAll'interno del territorio comunale c'\u00e8 il Lago di Genval."}
{"id": "1737552", "revid": "107311", "url": "https://it.wikipedia.org/wiki?curid=1737552", "title": "Den Tanz Den Schatten", "text": ""}
{"id": "1737554", "revid": "110157", "url": "https://it.wikipedia.org/wiki?curid=1737554", "title": "Pepingen", "text": "Pepingen \u00e8 un comune belga di 4.357 abitanti nelle Fiandre (Brabante Fiammingo). Si trova nella zona agricola del Pajottenland. Nel 1977, a seguito della fusione di comuni avvenuta in Belgio, si \u00e8 unificato con i comuni di Beert, Bellingen, Bogaarden, Elingen, Heikruis. "}
{"id": "1737557", "revid": "599013", "url": "https://it.wikipedia.org/wiki?curid=1737557", "title": "Bruno Aguiar", "text": ""}
{"id": "1737558", "revid": "767487", "url": "https://it.wikipedia.org/wiki?curid=1737558", "title": "Roosdaal", "text": "Roosdaal \u00e8 un comune belga di 10.788 abitanti nelle Fiandre (Brabante Fiammingo)."}
{"id": "1737559", "revid": "287204", "url": "https://it.wikipedia.org/wiki?curid=1737559", "title": "Basilica di Santa Maria", "text": ""}
{"id": "1737560", "revid": "32428", "url": "https://it.wikipedia.org/wiki?curid=1737560", "title": "Joos B\u00fcrgi", "text": ""}
{"id": "1737566", "revid": "110157", "url": "https://it.wikipedia.org/wiki?curid=1737566", "title": "Sint-Genesius-Rode", "text": "Sint-Genesius-Rode (in francese \"Rhode-Saint-Gen\u00e8se\") \u00e8 un comune belga di 17.975 abitanti nelle Fiandre (Brabante Fiammingo)."}
{"id": "1737567", "revid": "15649396", "url": "https://it.wikipedia.org/wiki?curid=1737567", "title": "Rhode-Saint-Gen\u00e8se", "text": ""}
{"id": "1737574", "revid": "767487", "url": "https://it.wikipedia.org/wiki?curid=1737574", "title": "Andrew Driver", "text": "Carriera.\nDriver, dopo aver giocato per le giovanili dell'Oldham, si trasfer\u00ec ad Edimburgo con i suoi genitori e venne preso dall'Hearts. Nell'agosto del 2006, dopo un buon precampionato, firm\u00f2 l'estensione del contratto che lo legava ai maroons di Edimburgo per i 5 anni seguenti. Il 26 agosto 2006 debutt\u00f2 in campionato contro l'Inverness, giocando per quindici minuti, e segnando un gol a quattro minuti dall'ingresso in campo. Inoltre, segn\u00f2 un altro gol, su calcio di punizione, nella vittoria per 1-3 rifilata al Celtic il 29 aprile 2007.\nNazionale.\nDriver ha partecipato ai Mondiali Under-21 di Svezia avvenuti nel luglio 2009 con la nazionale inglese Under-21, raggiungendo le finali dove gli inglesi sono stati battuti dalla Germania"}
{"id": "1737575", "revid": "110157", "url": "https://it.wikipedia.org/wiki?curid=1737575", "title": "Sint-Pieters-Leeuw", "text": "Sint-Pieters-Leeuw (in francese \"Leeuw-Saint-Pierre\") \u00e8 un comune belga di 30.929 abitanti nelle Fiandre (Brabante Fiammingo)."}
{"id": "1737576", "revid": "15649514", "url": "https://it.wikipedia.org/wiki?curid=1737576", "title": "Leeuw-Saint-Pierre", "text": ""}
{"id": "1737580", "revid": "110157", "url": "https://it.wikipedia.org/wiki?curid=1737580", "title": "Steenokkerzeel", "text": "Steenokkerzeel \u00e8 un comune belga di 12.090 abitanti nelle Fiandre (Brabante Fiammingo)."}
{"id": "1737582", "revid": "123960559", "url": "https://it.wikipedia.org/wiki?curid=1737582", "title": "Angelo Messedaglia", "text": "Fu senatore del Regno d'Italia nella XV legislatura.\nA lui \u00e8 dedicato il Liceo scientifico statale Angelo Messedaglia di Verona.\nVita.\nAngelo Messedaglia nacque a Villafranca di Verona il 2 novembre del 1820, all'epoca nel Regno Lombardo Veneto. Diplomato presso il \"Cesareo Regio Convitto in Sant'Anastasia\" (attuale \"Liceo-Ginnasio Scipione Maffei\"), si laure\u00f2 in utroque iure presso l'Universit\u00e0 degli Studi di Pavia, dove inizi\u00f2 la sua carriera di docente. Negli anni successivi insegn\u00f2 a Padova e a Roma.\nConvinto sostenitore degli ideali risorgimentali, denunci\u00f2 la repressione austriaca contro la popolazione veronese dopo l'annessione del Veneto all'Italia nel 1866. Amico di Marco Minghetti e Quintino Sella, fu sostenitore della Destra, nelle cui file sedette in Parlamento come Deputato fra il 1866 e il 1882.\nApprezzato per le sue competenze giuridiche, tributarie e statistiche, rifiut\u00f2 la carica di ministro che gli venne offerta, preferendo dedicarsi completamente allo studio.\nProprio i molti interessi culturali sono la principale caratteristica di Messedaglia: conosceva pi\u00f9 lingue, sia straniere sia antiche; pubblic\u00f2 non soltanto studi statistici ed economici, ma anche scritti omerici e traduzioni in italiano di poesie di Henry Wadsworth Longfellow e di Thomas Moore. Fu in contatto con Carducci e Fogazzaro, in amicizia con il poeta vicentino Giacomo Zanella, traduttore anche lui di H.W. Longfellow.\nMembro di varie Accademie italiane e straniere, ricopr\u00ec la carica di Presidente dell'Accademia dei Lincei fino al giorno della morte.\n\u00c8 considerato il precursore delle moderne facolt\u00e0 di Scienze Politiche per via delle sue proposte di introdurre un piano organico di studi politico-amministrativi nell'ambito delle Facolt\u00e0 di Giurisprudenza. Larga parte della sua produzione \u00e8 attualmente conservata alla Biblioteca Civica di Verona, su affidamento del nipote Luigi."}
{"id": "1737584", "revid": "599013", "url": "https://it.wikipedia.org/wiki?curid=1737584", "title": "Steve Banks", "text": ""}
{"id": "1737585", "revid": "158286", "url": "https://it.wikipedia.org/wiki?curid=1737585", "title": "Pieve di San Giovanni Battista in Jerusalem a San Donnino", "text": ""}
{"id": "1737586", "revid": "110157", "url": "https://it.wikipedia.org/wiki?curid=1737586", "title": "Ternat (Belgio)", "text": "Ternat \u00e8 un comune belga di 21.553 abitanti nelle Fiandre (Brabante Fiammingo)."}
{"id": "1737590", "revid": "72811", "url": "https://it.wikipedia.org/wiki?curid=1737590", "title": "Card Captor Sakura Single Collection", "text": ""}
{"id": "1737592", "revid": "110157", "url": "https://it.wikipedia.org/wiki?curid=1737592", "title": "Wezembeek-Oppem", "text": "Wezembeek-Oppem \u00e8 un comune belga della provincia del Brabante Fiammingo, nella regione delle Fiandre.\nGeografia fisica.\nIl comune di Wezembeek-Oppem \u00e8 situato nella zona di Halle-Vilvoorde e nella circoscrizione elettorale e giudiziaria bilingua di Bruxelles-Halle-Vilvoorde. \u00c8 uno dei comuni a facilitazione linguistica.\nSi trova ad est di Bruxelles, al confine con i comuni di Kraainem e Woluwe-Saint-Pierre, all'uscita 2 del Ring R.0 attorno a Bruxelles ed \u00e8 accessibile grazie alla rete STIB con il tram 39 (Montgomery-Stockel-Ban Eik) e gli autobus 76 (Kraainem - Oppem) e 77 (Kraainem - Hippodrome).\nSituato vicino all'aeroporto di Bruxelles, il comune subisce l'inquinamento acustico delle attivit\u00e0 aeroportuali, suscitando lo scontento di numerosi cittadini da quando il ministro Bert Anciaux ha decretato un piano per regolare il traffico aereo nel 2004. Gran parte del traffico aereo \u00e8 stato infatti spostato dai comuni a nord di Bruxelles verso quelli dell'est, dei quali fanno parte Kraainem, Woluwe e Wezembeek-Oppem. Dopo diverse vicende giudiziarie, il piano \u00e8 stato rimpiazzato a fine gennaio 2009 con un nuovo schema che rientra nel quadro di un piano federale di gestione dell'inquinamento acustico legato al traffico aereo che \u00e8 stato adottato il 19 dicembre 2008.\nPolitica e amministrazione.\nIl sindaco di Wezembeek-Oppem, dal 1994, \u00e8 il Barone Fran\u00e7ois van Hoobrouck d'Aspre. Fa anche parte del consiglio provinciale del Brabante Fiammingo, con il gruppo politico UF-MR, ed \u00e8 membro del partito MR (Movimento Riformatore) e senatore supplente MR da giugno 2007.\nInoltre \u00e8 anche il fondatore e vicepresidente dell'\"Union Belge Contre les Nuisances des Avions\" (Unione Belga contro l'inquinamento degli aerei).\nAlle elezioni comunali, la lista dell\"'Union des francophones\" (UF - Unione dei francofoni) ha ottenuto 10 seggi su 23 (41,7%) nell'Ottobre 1994, 16 seggi su 23 (53,8%) nell'ottobre 2000 e 18 seggi nel 2006.\nNell'ottobre 2006, la lista del Sindaco LB-UF ha ottenuto 18 seggi su 23 (76%). Durante queste elezioni non \u00e8 stato eletto nessun assessore fiammingo."}
{"id": "1737594", "revid": "599013", "url": "https://it.wikipedia.org/wiki?curid=1737594", "title": "Christian Nad\u00e9", "text": ""}
{"id": "1737600", "revid": "72811", "url": "https://it.wikipedia.org/wiki?curid=1737600", "title": "Card Captor Sakura Single Collection 2", "text": ""}
{"id": "1737604", "revid": "767487", "url": "https://it.wikipedia.org/wiki?curid=1737604", "title": "Comunit\u00e0 montana Media Valle del Serchio", "text": "La Comunit\u00e0 montana della Mediavalle del Serchio \u00e8 un'istituzione che raggruppa al suo interno solo pochi comuni montani della Lucchesia compresi tra l'Appennino tosco-emiliano e le Alpi Apuane."}
{"id": "1737605", "revid": "110157", "url": "https://it.wikipedia.org/wiki?curid=1737605", "title": "Wemmel", "text": "Wemmel \u00e8 un comune belga di 14.996 abitanti nelle Fiandre (Brabante Fiammingo)."}
{"id": "1737609", "revid": "110157", "url": "https://it.wikipedia.org/wiki?curid=1737609", "title": "Vilvoorde", "text": "Vilvoorde (in francese Vilvorde) \u00e8 un comune belga di 37.964 abitanti nelle Fiandre (Brabante Fiammingo).\nStoria.\nDagli scavi eseguiti nella Basilica di San Pietro a Roma, i cui risultati sono stati pubblicati in due volumi nel 1951, tra le monete rinvenute \u00e8 presente anche un \"grosso\" in argento, a nome di Giovanna di Brabante (1392-1406), coniato nella zecca di Vilvorde.\nComune alle porte di Bruxelles ed enclave islamista da cui sono partiti i maggiori flussi di foreign fighters diretti dal Belgio in Siria per arruolarsi nelle file dello Stato Islamico. "}
{"id": "1737610", "revid": "15650008", "url": "https://it.wikipedia.org/wiki?curid=1737610", "title": "Vilvorde", "text": ""}
{"id": "1737612", "revid": "1573940", "url": "https://it.wikipedia.org/wiki?curid=1737612", "title": "Chiesa di Sant'Antonio Abate (Saronno)", "text": "La chiesa di Sant'Antonio abate \u00e8 un edificio religioso di Saronno. Le prime notizie documentate del tempio risalgono al 1385. Nel 1576, in occasione dell'epidemia di peste, fu costruito un lazzaretto attiguo.\nNotevoli sono tre nicchie ricavate sulle pareti. In una \u00e8 sistemata una reliquiario contenente alcune ossa di appestati ed una scultura di Sant'Antonio, nella seconda una statua di San Rocco e nella terza una statua in marmo riproducente San Giovanni.\nNell'abside c'\u00e8 una scultura in marmo della Madonna e una statua di Sant'Ambrogio.\nLa facciata \u00e8 decorata con un mosaico che rappresenta Sant'Antonio, posato durante i restauri eseguiti tra il 1966 ed il 1967.\nOgni anno, il 17 gennaio, nei suoi pressi si tiene l'antichissima Sagra di Sant'Antonio, con la benedizione degli animali."}
{"id": "1737613", "revid": "15650049", "url": "https://it.wikipedia.org/wiki?curid=1737613", "title": "Tirlemont", "text": ""}
{"id": "1737617", "revid": "123397123", "url": "https://it.wikipedia.org/wiki?curid=1737617", "title": "Amy Heckerling", "text": "Biografia.\nNata nel Bronx, ha studiato alla High School of Art and Design di Manhattan ed in seguito ha studiato cinematografia alla New York University, per poi laurearsi all'American Film Institute. Debutta alla regia nel 1982 con \"Fuori di testa\".\nSempre indirizzata verso il genere commedia nel 1985 dirige \"Ma guarda un po' 'sti americani\", ma conosce un enorme successo al botteghino nel 1989 grazie al film \"Senti chi parla\", di cui dirige anche il sequel del 1990 \"Senti chi parla 2\". Altra commedia di successo \u00e8 \"Ragazze a Beverly Hills\", commedia che si ispira al romanzo di Jane Austen, \"Emma\". Dal film viene tratta una serie televisiva omonima, di cui la regista \u00e8 creatrice e produttrice.\nNel 2007, dopo anni di inattivit\u00e0, torna dietro alla macchina da presa per dirigere Michelle Pfeiffer e Paul Rudd nella commedia \"2 Young 4 Me - Un fidanzato per mamma\", commedia che per\u00f2 non passa nelle sale cinematografiche italiane, bens\u00ec direttamente per il mercato home video.\nSi \u00e8 sposata due volte: prima dal 1981 al 1983 con David Brandt e nel 1984 con il regista Neal Israel da cui ha divorziato dopo pochi mesi. Durante questo secondo matrimonio nasce Mollie (1985), che risulter\u00e0 poi essere figlia in realt\u00e0 di Harold Ramis. Mollie Israel \u00e8 la cantante del gruppo rock The Lost Patrol."}
{"id": "1737625", "revid": "80565", "url": "https://it.wikipedia.org/wiki?curid=1737625", "title": "Virtis", "text": ""}
{"id": "1737626", "revid": "767487", "url": "https://it.wikipedia.org/wiki?curid=1737626", "title": "A Rose for the Dead", "text": "A Rose for the Dead \u00e8 un EP della gothic metal band norvegese Theatre of Tragedy, pubblicato nel 1997 da Massacre Records.\nDescrizione.\nPu\u00f2 essere definito come l'ultimo lavoro della band di matrice death/doom prima della definitiva svolta gothic metal. L'EP \u00e8 composto da due brani originariamente previsti nella tracklist di \"Velvet Darkness They Fear\" e poi non utilizzati per mancanza di tempo, una rivisitazione con testo modificato del brano \"Der Tanz Der Schatten\" e due remix ad opera di Bruno Kramm dei Das Ich. \u00c8 inoltre presente una cover del brano \"Decades\" originariamente inciso dai Joy Division nell'album \"Closer\"."}
{"id": "1737630", "revid": "15756", "url": "https://it.wikipedia.org/wiki?curid=1737630", "title": "Comunit\u00e0 montana Alta Versilia", "text": "La Comunit\u00e0 montana Alta Versilia era una comunit\u00e0 montana della Toscana che si estendeva sui territori della Provincia di Lucca e di quella di Massa-Carrara. La comunit\u00e0 nacque ufficialmente nel 1981 dalla scissione della Comunit\u00e0 montana Apuo-Versiliese; inizialmente costituita dai soli comuni di Seravezza e Stazzema, nel 2002 ne entrono a far parte anche i comuni parzialmente montani di Camaiore e Montignoso.\nLa comunit\u00e0 montana aveva una superficie di 22.135 ha, di cui 14.965 ha di aree tipicamente montane, ed una popolazione di 56.302 abitanti, di cui 18.103 residenti nelle aree montane.\nPer effetto della L.R. 26.6.2008, n. 37 e del D.Lgs. n. 267 del 18-8-2000 la Comunit\u00e0 montana Alta Versilia \u00e8 stata sostituita dall'Unione dei comuni della Versilia, a cui attualmente aderiscono solamente i comuni della Provincia di Lucca di Camaiore, Seravezza e Stazzema. \nIn quest'area sono presenti alcune celebri cave di marmo. Da diversi anni, a causa dell'elevato impatto paesaggistico ed ambientale in un territorio ricco di biodiversit\u00e0 e geodiversit\u00e0 come quello delle Alpi Apuane, la filiera del marmo \u00e8 oggetto di un'aspra battaglia ambientalista per la chiusura delle cave."}
{"id": "1737631", "revid": "46291", "url": "https://it.wikipedia.org/wiki?curid=1737631", "title": "Pinguicula gigantea", "text": "Pinguicula gigantea (H. Luhrs 1996) \u00e8 una pianta carnivora tropicale appartenente alla famiglia Lentibulariaceae, nativa del Messico. I suoi fiori sono di colore bianco, anche se sono state identificate variet\u00e0 dal fiore blu.\nMorfologia.\nFoglie e carnivorosit\u00e0.\nDiversamente dalle altre specie di \"Pinguicula\", la \"P. gigantea\" presenta le ghiandole che secernono la colla e gli enzimi su entrambe le pagine fogliari.\nLe sue foglie sono tra le pi\u00f9 grandi di tutto il genere \"Pinguicula\".\nFiori.\nI fiori presentano corolla zigomorfa. Le variet\u00e0 di questa specie differiscono solo per la diversa colorazione del fiore: bianco o blu.\nDormienza ed inverno.\nP. gigantea \u00e8 una pinguicula tropicale. quindi il suo periodo di dormienza non \u00e8 regolata dalla temperatura o dalla luce, ma dalla mancanza di umidit\u00e0. In Messico l'inverno \u00e8 caratterizzato da bassissime precipitazioni, e per sopravvivere la pinguicula forma delle rosette di foglie non carnivore. In primavera la pianta si sveglia, produce nuove foglie carnivore e fiorisce.\nDistribuzione e habitat.\n\u00c8 originaria dello stato messicano di Oaxaca, nel Messico sud-occidentale e vive ad una altitudine di circa 688 metri."}
{"id": "1737636", "revid": "59976", "url": "https://it.wikipedia.org/wiki?curid=1737636", "title": "Vicipaedia", "text": ""}
{"id": "1737638", "revid": "80339", "url": "https://it.wikipedia.org/wiki?curid=1737638", "title": "Processo sedimentario", "text": ""}
{"id": "1737639", "revid": "35813", "url": "https://it.wikipedia.org/wiki?curid=1737639", "title": "Eric XIV di Svezia", "text": ""}
{"id": "1737641", "revid": "110157", "url": "https://it.wikipedia.org/wiki?curid=1737641", "title": "Berlaar", "text": "Berlaar \u00e8 un comune belga di 11.034 abitanti nelle Fiandre (Provincia di Anversa).\nSuddivisioni.\nIl comune \u00e8 costituito dai seguenti distretti:"}
{"id": "1737642", "revid": "1877829", "url": "https://it.wikipedia.org/wiki?curid=1737642", "title": "Florence Knapp", "text": ""}
{"id": "1737643", "revid": "767487", "url": "https://it.wikipedia.org/wiki?curid=1737643", "title": "Gummo", "text": "Gummo \u00e8 un film statunitense del 1997 di genere drammatico e grottesco, scritto e diretto da Harmony Korine. \u00c8 stato coprodotto dalla Indipendent Pictures e dalla Fine Line Features.\nTitolo.\nIl titolo allude a Gummo Marx. Membro del gruppo comico dei Fratelli Marx che li abbandon\u00f2 prima del successo.\nTrama.\nIn \"Gummo\" si intrecciano le storie di diversi personaggi. La narrazione si basa su una premessa: il 3 aprile 1974 la citt\u00e0 di Xenia, in Ohio, \u00e8 stata colpita da un tornado devastante. La catastrofe ha ridotto i cittadini ad una comunit\u00e0 white trash dominata da noia, nichilismo e razzismo.In questo contesto agiscono i personaggi:\nCast.\nLa scelta del cast, secondo le dichiarazioni del regista, \u00e8 stata determinata da due fattori: l'aspetto degli attori e le emozioni che suscitano. Il modo di leggere le battute \u00e8 passato in secondo piano.\nKorine ha inserito nel cast alcuni abitanti di Nashville con cui \u00e8 cresciuto. Nella sua visione, solo gli attori non professionisti possono restituire allo spettatore parti dello stesso.\nInterpretazioni.\n\"Gummo\" si presta a pi\u00f9 interpretazioni.\nLettura nietzschiana.\nRoberto Corr\u00eaa Scienza e Eduardo Yuji Yamamoto hanno interpretato il film come una critica alla societ\u00e0 occidentale di fine Novecento. Nella loro lettura, il film esemplifica diversi concetti della filosofia di Nietzsche:\nColonna sonora.\nLa colonna sonora comprende sia brani registrati appositamente per il film che composizioni non originali.La maggior parte delle canzoni sono riconducibili al metal estremo e affini (heavy metal, hardcore punk, black metal, death metal, power violence, grindcore, stoner metal, sludge metal, industrial metal). Le altre rientrano nei generi del dark ambient, della drum and bass, del bluegrass, del folk e della musica classica.\nIl CD \"Gummo\" con la colonna sonora \u00e8 stato rilasciato negli Stati Uniti d'America il 7 novembre 1997 dalla London Records e dalla PolyGram Records. \u00c8 stato pubblicato nel Regno Unito il 29 giugno 1998 dalla Domino Records.\n\u00c8 stato ristampato nel 2007 dalla EMI.\nTracce escluse dalla tracklist.\nLe tracce escluse dalla tracklist del CD sono: \nDistribuzione.\nLa distribuzione di \"Gummo\" come film indipendente nelle sale cinematografiche internazionali \u00e8 avvenuta soprattutto nel 1997 e nel 1998.\nAccoglienza.\nCritica.\nPresentato il 4 settembre 1997 alla Settimana internazionale della critica, \"Gummo\" scaten\u00f2 una reazione negativa nel pubblico. Per la crudezza delle scene e delle tematiche affrontate, i primi recensori lo ritennero freddo e spietato.\nIncassi.\nIl film \u00e8 stato realizzato con il budget di $1,3 milioni. Ha incassato nelle sale del Nord America $116.799.\n\"The Diary of Anne Frank II\".\nQuello stesso anno Korine mont\u00f2 per un'esposizione artistica \"The Diary of Anne Frank Part II\", un corto di 40 minuti proiettato su tre schermi contemporaneamente realizzato assemblando scene originariamente concepite per \"Gummo\", lo stesso Korine lo ha definito un seguito ed un'opera complementare a \"Gummo\" aggiungendo inoltre di avere abbastanza materiale non inserito nella versione finale che basterebbe per realizzare altri due lungometraggi."}
{"id": "1737648", "revid": "204012", "url": "https://it.wikipedia.org/wiki?curid=1737648", "title": "Reumatismo articolare acuto", "text": ""}
{"id": "1737654", "revid": "123223101", "url": "https://it.wikipedia.org/wiki?curid=1737654", "title": "Campionato italiano serie A di tamburello a muro", "text": "Il campionato italiano serie A di tamburello a muro \u00e8 la massima competizione italiana di tamburello a muro.\nStoria.\nIn origine questa competizione si denominava \"Torneo di tamburello a muro del Monferrato\" ma poi con la partecipazione di squadre provenienti da altre zone s'\u00e8 costituito il campionato italiano serie A."}
{"id": "1737655", "revid": "1543377", "url": "https://it.wikipedia.org/wiki?curid=1737655", "title": "Comunit\u00e0 montana Area Lucchese", "text": "La Comunit\u00e0 montana Area Lucchese era una delle comunit\u00e0 montane della Regione Toscana.\nLa comunit\u00e0 era formata da quattro comuni, due tipicamente montani come Pescaglia e Villa Basilica e due parzialmente montani come Capannori ed il capoluogo provinciale Lucca. La popolazione complessiva \u00e8 di 8.256 abitanti.\nIl territorio era formato da tre diverse zone: i Monti Pisani nella parte meridionale, le Pizzorne - Tubbiano nella parte settentrionale e le Alpi Apuane nella zona nord-occidentale.\nIl territorio era caratterizzato dalla presenza di numerosi edifici religiosi, in particolari delle pievi che nel Medioevo costituivano, oltre che centri religiosi, anche sedi di autorit\u00e0 territoriali di tipo politico e centri economici di scambio commerciale.\nLa Comunit\u00e0 montana Area Lucchese Zona N \u00e8 confluita nella Comunit\u00e0 Montana della Mediavalle del Serchio, oggi Unione dei Comuni della Media Valle del Serchio."}
{"id": "1737660", "revid": "767487", "url": "https://it.wikipedia.org/wiki?curid=1737660", "title": "Mystery to Me", "text": "Mystery to Me \u00e8 l'ottavo album del gruppo rock dei Fleetwood Mac, pubblicato nel 1973. Contiene una cover del brano \"For Your Love\", dall'album omonimo degli \"The Yardbirds\".\nTracce.\nNel testo del brano \"Emerald Eyes\" \u00e8 contenuta la frase che d\u00e0 il titolo all'album."}
{"id": "1737668", "revid": "1573940", "url": "https://it.wikipedia.org/wiki?curid=1737668", "title": "Velodromo di Manchester", "text": "Il velodromo di Manchester \u00e8 una struttura sportiva a Manchester, in Inghilterra.\n\u00c8 stato aperto nel settembre 1994 ed \u00e8 uno dei pi\u00f9 importanti velodromi del Regno Unito."}
{"id": "1737673", "revid": "173469", "url": "https://it.wikipedia.org/wiki?curid=1737673", "title": "Maria Teresa Carlotta di Francia", "text": ""}
{"id": "1737676", "revid": "2161976", "url": "https://it.wikipedia.org/wiki?curid=1737676", "title": "Unusual", "text": "Unusual \u00e8 un album di Giuni Russo pubblicato postumo nel 2006 a cura di Maria Antonietta Sisini. Il progetto comprende un disco-tributo a cui hanno partecipato svariati artisti italiani e internazionali, unitamente ad un DVD che ripropone una sintesi del concerto tenuto dall'artista all'Auditorium di Milano nel 2001.\nIl disco.\nA due anni dalla prematura scomparsa di Giuni Russo, la sua coautrice nonch\u00e9 produttrice Maria Antonietta Sisini concepisce questo tributo nell'intento di realizzare uno dei maggiori desideri musicali della compianta artista siciliana, e cio\u00e8 quello di duettare con i suoi colleghi; desiderio che si era concretizzato in una sola occasione, nel 1987, anno in cui Giuni chiam\u00f2 Donatella Rettore a duettare con lei in \"Adrenalina\".\nIl titolo dell'album vuole descriverne il contenuto come abbastanza \"inusuale\". Gli artisti che duettano virtualmente in questo tributo sono: Toni Childs in \"Morir\u00f2 d'amore\", Caparezza in \"Una vipera sar\u00f2\", Franco Battiato in \"Strade parallele\" (\"Aria siciliana\") e ne \"La sua figura\", Lene Lovich in \"Moro perch\u00e9 non moro\", la debuttante Elena Vittoria in \"Love is a woman\", Vladimir Luxuria in \"Illusione,\" la giovane rock band al femminile delle MAB in \"Adrenalina\", i Megahertz in \"Un'estate al mare\". Il brano \"La sposa\" vede l'accompagnamento de coro delle Carmelitane scalze di Milano. \nIl disco contiene anche l'inedita \"American man\", un'eccellente prova vocale di Giuni Russo risalente al 1979.\nAl tributo avrebbero dovuto partecipare sia Alice che Ivan Cattaneo, i quali hanno infine scelto di non aderire a causa di alcune divergenze con la produttrice. La stessa Maria Antonietta Sisini si dichiar\u00f2 poi dispiaciuta dell'assenza di Alice, in quanto amica ventennale della Russo.\nIl DVD presenta invece una sintesi del concerto tenuto da Giuni Russo all'Auditorium di Milano il 4 aprile 2001."}
{"id": "1737681", "revid": "339392", "url": "https://it.wikipedia.org/wiki?curid=1737681", "title": "Museo Civico Guido Sutermeister", "text": ""}
{"id": "1737682", "revid": "1652635", "url": "https://it.wikipedia.org/wiki?curid=1737682", "title": "Piattaforma petrolifera", "text": "Una piattaforma petrolifera \u00e8 un'imponente struttura utilizzata per l'esplorazione di aree marine in cui sono locati potenziali giacimenti di idrocarburi. Allo stesso tempo le piattaforme vengono utilizzate anche per la perforazione di pozzi petroliferi, nel caso sia stata provata l'esistenza del giacimento. Una volta terminato il pozzo, la piattaforma pu\u00f2 essere usata per estrarre idrocarburi dallo stesso, oppure pu\u00f2 essere spostata in un'altra localit\u00e0 per eseguire una nuova perforazione.\nTipi di piattaforme petrolifere.\nEsse sono classificate essenzialmente in due macrocategorie:\nEntrambe le categorie condividono alcune strutture:\nPiattaforme di perforazione.\nSono degli impianti polivalenti. Hanno un utilizzo diversificato nonostante siano state concepite essenzialmente per la perforazione di pozzi petroliferi. In realt\u00e0 queste piattaforme potrebbero anche essere usate per produrre idrocarburi una volta che il pozzo \u00e8 stato completato. Di norma, per quanto grandi, hanno dimensioni inferiori alle piattaforme di produzione e soprattutto quelle di nuova concezione sono in grado di muoversi in modo autonomo o quasi, mentre le piattaforme di produzione no. Per questo motivo sono considerate dei natanti in quanto munite di motori il cui compito principale non \u00e8 provvedere allo spostamento del mezzo, ma anzi quello di tenerlo il pi\u00f9 possibile fermo sulla verticale del pozzo da perforare.\nClassificazione delle piattaforme di perforazione.\nOggi giorno \u00e8 molto difficile trovare nuovi impianti di perforazione fissi. Ci\u00f2 \u00e8 dovuto al fatto che la ricerca degli idrocarburi si sposta sempre pi\u00f9 verso gli alti fondali dove sarebbe molto complesso e costoso riuscire a realizzare strutture fisse. Perci\u00f2 ormai tutti gli impianti di perforazione sono in grado di spostarsi. Essi sono divisi in jackup e semisub (semisommergibili).\nI jack-up sono strutture semimovibili ampiamente utilizzate per la perforazione in aree marine con scarsa profondit\u00e0 delle acque. Sono composte principalmente da uno scafo (hull) sorretto da gambe, quasi sempre in numero di tre. Per spostare il jack-up da un punto all'altro le gambe vengono retratte. Durante i trasferimenti i jackup galleggiano sul proprio scafo tenendo le gambe sollevate. Il jackup pu\u00f2 essere trainato da rimorchiatori, di solito tre, o essere auto movibile. Una volta posizionato sulla verticale del fondale marino in cui iniziare la perforazione del pozzo, le gambe scorrono verso il fondo attraverso lo scafo e vengono affondate nel fondale marino. A questo punto le gambe sono vincolate e lo scafo pu\u00f2 scorrere lungo esse risalendo al di sopra del livello della superficie marina. Lo scafo viene sollevato fino ad un'altezza tale da garantire che eventuali onde di tempesta non vadano ad impattare su di esso. \nI semisommergibili sono considerati a tutti gli effetti dei natanti, infatti sono detti mezzi flottanti proprio per la loro capacit\u00e0 di galleggiare e navigare abbastanza agevolmente. Dalla met\u00e0 degli anni ottanta in poi i semisub sono stati costruiti come dei catamarani. Queste piattaforme sono anch'esse realizzate con un piano che ospita tutte le attrezzature di perforazione installato su colonne che a loro volta poggiano su degli scafi sommersi, permettendo il galleggiamento. Sono pi\u00f9 grandi dei jack-up e possono lavorare in fondali molto pi\u00f9 profondi, attualmente fino a circa 3000 metri, contro i 150-200 metri di massima profondit\u00e0 dei jack-up. Questi mezzi sono muniti di eliche alimentate da motori elettrici. Questi apparecchi sono definiti \"thruster\", ossia generatori di spinta, e servono a mantenere dinamicamente il natante in posizione contrastando le correnti marine e i venti di superficie. Tutti i semisub sono muniti di eliche, per\u00f2 non tutti possono utilizzarle in questo modo. Infatti con i thruster il mezzo pu\u00f2 operare in posizionamento dinamico e riuscire a rimanere perfettamente sulla verticale del pozzo senza l'ausilio di ancore. I semisub pi\u00f9 vecchi usavano queste eliche solo per rendere pi\u00f9 veloci i trasferimenti e dunque la forza dei thrusters, sommata a quella dei rimorchiatori, rendeva le tratte pi\u00f9 rapide. Oggigiorno le eliche hanno il compito principale di tenere fermo il mezzo e funzionare come propulsori ausiliari oppure autonomi nel caso non ci si sposti con i rimorchiatori. Ad ogni modo il mezzo quando perfora \u00e8 sempre ancorato. Le ancore possono essere otto o nove in funzione della forma dell'impianto che, visto dall'alto, pu\u00f2 avere una forma triangolare ed avere tre ancore per spigolo, oppure quadrata o rettangolare ed avere 2 ancore per spigolo. La piattaforma \u00e8 progettato in modo che se una delle ancore dovesse cedere le altre riescano comunque a mantenerlo in postazione. In funzione della massima profondit\u00e0 d'acqua in cui pu\u00f2 operare e in base al tipo di eliche, i semisub vengono classificati in generazioni. Attualmente si \u00e8 arrivati alla sesta generazione, si tratta di piattaforme autopropulse in grado di lavorare in posizionamento dinamico e circa 3000 metri di fondale, se non maggiore.\nPiattaforme di produzione.\nSono impianti decisamente imponenti, costruiti o assemblati nei pressi del pozzo da mettere in produzione. Esse sono solidali al fondale marino in quanto fissate allo stesso per mezzo di pali e fondazioni di notevoli dimensioni che garantiscono un grado di vincolo molto elevato. Questo permette alle piattaforme di produzione di resistere e non collassare anche in condizioni di mare molto sfavorevoli e di poter continuare l'estrazione degli idrocarburi praticamente in ogni condizione climatica. Tuttavia questo \u00e8 anche un limite perch\u00e9, diversamente dalle piattaforme di perforazione, non possono essere spostate agevolmente in quanto ci\u00f2 richiederebbe di smontarle completamente e riassemblarle in un altro sito nel momento dell'esaurimento del giacimento. Di norma occorrono tre anni per realizzare uno di questi impianti quindi una piattaforma di produzione rimane sempre nello stesso posto. Comunemente da un'unica piattaforma vengono realizzati pi\u00f9 pozzi, molto spesso deviando da un pozzo principale. La moderna tecnologia di perforazione permette di realizzare pozzi con traiettorie non solo rettilinee e verticali, ma anche fortemente inclinate e con cambi di direzione, sino ad arrivare a pozzi con tratti orizzontali. Ultimamente le piattaforme non pi\u00f9 produttive a causa dell'esaurimento dei giacimenti sono utilizzate in alcuni casi come stazioni meteorologiche o di ricerca.\nClassificazione delle piattaforme di produzione.\nLe piattaforme di produzione sono molto imponenti, ma non possono spostarsi o essere spostate. In sostanza ne esistono tre tipi: le \"fixed platform\" anche nella variante \"compliant tower\", le \"tension-leg platform\" e le \"spar\".\nLe \"fixed platform\" altro non sono che un edificio, essenzialmente di metallo, poggiato su una struttura a travatura reticolare che poggia su una fondazione subacquea oppure \u00e8 infissa nel fondale. Questa \u00e8 la piattaforma pi\u00f9 diffusa.\nLe \"tension-leg\" sono in grado di galleggiare, ma non di spostarsi. Esse vengono tenute ferme da tiranti d'acciaio di grossa sezione che a loro volta sono connessi a fondazioni sottomarine di conglomerato cementizio armato.\nLe \"spar,\" simili alle \"tension-leg platform\", sono strutture galleggianti ancorate al fondale, ma differiscono per la forma.\nNonostante queste tre strutture siano le pi\u00f9 diffuse, esiste un quarto tipo di piattaforma fissa definita piattaforma a gravit\u00e0. Essa sfrutta gli stessi principi fatti per la costruzione delle dighe a gravit\u00e0. Questi impianti sono poggiati su colonne enormi, realizzate in cemento armato, che partono dal fondo del mare e affiorano in superficie. Il peso proprio di queste strutture \u00e8 talmente elevato che la piattaforma rimane stabile alla forza delle onde grazie al suo stesso peso che grava sul fondale. Questo tipo di impianto richiede studi molto complessi e risulta essere estremamente costoso, anche se efficace. \u00c8 stato pensato per condizioni di mare decisamente avverse e per questo motivo questi impianti vengono ampiamente usati solo nel mare del Nord. La piattaforma a gravit\u00e0 pi\u00f9 famosa \u00e8 la piattaforma Statfjord.\nContractor e client.\nA differenza di quello che si pensa generalmente, non tutte le piattaforme sono di propriet\u00e0 delle compagnie petrolifere. Questo perch\u00e9 per ogni lavoro esistono societ\u00e0 specializzate che hanno acquisito negli anni competenze specifiche nelle varie aree di lavoro e che operano nel campo del petrolio per conto terzi.\nRaramente le piattaforme di perforazione appartengono alle compagnie petrolifere che si appoggiano a fornitori specializzati in questo tipo di attivit\u00e0. Questi fornitori sono detti \"contractor\" e sono societ\u00e0, generalmente quotate in borsa, che investono in mezzi di perforazione e li affittano alle compagnie petrolifere che li impiegano nella zona dei giacimenti. Oltre all'impianto, il contractor fornisce anche l'equipaggio, dal comandante ai marinai, oltrech\u00e9 naturalmente il team di operai che si occupa della perforazione e dei tecnici che li gestiscono. Vista la crescita di Paesi emergenti come Cina, India e Brasile, che rilanciano in continuazione la domanda di petrolio, i contractor hanno alzato notevolmente le tariffe dei loro mezzi.\nGli idrocarburi comunque non appartengono al contractor, ma al cliente, ossia alla compagnia petrolifera."}
{"id": "1737685", "revid": "162271", "url": "https://it.wikipedia.org/wiki?curid=1737685", "title": "3ciento", "text": ""}
{"id": "1737686", "revid": "52076", "url": "https://it.wikipedia.org/wiki?curid=1737686", "title": "La santa cortigiana o La donna coperta di gioielli", "text": "La santa cortigiana o La donna coperta di gioielli \u00e8 un dramma incompleto del drammaturgo irlandese Oscar Wilde.\nLa storia, per il poco che \u00e8 stato scritto, e pur con delle differenze, ricorda moltissimo la trama della \"Salom\u00e8\". La differenza pi\u00f9 importante \u00e8 l'assenza di riferimenti espliciti ai personaggi biblici.\nWilde dimentic\u00f2 il manoscritto in una carrozza pubblica e poi disse agli amici che tutto sommato era il posto ideale dove lasciarlo. In realt\u00e0, non aveva pi\u00f9 voglia di occuparsi dei suoi antichi progetti. ."}
{"id": "1737689", "revid": "125865448", "url": "https://it.wikipedia.org/wiki?curid=1737689", "title": "Stefano De Sando", "text": "Biografia.\n\u00c8 noto soprattutto per aver prestato voce a Robert De Niro (subentrando al suo doppiatore storico Ferruccio Amendola), Bryan Cranston nel ruolo di Walter White in \"Breaking Bad\", Tom Selleck in \"Blue Bloods\", James Gandolfini nel ruolo di Tony Soprano nella serie televisiva \"I Soprano\", Ed O'Neill nella sit-com statunitense \"Modern Family\", Bernard Hill nel ruolo di re Th\u00e9oden nella trilogia de \"Il Signore degli Anelli\" di Peter Jackson (nel secondo e terzo film), Mark Addy nel ruolo di re Robert Baratheon nella serie televisiva \"Il Trono di Spade\", Larry Hagman nel ruolo di J.R. Ewing nella soap opera \"Dallas\" (in sostituzione di Antonio Colonnello), Ciar\u00e1n Hinds in \"Roma\", Paul Sorvino nella seconda e terza stagione della serie \"Law &amp; Order - I due volti della giustizia\" e agli attori John Goodman, Ben Kingsley, Sam Shepard, Richard Jenkins, Nick Nolte, Tom Wilkinson e Peter Weller in diverse significative interpretazioni.\nHa doppiato inoltre Martin Sheen in \"Wall Street\" di Oliver Stone e \"The Departed - Il bene e il male\" di Martin Scorsese, Chazz Palminteri ne \"I soliti sospetti\", Tim Robbins in \"Mystic River\", Sam Neill in \"Jurassic Park\" di Steven Spielberg, Robert Duvall in \"Apocalypse Now Redux\" e Marlon Brando nel ruolo di don Vito Corleone ne \"Il padrino\" nella riedizione su DVD.\nNei film d'animazione ha doppiato i personaggi de il Generale Li in \"Mulan\", Clayton in \"Tarzan\", Don Lino (doppiato nella versione originale da Robert De Niro) in \"Shark Tale\", Aronne ne \"Il principe d'Egitto\" e ai personaggi delle serie animate Gomez Addams (in \"La famiglia Addams\") e Buck Strickland (in \"King of the Hill\").\nTeatro.\nPer molti anni presente nella compagnia di Vittorio Gassman."}
{"id": "1737691", "revid": "135491", "url": "https://it.wikipedia.org/wiki?curid=1737691", "title": "Il destino nel nome", "text": ""}
{"id": "1737693", "revid": "1573940", "url": "https://it.wikipedia.org/wiki?curid=1737693", "title": "Stephanitis takeyai", "text": "Stephanitis takeyai , \u00e8 un insetto fitofago dell'ordine dei Rincoti Eterotteri appartenente alla famiglia dei Tingidi.\nLa lunghezza dell'insetto adulto \u00e8 di circa 6\u00a0mm. Il colore \u00e8 bruno.\nL'insetto, originario del Giappone, \u00e8 stato segnalato nel 2000 in Lombardia. \u00c8 stato trovato anche negli Stati Uniti, nei Paesi Bassi, in Polonia, in Germania, nel Regno Unito.\nIn Giappone si contano tre generazioni all'anno.\n\u00c8 un fitofago associato alle Ericacee, che attacca con punture alle foglie, causandone la decolorazione e la caduta."}
{"id": "1737695", "revid": "48344", "url": "https://it.wikipedia.org/wiki?curid=1737695", "title": "I sette a Tebe", "text": ""}
{"id": "1737700", "revid": "287204", "url": "https://it.wikipedia.org/wiki?curid=1737700", "title": "Stadio del Centro sportivo olimpico", "text": "Lo stadio del Centro sportivo olimpico (in cinese , ) \u00e8 uno stadio multiuso di Pechino, in Cina. \nUtilizzato principalmente per partite di calcio, fu costruito nel 1990, in occasione dei Giochi Asiatici che si tennero quello stesso anno. Rinnovato per le Olimpiadi del 2008, fu sede di alcuni incontri del torneo di calcio oltre alle discipline della corsa campestre e del salto ostacoli inquadrate nel pentathlon moderno.\nLa superficie dell'impianto \u00e8 di 34 975 metri quadrati, quando in origine era di 20 000. Dal 2008 la capienza \u00e8 raddoppiata, potendo ospitare 36 228 spettatori, contro i 18 000 originari."}
{"id": "1737702", "revid": "92723", "url": "https://it.wikipedia.org/wiki?curid=1737702", "title": "Illychivets Mariupol", "text": ""}
{"id": "1737704", "revid": "2014155", "url": "https://it.wikipedia.org/wiki?curid=1737704", "title": "Giorgio V di Hannover", "text": "Unico figlio ed erede sopravvissuto del re Ernesto Augusto I, il regno di Giorgio V termin\u00f2 con l'annessione del regno alla Prussia in seguito alla guerra austro-prussiana.\nBiografia.\nInfanzia.\nGiorgio Federico Alessandro Carlo Ernesto Augusto era figlio di Ernesto Augusto I di Hannover, figlio di re Giorgio III del Regno Unito, e della moglie Federica di Meclemburgo-Strelitz. Il giovane principe venne battezzato l'8 luglio 1819, in un albergo di Berlino dove i suoi genitori abitavano, dal Rev. Thomas Henry Austen (fratello di Jane Austen). Suoi padrini e madrine furono il Principe Reggente (rappresentato dal Duca di Cumberland), il Re di Prussia, lo Zar di Russia, il Principe ereditario di Prussia, il principe Guglielmo di Prussia, il principe Federico Luigi di Prussia, il principe Enrico di Prussia, il principe Guglielmo di Prussia, il Granduca di Meclemburgo-Strelitz, il duca Carlo di Meclemburgo, l'imperatrice Maria Feodorovna di Russia, la Regina dei Paesi Bassi, la principessa Augusta, la Principessa ereditaria d'Assua-Homburg, la Duchessa di Gloucester ed Edimburgo, la principessa Sofia, la principessa Alessandrina di Prussia, la Principessa Elettorale di Assia-Kassel, la Duchessa di Anhalt-Dessau, Maria Anna d'Assia-Homburg, Anna Elisabetta Luisa di Brandeburgo-Schwedt, la principessa Luisa di Prussia e la Principessa Radziwill.\nGiorgio trascorse la sua infanzia tra Berlino e la Gran Bretagna, perdendo la vista da un occhio dopo una malattia che lo colp\u00ec nel 1828. Perse poi la vista dell'altro occhio nel 1833 a causa di un incidente, ma per tutta la sua vita cerc\u00f2 di nascondere questo suo difetto fisico, facendosi affiancare nelle sottoscrizioni da personalit\u00e0 scelte e di fiducia. Suo zio, il re Guglielmo IV del Regno Unito, lo cre\u00f2 cavaliere dell'Ordine della Giarrettiera il 15 agosto 1835. Suo padre aveva sperato che il giovane Principe avrebbe potuto sposare sua cugina Vittoria nata tre giorni prima di lui, mantenendo cos\u00ec uniti i troni inglese ed hannoveriano, ma l'accordo non venne concluso.\nPrincipe ereditario.\nAlla morte dello zio Guglielmo IV, sal\u00ec al trono inglese la cugina di Giorgio, Vittoria, cosa che invece in Hannover le era proibita dalla legge salica, ancora in vigore. Il nuovo Re dell'Hannover divenne pertanto Ernesto Augusto, padre di Giorgio, ponendo cos\u00ec fine all'unione personale dei territori di Gran Bretagna ed Hannover, durata in tutto 123 anni. Giorgio divenne \"Principe ereditario dell'Hannover\", ma, in virt\u00f9 della propria ascendenza, continu\u00f2 nel contempo ad essere membro della famiglia reale inglese e secondo in successione al trono dopo il padre sino al 1840 quando la regina Vittoria diede alla luce la sua prima figlia. Ad ogni modo, data la sua totale cecit\u00e0, vi erano molti dubbi che il principe ereditario sarebbe stato in grado di succedere al padre persino sul trono dell'Hannover, anche se Ernesto Augusto lo rese abile a succedergli.\nMatrimonio.\nGiorgio di Hannover spos\u00f2 il 18 febbraio 1843 ad Hannover, Maria di Sassonia-Altenburg, figlia di Giuseppe di Sassonia-Altenburg e di Amalia di W\u00fcrttemberg. \nRe di Hannover.\nIl 18 novembre 1851, alla morte del padre, Giorgio venne chiamato a succedergli e prese il nome di Giorgio V (proseguendo la numerazione dei precedenti Re inglesi sul trono hannoveriano). Egli nel contempo ottenne dal padre anche i titoli britannici di Duca di Cumberland e Teviotdale. Dal padre e dallo zio, Carlo Federico Augusto di Meclemburgo-Strelitz, Giorgio aveva appreso una visione autocratica dell'autorit\u00e0 r\u00e9gia che avrebbe condizionato il suo governo; per tale ragione durante i suoi quindici anni di regno ebbe pi\u00f9 di uno scontro con il parlamento dell'Hannover. Sostenuto dal suo servitore e ministro, il conte Wilhelm von Borries, poco dopo la sua salita al trono inizi\u00f2 a contrapporsi in maniera decisiva ai liberali, revocando nel 1855 la costituzione liberale concessa da suo padre dopo la rivoluzione del 1848.\nIl Re sostenne invece notevolmente lo sviluppo industriale del suo regno e nel 1856 fond\u00f2 la \"Georgs-Marien-Bergwerks- und H\u00fcttenverein\" con la moglie. La compagnia si occupava di estrazioni e lavorazioni in campo minerario e diede nel contempo il nome anche all'insediamento di Georgsmarienh\u00fctte creato per i minatori. Fervido massone, dal 1857 divenne anche Gran Maestro della Gran Loggia di Hannover sino alla sua dissoluzione nel 1866. Grande appassionato di musica e pianista egli stesso nonch\u00e9 compositore, Giorgio realizz\u00f2 circa 200 componimenti e canzoni, preoccupandosi di sostenere e promuovere il lavoro anche di altri importanti compositori come Hector Berlioz, Robert Schumann, Richard Wagner e Johannes Brahms.\nIn politica estera, a differenza di suo padre, erano note le simpatie di Giorgio V per l'Impero austriaco invece che per la Prussia, nei confronti della quale nutriva una profonda antipatia, soprattutto per le continue ingerenze di questa negli affari di stato dell'Hannover. Non stupisce dunque che Giorgio abbia appoggiato l'Impero austriaco durante la Dieta della Confederazione Tedesca del giugno 1866. Pertanto quando la Prussia chiese all'Hannover di rimanere neutrale durante la guerra Austro-Prussiana, Giorgio rifiut\u00f2, contrariamente a quanto avrebbe voluto il parlamento. Come conseguenza, l'esercito prussiano invase l'Hannover. L'esercito si arrese il 29 giugno 1866 e Giorgio e la famiglia reale abbandonarono l'Hannover, rifugiandosi in Austria. Il 20 settembre la Prussia annesse l'Hannover. Giorgio non rinunci\u00f2 ai suoi diritti al trono e dal suo rifugio di Gmunden chiese ripetutamente l'intervento delle potenze europee in favore dell'Hannover, continuando sempre a mantenere la Guelphic Legion a sue spese.\nMorte.\nGiorgio mor\u00ec a Parigi nel giugno 1878. \u00c8 sepolto nella Cappella di San Giorgio del Castello di Windsor.\nDiscendenza.\nDal matrimonio tra Giorgio e Maria di Sassonia-Altenburg nacquero tre figli:\nOpere.\nGiorgio V di Hannover si distinse anche come scrittore, pubblicando saggi prevalentemente di argomento musicale ed artistico:"}
{"id": "1737709", "revid": "72811", "url": "https://it.wikipedia.org/wiki?curid=1737709", "title": "Card Captor Sakura Complete Vocal Collection", "text": ""}
{"id": "1737711", "revid": "712828", "url": "https://it.wikipedia.org/wiki?curid=1737711", "title": "Olivier Milla Armstrong", "text": ""}
{"id": "1737713", "revid": "122523191", "url": "https://it.wikipedia.org/wiki?curid=1737713", "title": "Benedetto da San Fratello", "text": "Nel 1652 fu eletto dal Senato di Palermo tra i santi patroni della citt\u00e0 siciliana e nel 1807 fu canonizzato dopo un lunghissimo processo.\nBiografia.\nBenedetto Manasseri nacque in un giorno imprecisato del 1524 da una famiglia di schiavi (Cristoforo Manasseri e Diana Larcan), condotti dall'Africa (Etiopia?) nel feudo di San Fratello in provincia di Messina.\nNacque libero per concessione del padrone Vincenzo Manasseri che aveva promesso alla schiava Diana che il primogenito figlio della coppia sarebbe nato in condizione di uomo libero. Benedetto ebbe un fratello di nome Marco e due sorelle, Baldassara e Fradella, tutti minori di lui.\nSin da piccolo fu riservato e desideroso di solitudine. Spesso dedito alla preghiera ed alla penitenza, trascorreva le sue giornate tra i boschi e le vallate con i propri animali. A diciotto anni lasci\u00f2 la casa di famiglia lavorando per conto suo e cominciando anche ad aiutare i poveri. Irriso e maltrattato dai coetanei per il suo atteggiamento, fu oggetto secondo i racconti di un pestaggio ad opera dei coetanei che lo percossero e lo colpirono a pietrate. Benedetto venne per\u00f2 soccorso da un eremita di nome Gerolamo Lanza, nobiluomo di San Marco d'Alunzio. Dopo l'incontro con Gerolamo, che medic\u00f2 le sue ferite e lo incoraggi\u00f2 a seguire la vita eremitica, a ventuno anni vendette ogni cosa e don\u00f2 tutto ai poveri, abbandon\u00f2 il suo paese natio ed entr\u00f2 nell'eremo di Santa Domenica, a Caronia. Ben presto dovette per\u00f2 lasciarlo insieme a Gerolamo a causa del continuo viavai di gente che veniva per chiedere miracoli al frate. Quindi Benedetto e Girolamo si recarono prima alla Platanella e poi alla Mancusa, tra Partinico, Giardinello e Carini, ma anche in questi luoghi accorrevano numerosi fedeli, e pertanto i due cercarono di nascondersi sul monte Pellegrino, presso Palermo. Per un anno e otto mesi circa Benedetto and\u00f2 presso il santuario della Madonna della Dayna, a Marineo, ma successivamente torn\u00f2 sul monte Pellegrino.\nAlla morte del fondatore dell'eremo di Santa Domenica, Girolamo Lanza, Benedetto venne eletto superiore dai confratelli, nonostante il suo analfabetismo.\nNel 1562 Papa Pio IV cancell\u00f2 la comunit\u00e0, e i confratelli dovettero cercare ospitalit\u00e0 in altri conventi.\nBenedetto scelse l'ordine dei Frati minori riformati, e fu inviato dapprima al convento di S. Anna di Giuliana, dove rimase quattro anni, poi al convento di Santa Maria di Ges\u00f9 (Palermo) di Palermo, dove rimase fino alla morte.\nInizialmente lavor\u00f2 come cuoco, poi divenne superiore del convento nel 1578, successivamente lavor\u00f2 coi novizi e infine torn\u00f2 a fare il cuoco.\nSecondo la tradizione comp\u00ec numerosi miracoli; ebbe fama di santit\u00e0 anche da vivo, tanto che molti ecclesiastici e teologi, e addirittura il vicer\u00e9, si affidavano al suo consiglio prima di prendere decisioni importanti.\nSecondo la tradizione, dal 1585 Benedetto e i confrati iniziarono le ricerche del corpo di Santa Rosalia (gi\u00e0 venerata come santa dalla diocesi di Palermo ma non ancora patrona della citt\u00e0 n\u00e9 inserita nel martirologio romano), ma non trovarono nulla.\nNel mese di febbraio del 1589 fu colpito da una grave malattia e di l\u00ec a poco mor\u00ec, il 4 aprile del 1589, presso il convento francescano di Santa Maria di Ges\u00f9 in fama di santit\u00e0.\nCulto.\nIl culto, iniziato prima della morte, si diffuse maggiormente dopo la morte anche se inizialmente in forma non ufficiale, dato che la beatificazione avvenne solo alla met\u00e0 del Settecento. Il 15 maggio del 1743 il pontefice Benedetto XIV lo beatific\u00f2 rendendone possibile il culto.\nFu canonizzato il 24 maggio 1807 da Papa Pio VII.\nLe sue reliquie sono custodite nella chiesa della frazione di Santa Maria di Ges\u00f9 a Palermo, nel suo paese natio San Fratello e nel paese di Acquedolci.\nLa devozione si diffuse molto in Sicilia dove divenne compatrono, insieme a santa Rosalia, di Palermo nel 1713, patrono di San Fratello sua citt\u00e0 natale e patrono di Acquedolci, paese nel quale la Parrocchia \u00e8 a lui dedicata e nel quale si trova il castello dove la madre del santo abitava prima di essere ceduta al Manasseri.\nAnche in Sardegna \u00e8 venerato (seppur relativamente) nell'antico monastero di San Pietro in Silki, dove \u00e8 conservato un suo simulacro settecentesco (forse unico nell'Isola). Il culto \u00e8 vivo anche in Spagna e soprattutto in Sudamerica, dove viene riconosciuto come santo protettore delle persone di colore.\nCelebrazioni in Sicilia, Acquedolci, San Fratello e Palermo.\nIn Sicilia il santo viene festeggiato solennemente in giorni differenti a seconda della citt\u00e0 che lo celebra. In particolare a Palermo la sua festa cade il 4 aprile giorno della sua morte e nell\u2019ultima domenica di giugno. A San Fratello viene celebrato il 17 settembre mentre ad Acquedolci, dove San Benedetto \u00e8 titolare dell'omonima Parrocchia, viene solennemente celebrato sia il 4 aprile che la prima domenica del mese di agosto. Nei paesi di San Fratello e Acquedolci il nome Benedetto \u00e8 uno dei nomi pi\u00f9 diffusi e San Benedetto \u00e8 ritenuto illustre \"concittadino\".\nCelebrazioni in Sudamerica.\nIn Sudamerica il culto viene celebrato in soprattutto in Brasile, in Colombia e in Venezuela nella regione chiamata Zulia, dove le celebrazioni vanno dal 27 dicembre al 6 gennaio, rito molto sentito dalle comunit\u00e0 di colore; il rituale ha il suo massimo splendore nella zona meridionale del lago Maracaibo. I riti celebrati sono tipici delle culture africane del Togo, Benin, Nigeria e Angola, con musiche, balli e dimostrazioni di forza.\nAlla venerazione del Santo tra i discendenti degli schiavi in Sudamerica \u00e8 dedicata la canzone \"Fiesta de San Benito\", composta da Horacio Salinas e portata al successo internazionale dal gruppo musicale cileno Inti-Illimani.\nIconografia.\nSan Benedetto \u00e8 spesso ritratto con il Bambin Ges\u00f9 in braccio, l'abito francescano e qualche altro attributo generico. Nelle riproduzioni devozionali, la sua figura assomiglia a quella di sant'Antonio da Padova, per\u00f2 di colore.\nUna delle pi\u00f9 antiche opere che lo raffigura si trova nella chiesa di Chiesa di Santa Maria di Monte Oliveto detta Badia Nuova di Palermo ed \u00e8 dipinta da Pietro Novelli."}
{"id": "1737714", "revid": "1946488", "url": "https://it.wikipedia.org/wiki?curid=1737714", "title": "Monumento nazionale (Argentina)", "text": "In Argentina rientrano nella definizione di monumento nazionale le costruzioni, i luoghi e le caratteristiche elencati dal decreto nazionale come luoghi storici. Tale designazione incoraggia la conservazione dei luoghi sotto il controllo della Comisi\u00f3n nacional de museos, monumentos y lugares hist\u00f3ricos (Commissione nazionale dei musei, dei monumenti e dei posti storici), creata nel 1940. Anche le province redigono liste locali di monumenti storici.\nCi sono circa quattrocento costruzioni o luoghi sulla lista. La maggior parte sono costruzioni o luoghi di epoca pre-ispanica o coloniale, alcuni sono campi di battaglia e altre localit\u00e0 sono associate con l'indipendenza del Paese. Negli ultimi anni il governo sta sforzandosi di includere nella lista luoghi che riflettano il retaggio derivante all'Argentina dall'industrializzazione e dall'immigrazione.\nLa Commissione \u00e8 stata criticata per non fare abbastanza per conservare le costruzioni sulla lista e per dichiarare i luoghi monumento nazionale solo dopo che siano stati alterati o parzialmente demoliti.\nIn corsivo i nomi dei monumenti riportati nelle fotografie:\nLuoghi Storici Nazionali.\nOltre ai Monumenti Storici Nazionali, un certo numero di posti sono stati indicati come Luoghi Storici Nazionali (Lugares Hist\u00f3ricos Nacionales), includendo:"}
{"id": "1737723", "revid": "1266208", "url": "https://it.wikipedia.org/wiki?curid=1737723", "title": "Brescia Calcio 1980-1981", "text": "Questa pagina raccoglie le informazioni riguardanti il Brescia Calcio nelle competizioni ufficiali della stagione 1980-1981.\nStagione.\nLa stagione ha visto il ritorno del Brescia nella massima serie dopo dieci anni di assenza, sulla panchina delle rondinelle Alfredo Magni in arrivo da un lustro al Monza.\nAlla fine del campionato la squadra lombarda ha raccolto venticinque punti (grazie a quattro vittorie, diciassette pareggi e nove sconfitte) terminando a pari merito con le altre pretendenti alla salvezza (l', penalizzato di cinque punti a causa dello scandalo del Totonero scoppiato l'anno precedente, l'Udinese, il e l'), ma retrocedendo a causa della classifica avulsa sfavorevole, ovvero calcolata in base agli scontri diretti, e retrocede con Pistoiese e Perugia. Scudetto Alla Juventus con 44 punti, seconda la Roma con 42 punti.\nIn Coppa Italia il Brescia non supera il primo turno, classificandosi ultimo nel Girone 1, dietro a Juventus (qualificata), Udinese, Genoa e Taranto.\nOrganigramma societario.\nArea direttiva\nStaff tecnico"}
{"id": "1737724", "revid": "599013", "url": "https://it.wikipedia.org/wiki?curid=1737724", "title": "Rafer Alston", "text": "Carriera.\n\u00c8 uno dei pochi \"streetballer\", giocatori di basket di strada giocato nei playground delle metropoli americane, che ha sfondato nel mondo della NBA.\n\u201cOne, two, skip to my\u2026\u201d gridavano gli speaker dei tornei del Rucker Park di Harlem vedendolo saltare (skip) senza alcuna difficolt\u00e0 ogni avversario: da allora Rafer Alston \u00e8 diventato per tutti Skip To My Lou o semplicemente \"Skip\": una leggenda dei playground newyorkesi.\nNonostante le enormi qualit\u00e0 tecniche, la carriera al college per \"Skip\" \u00e8 stata difficile, anche per la mancanza di un adeguato curriculum accademico.\nNell'anno da \"junior\" (il terzo), tuttavia, stabilisce il record d'istituto per assist totali in stagione (240) e riceve la nomination nel \"Western Athletic Conference all-newcomer team\".\nStar indiscussa dei playground, famoso per le sue doti di ballhandling, passa per CBA, \"training camp\" e NBDL prima di approdare alla NBA, ai Toronto Raptors, e poi esplodere ai Miami Heat. Tornato ai Raptors, realizza oltre 14 punti e 6 assist (11\u00ba nella NBA) a partita su 80 presenze, di cui 78 da titolare.\n\u00c8 stato il playmaker titolare degli Houston Rockets e, nonostante qualche guaio giudiziario, per lo stile di gioco fantasioso e spettacolare \u00e8 diventato un beniamino dei tifosi.\nDal febbraio 2009 agli Orlando Magic, con cui gioca le NBA Finals 2009, viene ceduto insieme con Courtney Lee e Tony Battie ai New Jersey Nets in cambio di Vince Carter e Ryan Anderson. Deluso dall'andamento della squadra, il 5 gennaio 2010 ha ottenuto dai Nets il recesso del contratto e pochi giorni dopo ha firmato per i Miami Heat.\nCuriosit\u00e0.\nIl suo ideale quintetto di streetballers \u00e8 composto da lui stesso, Earl \"The Goat\" Manigault, Joe Hammond, Richard \"Pee Wee\" Kirkland e Troy \"The Escalade\" Jackson."}
{"id": "1737725", "revid": "72811", "url": "https://it.wikipedia.org/wiki?curid=1737725", "title": "Card Captor Sakura Best Collection", "text": ""}
{"id": "1737728", "revid": "70349183", "url": "https://it.wikipedia.org/wiki?curid=1737728", "title": "Neapolis (Campania)", "text": ""}
{"id": "1737729", "revid": "144796", "url": "https://it.wikipedia.org/wiki?curid=1737729", "title": "Giovanni IV Arcimboldi", "text": ""}
{"id": "1737730", "revid": "1632387", "url": "https://it.wikipedia.org/wiki?curid=1737730", "title": "A\u00e9gis", "text": "A\u00e9gis \u00e8 un \"concept album\" del gruppo musicale gothic metal Theatre of Tragedy, pubblicato nel 1998 attraverso l'etichetta discografica Massacre Records ed anticipato dal singolo \"Cassandra\".\nDescrizione.\nIn quest'album la band norvegese si dedica produrre un tipo di gothic pi\u00f9 \"soft\", profondo e dai ritornelli pi\u00f9 ripetitivi; inoltre Raymond J. Rohonyi abbandona quasi totalmente l'uso del growl per dare spazio ad un cantare \"parlato\". \"A\u00e9gis\" \u00e8 l'ultimo elemento discografico di genere gothic metal prodotto dalla band prima della sua svolta verso dei generi pi\u00f9 sperimentali.\nLa tracklist prevede otto tracce pi\u00f9 due bonustrack: tutte e dieci le tracce possiedono il nome di un personaggio mitologico femminile, infatti, attraverso le solite liriche in medio inglese i Theatre of Tragedy ci narrano di ciascuna di queste donne. Brani come \"Cassandra\", \"A\u0153de\", \"Siren\" e \"Bacchante\" fanno riferimento alla mitologia greca, altri come \"Venus\" e \"Popp\u00e6a\" a quella romana."}
{"id": "1737742", "revid": "767487", "url": "https://it.wikipedia.org/wiki?curid=1737742", "title": "The Sound", "text": "The Sound \u00e8 stata una band inglese originaria di Londra, attiva dal 1979 al 1988, fondata da Adrian Borland.\nStoria.\nLa line-up originale dei Sound era composta da Adrian Borland (voce, chitarra), Graham Bailey (basso), Mike Dudley (batteria) e Benita \"Bi\" Marshall (tastiere, sassofono, clarinetto). Nel 1979 la band sigl\u00f2 un contratto per la realizzazione di tre album con la Korova Records, un'etichetta satellite della Warner Bros. che aveva gi\u00e0 sotto contratto band come Echo &amp; the Bunnymen. Dopo aver registrato tra maggio e luglio 13 brani destinati ad un primo album intitolato \"Propaganda\", poi pubblicato postumo solo nel 1999, debuttarono con \"Jeopardy\", che ricevette critiche molto positive, tra le cui 11 tracce figurano riarrangiati tre brani gi\u00e0 registrati per Propaganda: \"Night vs Day\", \"Words fail me\" e \"Missiles\".\nNel secondo album, \"From the Lions Mouth\", la Marshall venne sostituita da Colvin \"Max\" Mayers. Anche questo secondo disco fu accolto in maniera positiva dalla critica specializzata, ma nemmeno esso serv\u00ec a far decollare la carriera della band, che rimase un piccolo fenomeno di culto. La Korova esercit\u00f2 pressioni su Borland e compagni, auspicando un mutamento di stile affinch\u00e9 il terzo album fosse finalmente un successo commerciale. Per tutta risposta, e con un atto di coraggiosa ribellione, la band realizz\u00f2 \"All Fall Down\", un ruvido electro album tutt'altro che commerciale, pubblicato nel 1982.\nNei primi anni '80 i Sound si esibirono in numerosi concerti, in patria, in Europa ed anche negli Stati Uniti. Dopo la pubblicazione di \"All Fall Down\" ruppero con la Korova ed il giro delle \"major\" e firmarono con la Statik, un'etichetta indipendente. Nel 1984 realizzarono l'EP \"Shock of Daylight\" e l'anno successivo l'album \"Heads and Hearts\". Continuarono le esibizioni dal vivo, sebbene non avessero raggiunto ancora una vera notoriet\u00e0. Nel corso del 1985, Borland inizi\u00f2 a manifestare i sintomi di un disturbo depressivo dovuto forse alla frustrazione per il mancato successo.\nNon molto tempo dopo la pubblicazione di un album dal vivo, \"In the Hothouse\" (1986), la Statik fall\u00ec. Il gruppo rest\u00f2 comunque unito abbastanza da realizzare il sesto album, \"Thunder Up\", pubblicato nel 1987 con l'etichetta belga PIAS, ma il tour europeo organizzato da novembre per promuoverlo si concluse disastrosamente prima di cominciare, a causa di una crisi depressiva di Borland, che gli imped\u00ec di salire sul palco a Vitoria, in Spagna. Mike Dudley decise quindi di lasciare la musica e la band, che si sciolse poche settimane dopo, all'inizio del 1988. Anche Graham Bailey chiuse la sua carriera musicale e nel 1992 si trasfer\u00ec negli USA. Colvin Mayers mor\u00ec di AIDS nel 1993. Adrian Borland tent\u00f2 invece la carriera solista, ma con scarsi risultati; al culmine della sua malattia, appena finito di registrare il suo quinto e ultimo album, \"Harmony and Destruction\", il 26 aprile 1999 si suicid\u00f2 gettandosi sotto un treno della metropolitana alla Wimbledon Station.\nDurante la loro carriera hanno pubblicato cinque album e un EP in studio e due album dal vivo, il mini \"Live Instinct\" e il pi\u00f9 completo \"In The Hothouse\", registrazione di due serate al \"Marquee Club\" di Londra nell'agosto 1985. Attualmente, oltre alla discografia ufficiale, sono disponibili, grazie al lavoro di recupero della casa olandese Renascent, anche l'inedito primo album in studio, \"Propaganda\", le registrazioni per la BBC, e altri cinque live, registrati tra il 1981 ed il 1985.\nLascito.\nIn molti hanno dichiarato che ai Sound non venne tributato il riconoscimento che meritavano. Dal \"Sun Records Music Store\": \"\"I Sound furono tragicamente ignorati nel loro tempo, ed ancora oggi non si parla di loro come meriterebbero\". Dal \"Trouser Press\": \"\u00c8 difficile capire come mai questo quartetto di Londra non ebbe successo commerciale. Furono agli stessi livelli dei The Psychedelic Furs e di Echo &amp; the Bunnymen\". E secondo Jack Rabid, di \"Big Takeover Magazine\", \"The Sound furono tra le band migliori degli anni '80\"\"."}
{"id": "1737743", "revid": "106990", "url": "https://it.wikipedia.org/wiki?curid=1737743", "title": "Van zanten", "text": ""}
{"id": "1737744", "revid": "126015", "url": "https://it.wikipedia.org/wiki?curid=1737744", "title": "Grand Galibier", "text": "Il Grand Galibier (3.228 m s.l.m.) \u00e8 una montagna francese delle Alpi Cozie, appartenente alla catena del Catena Chaberton-Tabor-Galibier (Alpi del Moncenisio), posta al confine tra i dipartimenti delle Alte Alpi e della Savoia tra i comuni di Valloire e di Le Mon\u00eatier-les-Bains.\nCaratteristiche.\n\u00c8 la montagna pi\u00f9 alta del Massiccio dei Cerces ed \u00e8 composto di due vette: quella ovest (3.228\u00a0m) e quella est (3.219\u00a0m) separate dalla \"Br\u00e8che de la Clapi\u00e8re\". Sovrasta ad est il colle del Galibier.\nSalita alla vetta.\nSi pu\u00f2 salire sulla montagna partendo da \"Les Mottets\" (2.137\u00a0m), localit\u00e0 che si incontra salendo da Valloire verso il colle del Galibier. Da Les Mottets si raggiunge prima il \"lac des Cerces\" (2.410\u00a0m) e poi il \"col de la Ponsonni\u00e8re\" (2.613\u00a0m). Girando a sinistra si raggiunge il \"col Termier\" ed infine si sale per la cresta sud-sud-est della montagna lasciando sulla destra la vetta est. \u00c8 anche possibile partire dalla localit\u00e0 detta \"Pont de l'Alp\" (1.720\u00a0m) lungo la strada del Col du Lautaret, oltrepassando il \"Grand Lac\" per raggiungere il \"col de la Ponsonni\u00e8re\" e proseguire per la vetta lungo l'itinerario sopra descritto"}
{"id": "1737753", "revid": "533647", "url": "https://it.wikipedia.org/wiki?curid=1737753", "title": "Giovanni Arcimboldi", "text": "Biografia.\nOrigini e matrimonio.\nNacque a Parma nel 1426 (Nicola Raponi procrastina la data al 1430), di nobile stirpe, Giovanni era figlio di Nicol\u00f2 Arcimboldi e di Orsina Canossa. Durante i suoi primi anni di studio, si laure\u00f2 \"in utroque iure\" a Pavia nel 1458 e successivamente divenne senatore di Milano e ambasciatore del duca Francesco Sforza prima, e del figlio Galeazzo Maria poi, presso il Papa. Durante questo periodo, si spos\u00f2 con Briseide Pietrasanta, dalla quale ebbe una figlia, anch'essa con il nome di Briseide, e un figlio, Luigi; ebbe anche nove figli illegittimi.\nLa carriera ecclesiastica.\nVescovo di Novara (1468-1484).\nRimasto vedovo, intraprese la vita ecclesiastica divenendo canonico nella cattedrale di Piacenza e Protonotaro apostolico per mano di Paolo II. Fu da questi eletto vescovo di Novara il 20 novembre 1468, e occup\u00f2 questa sede sino alla propria promozione alla sede arcivescovile di Milano. Giovanni Arcimboldi, per via degli impegni continui in curia, non si occup\u00f2 mai realmente della sua sede, lasciandone la cura ai vari vicari capitolari (Ambrogio Caccia e Bartolomeo Besozzi). Infatti, dopo essere stato consacrato vescovo, venne nominato nuovamente ambasciatore ducale a Roma da parte di Galazzo Maria Sforza.\nLa nomina cardinalizia e gli impegni in curia.\nPer merito di questi suoi impegni diplomatici e su pressione del Duca di Milano, venne promosso al cardinalato il 7 maggio del 1473. Egli ricevette il titolo cardinalizio dei Santi Nereo e Achilleo a partire dal 17 maggio 1473, giungendo a Roma il 24 novembre dello stesso anno per essere nominato ufficialmente in un concistoro pubblico, ricevendo la porpora cardinalizia il 10 dicembre. Nominato prefetto della Segnatura Apostolica di Grazia e Giustizia, occup\u00f2 questa carica sino alla propria morte, divenendo anche Camerlengo del Sacro Collegio cardinalizio dal 31 maggio 1476, durante l'assenza del cardinale Giacomo Ammannati-Piccolomini.\nDivenuto abate commendatario del monastero di San Benedetto di Gualdo, nella diocesi di Nocera Umbra, opt\u00f2 per il titolo cardinalizio di Santa Prassede a partire dal 30 dicembre 1476. Nominato legato \"a latere\", con pieni poteri, a Perugia, a partire dal 15 gennaio 1477, venne poi nominato legato in Ungheria, Germania, Boemia e regioni confinanti a partire dal 7 febbraio 1477. Nuovamente nominato Camerlengo del Sacro Collegio cardinalizio dal 19 maggio al 5 giugno 1482, nel corso di un'epidemia di peste, venne rieletto ufficialmente il 15 gennaio 1483 conservando l'incarico sino al 19 gennaio 1484. Nominato legato in Polonia, il 23 settembre 1483 venne inviato a Perugia per poi fare ritorno a Roma ove ottenne in commenda la diaconia di Santa Maria Nuova (15 novembre 1483), mantenendola sino alla propria morte.\nArcivescovo di Milano (1484-1488).\nPartecip\u00f2 al conclave del 1484 che elesse papa Innocenzo VIII. Promosso alla sede metropolitana di Milano dal 25 ottobre 1484, ottenne anche la commenda del monastero benedettino di Sant'Ambrogio di Milano, favorendo l'entrata in citt\u00e0 degli agostiniani che si stabilirono poi presso Santa Maria della Passione. Il 4 maggio 1487, rinunci\u00f2 alla commenda del monastero di San Dionigi a Milano in favore del fratello minore Guidantonio Arcimboldi che gli succedette nella cattedra arcivescovile.\nMorte.\nGiovanni Arcimboldi mor\u00ec a Roma il 2 ottobre 1488 all'et\u00e0 di 62 anni e venne sepolto nella chiesa di Sant'Agostino. Le sue esequie vennero celebrate il 29 ottobre 1488 e si tennero in un giorno solo (anzich\u00e9 nove come prevedeva la tradizione) per specifica richiesta del papa (data anche la morte del defunto da lungo tempo). Nel Duomo di Milano si trova oggi eretto a sua memoria un elegante monumento commissionato dal figlio (il Moroni lo qualifica come nipote, invece), l'arcivescovo Giovanni Angelo Arcimboldi (1550-1555).\nGiudizio.\nLa figura del primo degli arcivescovi di questa famiglia viene dipinta con toni chiaroscurali. Da un lato, il Raponi e il Moroni lo giudicano come un uomo estremamente colto, raffinato umanista (era in contatto con Pier Candido Decembrio e Francesco Filelfo) ed estremamente attento alla liturgia e alla carit\u00e0. Lo stesso Raponi, per\u00f2, ne sottolinea la mancanza di spirito pastorale nella visita delle diocesi affidategli, a causa dei numerosi impegni politici in quanto cardinale."}
{"id": "1737756", "revid": "45891", "url": "https://it.wikipedia.org/wiki?curid=1737756", "title": "Egusse", "text": ""}
{"id": "1737764", "revid": "144796", "url": "https://it.wikipedia.org/wiki?curid=1737764", "title": "Giovanni Arcimboldo", "text": ""}
{"id": "1737775", "revid": "599013", "url": "https://it.wikipedia.org/wiki?curid=1737775", "title": "Cima Mongioia", "text": "La Cima Mongioia (3.340 m s.l.m. - detta anche \"Monte Riouburent\") \u00e8 una montagna delle Alpi Cozie situata lungo il confine tra l'Italia e la Francia. In francese \u00e8 nota come \"Bric de Rubren\" o \"Grand Rubren\".\nCaratteristiche.\nDal versante italiano la vetta \u00e8 posta alla testata della valle Varaita di Bellino. Dal versante francese si colloca al fondo della valle dell'Ubaye.\nDalla vetta si diramano tre creste:\nIl versante occidentale (verso il \"Vallon de Rubren\") \u00e8 costituito da un pendio detritico; gli altri versanti sono costituiti da pareti rocciose pi\u00f9 o meno scoscese.\nDal punto di vista geologico, l'intera cima, a partire dal pianoro del Lago del Mongioia, appartiene al complesso dei calcescisti ofiolitiferi del Giurassico-Cretaceo, fortemente scistosi, con piani di scistosit\u00e0 notevolmente inclinati rispetto all'orizzontale (45\u00b0 ed oltre). In prossimit\u00e0 della vetta vi \u00e8 un settore di serpentiniti, serpentinoscisti, cloritoscisti e scisti attinolitici..\nStoria.\nIl monte Riouburent viene citato da William Mathews come la cima pi\u00f9 alta delle Alpi Marittime (secondo Mathews, era il Monviso a separare le Alpi Marittime dalle Alpi Cozie).\nIl primo tentativo di salita risale al 1823, da parte del topografo militare francese Loreilhe, che per\u00f2 non riusc\u00ec ad arrivare in vetta. Un secondo tentativo documentato (ed il primo di cui si abbia una descrizione esaustiva) si ebbe nel 1875 da parte di Fran\u00e7ois Arnaud, che pure non riusc\u00ec ad arrivare in cima.\nLa vetta di Cima Mongioia fu raggiunta per la prima volta il 20 luglio 1878 da Paul Agnel e Joseph Risoul.\nVia normale.\nDal versante italiano si pu\u00f2 salire in vetta partendo dalla frazione \"Sant'Anna\" nel comune di Bellino (1.850\u00a0m). Si segue dapprima il sentiero U26, poi il sentiero U67 fino al bivacco Franco Boerio al \"lago Mongioia\" (3.089\u00a0m). Da qui si risale per tracce di sentiero tenendosi poco sotto la cresta; quasi in cima, c'\u00e8 da superare con elementare arrampicata un facile saltino roccioso, dopodich\u00e9 si raggiunge per traccia di sentiero la vetta, dove si trovano una croce in traliccio metallico ed un caposaldo topografico (4-4.30 h da Sant'Anna di Bellino).\nIn alternativa, si pu\u00f2 raggiungere il \"Lago Mongioia\" risalendo il \"Vallon du Loup\" e passando dal \"Passo di Salza\"."}
{"id": "1737777", "revid": "986213", "url": "https://it.wikipedia.org/wiki?curid=1737777", "title": "Stefano Nardini", "text": "Era patrizio di Forl\u00ec.\nBiografia.\nOrigini e formazione.\nDa soldato ad ecclesiastico.\nStefano Nardini nacque, probabilmente, nel palazzo della famiglia Nardini a Forl\u00ec, intorno al 1420 da Nardino e Giulia dell'Aste. Nipote del futuro arcivescovo Carlo Nardini, Stefano in giovent\u00f9 intraprese la carriera militare (si mise al servizio di Antonio I Ordelaffi e poi di Francesco Sforza), ma successivamente si dedic\u00f2 alla carriera ecclesiastica entrando nella Corte pontificia di Roma. Laureatosi nello \"Studium\" di Bologna in \"utroque iure\" il 19 giugno 1445, il Nardini fu nominato canonico del capitolo della cattedrale metropolitana di Ferrara e Tesoriere Generale delle Marche, venne nominato Governatore di Romagna sotto il pontificato di Callisto III.\nOttenne poi la piena fiducia di Pio II (del quale era stato alle sue dipendenze da cardinale, ricoprendo l'incarico di presidente della Segnatura Apostolica) e da questi fu inviato in Germania presso l'imperatore Federico III, presso il quale ottenne importanti risultati per conto della santa sede. Pio II lo invi\u00f2 anche in Francia e in Aragona per dirimere delle questioni con i rispettivi sovrani e, dopo che il sovrano di quest'ultimo regno abrog\u00f2 una legge che contrastava con gli interessi della Chiesa, Pio II lo premi\u00f2 nominandolo arcivescovo di Milano e, l'11 gennaio 1462, vicecamerlengo (carica che poi manterr\u00e0 fino al 1464).\nArcivescovo di Milano.\nL'assenza continua da Milano (1461-1466).\nEletto arcivescovo di Milano il 13 novembre 1461, succedette allo zio Carlo, occupandone la sede sino alla propria morte. In quanto stretto collaboratore del papa, non pot\u00e9 prendere immediatamente possesso dell'arcidiocesi. Entr\u00f2 a Milano, infatti, solo il 16 maggio del 1463. Nel giro di pochi mesi, per\u00f2, il Nardini dovette partire alla volta di Ancona, ove Pio II stava progettando la creazione di una crociata volta alla riconquista di Costantinopoli, impresa che fall\u00ec miseramente e che afflisse talmente il pontefice da portarlo alla morte (14 agosto). Ritornato a Roma per il conclave del 1464, assieme al vescovo Teodoro Lelio di Treviso, si oppose al decreto papale che riduceva il numero dei cardinali elettori in un conclave per l'elezione pontificia. Il nuovo pontefice Paolo II, oltre a nominarlo Governatore di Roma, lo fece anche nunzio straordinario a Napoli, per poi passare alla nunziatura di Francia (aprile 1467-1468), risiedendo a Parigi; nel 1482 fu invece Legato a Viterbo. Questi continui incarichi politici portarono il Nardini a nominare una serie di vicari capitolari e vescovi ausiliari per la gestione dell'arcidiocesi: Lancillotto conte di Medde e Romano de Barni, ma anche Ambrogio de' Crivelli prevosto di S. Ambrogio, Davide de Lanterii, Pino dell'Aste, Giovanni da Viterbo.\nLa prima permanenza milanese (1466-1471).\nSeguirono (nonostante gli spostamenti con la Francia) degli anni relativamente tranquilli per il Nardini, il quale pot\u00e9 rivolgere la propria attenzione verso la Diocesi. Sebbene occupato dagli incarichi diplomatici, il Nardini non si dimentic\u00f2 mai di governare in modo energico e deciso la propria sede (gi\u00e0 appena entrato nel 1463, l'arcivescovo protesse un gruppo di domenicani che erano giunti a Milano sotto la protezione del conte Gaspare Vimercati). Apprezzato gi\u00e0 da Francesco Sforza (il quale per\u00f2 a mala pena tollerava le continue assenze dell'alto prelato), nei primi anni di governo del figlio Galeazzo Maria il Nardini risiedette pi\u00f9 stabilmente a Milano, dimostrando energie e buone intenzioni:\nLa benevolenza di Sisto IV (1471-1484).\nLa permanenza a Milano fu per\u00f2 molto breve. In seguito alla morte di Paolo II, il Nardini and\u00f2 a Roma nel luglio del 1471 per partecipare al conclave. Eletto pontefice il cardinale Della Rovere col nome di Sisto IV, Nardini si segnal\u00f2 presso il nuovo papa per il suo ingegno e le sue capacit\u00e0. Per questo motivo, fu tra i collaboratori preferiti di papa Sisto IV che lo elev\u00f2 al rango di cardinale nel concistoro del 7 maggio 1473 (come cardinale di Sant'Adriano, poi cambiato con quello di Santa Maria in Trastevere il 12 novembre 1476), assieme a quello che sar\u00e0 il suo successore, Giovanni Arcimboldi.\nAltri onori concessi da papa Sisto furono concessi al Nardini: abate commendatario del monastero di Saint-Sauveur de Lod\u00e8ve (31 agosto 1473) e del monastero benedettino di Saint-Sauveur de Blaye, nell'arcidiocesi di Bordeaux (21 novembre 1473); venne nominato anche abate commendatario del Monastero benedettino di Santo Stefano di Genova (24 dicembre 1473-15 marzo 1474, ritiratosi). Il 5 luglio 1479 rassegn\u00f2 le proprie dimissioni dalla commenda del monastero benedettino di San Cuesna, nella diocesi di Barcellona e l'11 gennaio 1480 rassegn\u00f2 le proprie dimissioni anche da quello del monastero vallombrosiano di San Bartolomeo, nella diocesi di Novara. Il 30 gennaio dello stesso anno rinunzi\u00f2 anche all'incarico di Abate commendatario del monastero benedettino di Sant'Ambrogio a Milano e di un altro monastero di cui cedette i diritti al nipote Giovanni. Nominato Camerlengo del Sacro Collegio (8 gennaio 1481 - 7 gennaio 1482), ricevette nel proprio palazzo romano Roberto Malatesta, comandante delle truppe pontificie, che venne ucciso poi il 10 dicembre 1483 nel corso degli scontri.\nMorte.\nIn seguito alla morte di Papa Sisto, Nardini partecip\u00f2 al conclave dell'agosto 1484 in cui fu eletto Giovanni Battista Cybo, che prese il nome di Innocenzo VIII. Nominato legato pontificio ad Avignone, il Nardini non pot\u00e9 per\u00f2 espletare questo compito: mor\u00ec infatti a Roma il 22 ottobre dello stesso anno. Fu sepolto nella Basilica Vaticana.\nIl Collegio Nardini.\nIl Nardini non fu soltanto un valente diplomatico e politico. Il prelato fu infatti il fondatore del \"Collegio Nardini\" (1478) nell'attuale via di Parione (non lontano dal palazzo del Governo Vecchio e unito alla chiesa di San Tommaso in Parione a Roma), inizialmente aperto a soli 24 studenti."}
{"id": "1737779", "revid": "10652", "url": "https://it.wikipedia.org/wiki?curid=1737779", "title": "Royal Institute of British Architects", "text": "Il Royal Institute of British Architects \u00e8 un'organizzazione professionale per architetti nel Regno Unito.\nChiamato originalmente \"Institute of British Architects in London\", fu fondato nel 1834 da vari famosi architetti, tra cui Philip Hardwick, Thomas Allom, William Donthorne, Thomas Leverton Donaldson and John Buonarotti Papworth. Ogni anno consegna il Premio Stirling per premiare talenti ed eccezionalit\u00e0 distintisi nello studio dell'architettura. Si tratta del premio pi\u00f9 importante e ambito nel panorama dell'architettura inglese, che gode di una elevata risonanza europea e internazionale. Il premio \u00e8 conferito ogni anno dopo un'attenta e severa selezione, che prevede la visita dei giurati di ogni singolo progetto pre- qualificato.\nIl premio RIBA.\nNel 2013 \u00e8 stato insignito del premio RIBA (President's Awards for Outstanding University-located Research) l'architetto inglese Adrian Forty per \"Concrete and Culture, a Material History\" uno studio sulla storia, l'estetica e il significato culturale del calcestruzzo come materia di costruzione. \nL'acronimo FRIBA.\nL'acronimo FRIBA, che viene posto dopo il nome di illustri architetti, significa \"Fellow of Royal Institute of British Architects\" ovvero \"membro del Royal Institute of British Architects\"."}
{"id": "1737781", "revid": "1543377", "url": "https://it.wikipedia.org/wiki?curid=1737781", "title": "Mittelschmerz", "text": "Mittelschmerz (dal tedesco: \"dolore di mezzo\") \u00e8 un termine medico per il \"dolore ovulatorio\" o \"dolore di mezzo ciclo\". Circa il 20% delle donne manifesta il mittelschmerz, alcune ad ogni ciclo, altre solo talvolta.\nSintomi e diagnosi.\nIl mittelschmerz \u00e8 caratterizzato da dolori del basso addome e dolori pelvici che si verificano approssimativamente a met\u00e0 del ciclo mestruale. Il dolore pu\u00f2 apparire improvvisamente e solitamente dura alcune ore, sebbene possa durare anche due o tre giorni. \nIn alcune donne il mittelschmerz \u00e8 abbastanza localizzato da permettere loro di riconoscere quale delle due ovaie fornisce l'ovulo in quel mese. Poich\u00e9 l'ovulazione si verifica ad ogni ciclo casualmente in un'ovaia o nell'altra, il dolore pu\u00f2 spostarsi da destra a sinistra, o rimanere dallo stesso lato tra un ciclo e l'altro.\nIl mittelschmerz \u00e8 spesso confuso per appendicite ed \u00e8 una diagnosi differenziale per l'appendicite nelle donne in et\u00e0 fertile.\nTrattamento.\nIl mittleschmerz non indica presenza di malattia. Non \u00e8 necessario alcun trattamento. Talvolta pu\u00f2 rendersi necessario l'uso di antidolorifici (analgesici) in caso di dolore prolungato o intenso. Utile anche l'utilizzo di antispastici (tipo buscopan/spasmomen), per diminuire dolori causati da spasmi muscolatura uterina.\nL'assunzione di contraccettivi ormonali pu\u00f2 prevenire l'ovulazione -- e quindi il dolore ovulatorio -- ma non ci sono forme di prevenzione conosciute.\nCause.\nSi ritiene che il mittelschmerz possa essere causato da cause diverse:\nUtilit\u00e0.\nLe donne che fanno ricorso a metodi di riconoscimento della fertilit\u00e0 possono trovare nel mittelschmerz un utile metodo secondario nel riconoscimento dell'ovulazione. Tuttavia poich\u00e9 la vita dello sperma pu\u00f2 arrivare anche a cinque giorni il mittelschmerz da solo non fornisce un preavviso sufficiente per evitare una gravidanza. Inoltre altri tipi di dolori addominali sono comuni, il mittelschmerz da solo non pu\u00f2 nemmeno essere usato per confermare l'inizio della fase post-ovulatoria e quindi non fertile.\nAltri sintomi ovulatori.\nLe donne possono notare altri sintomi associati all'avvicinarsi dell'ovulazione. Il segno pi\u00f9 comune \u00e8 l'apparire del muco cervicale nei giorni immediatamente precedenti l'ovulazione. Il muco cervicale \u00e8 uno dei segnali primari utilizzato nei metodi di riconoscimento della fertilit\u00e0."}
{"id": "1737783", "revid": "24443", "url": "https://it.wikipedia.org/wiki?curid=1737783", "title": "Bric de Rubren", "text": ""}
{"id": "1737784", "revid": "767487", "url": "https://it.wikipedia.org/wiki?curid=1737784", "title": "Wolfram L\u00f6we", "text": "Carriera.\nClub.\nCresciuto nelle giovanili del Motor Markranst\u00e4dt, nel 1963 approd\u00f2 alla Lokomotive Lipsia, fino a quell'anno nota come \"SC Rotation Lipsia\". Con la squadra sassone gioc\u00f2 fino al 1980 321 partite in DDR-Oberliga impreziosite da 87 reti e vinse una FDGB Pokal e una Coppa Piano Rappan.\nNazionale.\nCon la gioc\u00f2 43 partite (di cui tre ai Giochi olimpici) e and\u00f2 a segno in dodici occasioni. Partecip\u00f2 al e alle olimpiadi di .\nAbbastanza curiosa la sua partecipazione al Mondiale 1974. Parte titolare contro l' ma viene sostituito dopo meno di un'ora dal giovane Martin Hoffmann, salta gli incontri con il e il \"derby\" con la ; nel girone di semifinale il c.t. Georg Buschner lo usa a \"singhiozzo\" contro il , entra al 64' al posto di Reinhard Lauck, l', titolare, esce al 54' per lasciare il posto a Peter Ducke, e l', esce al 66' per fare spazio a Eberhard Vogel.\nOrmai trentunenne viene ancora selezionato da Buschner per i Giochi Olimpici del 1976 in Canada. Gioca da titolare tutte e cinque le partite (sia pure non complete), compresa la finale per la medaglia d'oro dove viene sostituito negli ultimi venti minuti dal difensore Groebner. Al suo attivo anche una rete, quella iniziale nel quarto di finale contro la ad Ottawa."}
{"id": "1737785", "revid": "24443", "url": "https://it.wikipedia.org/wiki?curid=1737785", "title": "Mongioia", "text": ""}
{"id": "1737790", "revid": "933835", "url": "https://it.wikipedia.org/wiki?curid=1737790", "title": "Neferinpu", "text": "Neferinpu era un sacerdote egizio, relativamente importante, vissuto circa nel XXIV secolo a.C., nell'Antico Regno con l'incarico di \"Custode del culto mortuario reale\".\nMor\u00ec verso i cinquant'anni e fu seppellito ad Abusir. Sconosciuta la causa della morte ma sono attualmente in corso studi sulla salma ritrovata ancora adorna di gioielli.\nLa tomba intatta, che rappresenta uno straordinario ritrovamento, conteneva il sarcofago, numerosi reperti ben conservati ed\n\u00e8 costituita da una camera con annessa la cappella per la celebrazione di riti funebri sia di Neferinpu che della sua famiglia."}
{"id": "1737794", "revid": "1573940", "url": "https://it.wikipedia.org/wiki?curid=1737794", "title": "Institution of Structural Engineers", "text": "L'Institution of Structural Engineers \u00e8 uno dei pi\u00f9 grandi ordini di ingegneri strutturali del Regno Unito.\nFondato nel 1909, conta 27.000 membri in 105 Paesi ed ha come presidente Norman Train."}
{"id": "1737802", "revid": "233078", "url": "https://it.wikipedia.org/wiki?curid=1737802", "title": "Azione Cattolica Ticinese", "text": "L'Azione Cattolica Ticinese (ACT) \u00e8 un'associazione cattolica laicale svizzera, avente sede nel Canton Ticino.\nStoria.\nVerso la met\u00e0 dell'Ottocento, la politica anticlericale del liberalismo nel Canton Ticino mette in atto una serie di provvedimenti legislativi lesivi degli interessi ecclesiastici (soppressione dei conventi e secolarizzazione dell'insegnamento superiore, legislazione civile-ecclesiastica, impedimenti ai vescovi diocesani di esercitare la loro giurisdizione, ecc.). La reazione dei cattolici d\u00e0 vita al movimento cattolico ticinese.\nIl Pius Verein svizzero.\nNella seconda met\u00e0 dell'Ottocento, anche in Svizzera si era diffusa per i cattolici la necessit\u00e0 di \"conservare e tutelare la loro (dei laici) santa fede, per esercitare attivamente questa fede merc\u00e9 la carit\u00e0 cristiana e le sue opere e per sostenere l'arte e la scienza cattolica\". Nasce cos\u00ec, il 21 luglio 1857 a Beckenried (Nidvaldo), promossa da rappresentanti di nove Cantoni, l'Associazione Svizzera di Pio IX (Pius Verein) che sceglie significativamente di portare il nome del Papa allora regnante. Scopo e indirizzo sono essenzialmente religiosi: \"La semplice politica dell'Associazione di Pio IX\" dichiara il conte Theodor Scherer-Boccard a cui \u00e8 affidata la presidenza \"consister\u00e0 nel non occuparsi di politica, limitandoci a domandare per la Chiesa e per ciascheduno la libert\u00e0 di fare il bene e di evitare il male\".\nLa Societ\u00e0 di Pio IX.\nSulla spinta di quanto avvenuto nella Svizzera interna, nel 1861 viene costituita a Lugano la Sezione Ticinese della Societ\u00e0 di Pio IX (denominata \"Societ\u00e0 Piana\"). Il 10 luglio, nove persone si ritrovano nella sala della Societ\u00e0 federale in Piazza Riforma per fondare la Sezione ticinese della Pius Verein e nominare un comitato provvisorio di cinque membri presieduto dal deputato al Gran Consiglio, l'avvocato Angelo Taddei di Gandria. Il 23 luglio 1861, sempre nella sala del Caff\u00e8 Federale di Lugano, si svolge l'Assemblea costitutiva che nomina un Comitato stabile composto da 12 membri.\nInizia cos\u00ec l'attivit\u00e0 della Societ\u00e0 Piana, la prima organizzazione di Azione Cattolica in Ticino, che mantenne immutate nel tempo le finalit\u00e0, gli scopi e le caratteristiche fondamentali. Il carattere religioso viene ribadito costantemente anche a motivo delle ripetute accuse che la stampa radicale dell'epoca rivolgeva al sodalizio e per i timori dell'autorit\u00e0 cantonale che temeva il sorgere di nuove associazioni politiche segrete.\nI primi anni.\nAngelo Taddei manterr\u00e0 la presidenza della Societ\u00e0 Piana fino alla sua morte nel 1871 (fatta eccezione per il triennio 1864-1866, temporaneamente sostituito da Bernardino Leoni di Breganzona). In seguito verr\u00e0 nominato presidente l'avvocato Carlo Castelli di Melide. All'assemblea del 22 agosto 1877 a Tesserete prendono parte 5.000 persone, segnando uno dei momenti pi\u00f9 alti nella vita della Societ\u00e0 di Pio IX in Ticino. Viene eletto presidente il giovane avvocato Agostino Soldati di Neggio, e cominceranno i primi Pellegrinaggi diocesani.\nDurante l'assemblea che si tiene a Melide il 30 luglio 1884, don Vincenzo Molo, futuro vescovo e amministratore apostolico diocesano, auspica l'introduzione in Ticino delle Conferenze di San Vincenzo de' Paoli, organizzazione caritativa gi\u00e0 da tempo diffusa nel resto della Svizzera, che viene cos\u00ec ad aggiungersi alle altre numerose opere di carattere sociale promosse dalla Societ\u00e0 Piana: le \"Missioni Interne\" (sorte nel 1864 per sostenere quei sacerdoti inviati a visitare comunit\u00e0 cattoliche presenti nelle regioni protestanti della Svizzera interna), l'Opera di San Francesco di Sales nata durante l'assemblea di Faido del 1874 in favore della Buona Stampa (in particolare per la diffusione del Credente Cattolico e dell'Almanacco Popolare), la \"Cassa di sussidio dei Chierici poveri\" istituita per aiutare i giovani seminaristi nei loro studi. In seguito, a queste si aggiungeranno l'\"Opera per la pacificazione delle liti\", il \"Patronato San Raffaele\" per gli emigranti e l'Officio di Collocamento.\nNella stessa assemblea di Melide, viene riaffidata la presidenza a Carlo Castelli (nel frattempo eletto consigliere di Stato) a cui succederanno Federico Balli (per pochi mesi), l'avvocato Gioachimo Respini, l'avvocato Giuseppe Cattori, l'avvocato Fedele Moroni Stampa. Un susseguirsi di personalit\u00e0 le quali, oltre a ricoprire un ruolo di primissimo piano all'interno della Societ\u00e0 Piana, raggiunsero (spesso in concomitanza) i vertici dello Stato (fatta eccezione per il Balli, gli altri furono tutti consiglieri di Stato). Anche per questo motivo la Societ\u00e0 Piana, sorta con finalit\u00e0 religiose e non politiche, col tempo andr\u00e0 sempre pi\u00f9 confondendosi col Partito conservatore. Pi\u00f9 volte lo stesso monsignor Molo, che pure fece parte della Societ\u00e0, ebbe modo di protestare per questo.\nDissidi fra cattolici.\nLo stesso Comitato Cantonale non rimase estraneo alle vicende che portarono, all'interno del partito conservatore, alla scissione dei \"corrieristi\" (Agostino Soldati fond\u00f2 il Corriere del Ticino, cattolico-liberale) e quella, per certi versi ancor pi\u00f9 dolorosa, tra Giubiaschesi e Respiniani nel 1896.\nSono anni di divisioni e confusione nella Societ\u00e0. Alla fine del 1895, il presidente Giuseppe Cattori propone di promuovere una Federazione delle Societ\u00e0 Cattoliche Ticinesi. L'invito viene rivolto a tutti i sodalizi approvati dall'autorit\u00e0 ecclesiastica. In campo studentesco, dal 1884 erano state introdotte anche in Ticino sezioni della Societ\u00e0 degli Studenti Svizzeri, fondata a Svitto nel 1841: la Leonia (1884) proveniente dal Seminario di Como, la Lepontia (1885) e la Gaunia (1886). La Lepontia, in particolare, rappresenta la realt\u00e0 studentesca pi\u00f9 significativa e duratura. Col passaggio di testimone, nel 1897, da Cattori a Moroni Stampa, la Federazione diventa realt\u00e0, senza per\u00f2 mai avere quello slancio voluto dai promotori. Nel 1899, sotto il pontificato di Leone XIII, la Societ\u00e0 di Pio IX prende il nome di \"Societ\u00e0 dei Cattolici Ticinesi - Sezione Cantonale della Societ\u00e0 dei Cattolici Svizzeri\", adeguandosi agli statuti modificati a livello centrale. A presiederla fu acclamato Angelo Tarchini.\nL'Unione Popolare Cattolica Ticinese (1905-1922).\nAgli inizi del secolo, la Societ\u00e0 dei Cattolici Ticinesi decide di dotarsi di strutture pi\u00f9 adeguate ed efficaci, razionalizzando le diverse attivit\u00e0. Si creano all'interno del Comitato Cantonale delle Commissioni speciali: Istruzione ed Educazione, Buona Stampa, Opere di carit\u00e0, Legislazione e scienze sociali, Federazione Societ\u00e0 cattoliche, Arte ed antichit\u00e0, Musica Sacra. Sono presiedute, o di essa fanno parte, personaggi che nei vari campi segneranno la storia ticinese: Giuseppe Motta, Angelo Tarchini, Mansueto Pometta, don Alfredo Noseda, don Angiolo Pometta, don Siro Borrani, Alberto Pedrazzini, Felice Moroni Stampa, Pietro Ferrari, Tomaso Pagnamenta, don Carlo Roggiero.\nLa Societ\u00e0 dei Cattolici Ticinesi rimane sempre in stretto collegamento con gli organi centrali della Svizzera interna seguendone di pari passo l'evoluzione. \u00c8 cos\u00ec che, quando questi cambiano ancora denominazione con l'intento di dare unit\u00e0 all'azione cattolica svizzera, l'organizzazione ticinese si trasforma, nel 1905, in Unione Popolare Cattolica Ticinese, modificando anche i propri statuti. Viene cos\u00ec abolita la Commissione per la Federazione Cantonale delle Societ\u00e0 cattoliche ticinesi. L'U.P.C.T. diventer\u00e0 cos\u00ec per oltre sessant'anni il nome dell'Azione Cattolica cantonale. La prima assemblea con questa nuova denominazione si svolge a Balerna nell'agosto 1906, presente il vescovo Alfredo Peri Morosini, e diventer\u00e0 anche l'occasione per tentare di rilanciare un'associazione in declino. Argomento centrale di discussione in quell'assemblea (durante la quale viene confermato presidente Angelo Tarchini) e negli anni immediatamente successivi, rimane \"l'indirizzo scolastico attuale prettamente anticristiano\" (relatore Giuseppe Motta, futuro consigliere federale e presidente della Confederazione).\nNel 1909 viene eletto presidente dell'UCPT Pietro Ferrari, mentre prosegue l'attivit\u00e0 contro la scristianizzazione della scuola pubblica e a difesa delle spese di culto. Nel 1915 gli subentra Giorgio Casella, che rimarr\u00e0 in carica fino al 1919, anno in cui inizia la lunga presidenza di Francesco Antognini che durer\u00e0 per ben 25 anni, fino al 1946.\nLa stampa cattolica.\nNel 1901 cessano per ragioni finanziarie le pubblicazioni del \"Credente Cattolico\", fondato nel 1856 (il numero domenicale, dal 1888 al 1890, era denominato \"Il Credente Cattolico della domenica\"). Nello stesso tempo, venendo a mancare il \"Popolo cattolico della domenica\" (1896-1901), organo della SCT, il comitato centrale decide di realizzare un settimanale che lo sostituisse. La vicenda \u00e8 travagliata. Inizialmente si pensa alla creazione di un nuovo foglio (\"L'Avvenire\" \u00e8 il nome proposto), poi si decide di stipulare una convenzione con i responsabili del settimanale \"La Patria\", sorto in quello stesso anno e diretto da don Angiolo Pometta.\nNel luglio 1902 viene cos\u00ec assunto quale organo sociale, con la denominazione \"La Patria: foglio della Democrazia Cristiana - Organo della Societ\u00e0 dei Cattolici Ticinesi\". Direttore sar\u00e0 il presidente del comitato centrale, Tarchini, mentre per la redazione vengono incaricati don Aurelio Bacciarini, futuro vescovo, Pietro Ferrari e lo stesso don Angiolo Pometta che si dimetter\u00e0 tre mesi dopo per dissensi con Tarchini. L'esperimento dura poco: finir\u00e0 infatti nel dicembre dello stesso anno.\nSi ritenta nel 1903 con L'Operaio Cattolico sotto la direzione dell'arciprete Angelo Abbondio, ma anche questo avr\u00e0 vita breve. La necessit\u00e0 di dotarsi di un proprio giornale rimarr\u00e0 assillo costante. Assillo che cesser\u00e0 solo nel 1926 con la nascita, ad opera dello stesso Bacciarini, nel frattempo divenuto amministratore apostolico diocesano, del \"Giornale del Popolo\", a cui nel 1927 si aggiunger\u00e0 \"L'Amico\", organo delle associazioni maschili di Azione Cattolica (in precedenza, col nome \"L'Amico dei giovani\", era l'organo del Fascio GCT), sostituito nel 1935 dalla \"Pagina dell'Azione Cattolica\" annessa settimanalmente al Giornale del Popolo.\nTra i lavoratori.\nNel 1901 si accenna anche, per la prima volta, alla creazione di una organizzazione cattolica in campo sociale in Ticino: viene infatti proposta una Lega Cattolica del Lavoro che curi a Lugano l'organizzazione degli operai. Se ne parla con una prospettiva concreta: di dar vita cio\u00e8 ad un movimento sociale dei cattolici che \"si impone per considerazioni religiose e politiche\". Una necessit\u00e0 che gi\u00e0 l'anno dopo (1902) diventer\u00e0 realt\u00e0 grazie alla fondazione del Circolo cantonale di Studi politico-sociali, creato nel tentativo di coordinare l'azione dei cattolici in campo sociale. Fu il seme da cui poi nacque l'Organizzazione cristiano-sociale ticinese.\nLa riorganizzazione dell'Azione Cattolica (1922-1968).\nDivenuto vescovo, monsignor Aurelio Bacciarini (1917) determin\u00f2 il vero rilancio dell'UPCT trasformandola in associazione di massa. Gi\u00e0 da giovane parroco don Bacciarini aveva contribuito in prima persona all'attivit\u00e0 della Societ\u00e0 Piana. Ora intuisce, visto soprattutto il consolidarsi di un nuovo movimento giovanile (il Fascio della Giovent\u00f9 Cattolica, sorto nel 1909) e l'organizzarsi della componente femminile cattolica (nel 1920), la necessit\u00e0 di \"sistemare, collegare e coordinare le nuove forze che prendano posizione nel campo cattolico nostro\", riorganizzando l'UCPT secondo una struttura che anticipa in modo singolare nella sua diocesi quanto poi si realizzer\u00e0 \u2013 ad opera di Pio XI \u2013 per l'Azione Cattolica Italiana. L'idea generale \u00e8 che l'Unione Popolare diventi l'organismo che raccoglie in s\u00e9 tutte le associazioni cattoliche presenti e future, tanto maschili quanto femminili. Una grande organizzazione che deve partire dalla costituzione di gruppi nelle singole parrocchie. Solo se i gruppi parrocchiali sono fiorenti, \u00e8 il pensiero di monsignor Bacciarini, anche l'attivit\u00e0 nazionale dei cattolici sar\u00e0 vigorosa.\nNel 1922 viene cos\u00ec elaborato un nuovo statuto che prevede a livello diocesano quattro sezioni cantonali ben distinte che insieme formano l'Unione Popolare Cattolica Ticinese: la Lega Uomini Cattolici Ticinesi, il Fascio della Giovent\u00f9 Cattolica Ticinese, la Giovent\u00f9 Cattolica Femminile e l'Unione Donne Cattoliche.\nInoltre, viene prevista la costituzione di sezioni parrocchiali. Quest'ultima fu la carta vincente. Fino ad allora vi erano dieci sezioni distrettuali (Leventina, Blenio, Bellinzona e Riviera, Verzasca, Locarno, Vallemaggia, Onsernone, Lugano, Malcantone, Mendrisio) che non riuscivano per\u00f2 pi\u00f9 di tanto ad aggregare la gran massa dei cattolici ticinesi. Ora, sollecitati dal vescovo a raccogliersi nelle singole parrocchie, uomini, donne e giovani cattolici fanno a gara per creare nuovi gruppi locali per ciascun settore d'et\u00e0.\nA capo dell'UPCT ci sar\u00e0 un comitato composto dai presidenti cantonali delle quattro sezioni (in seguito, nel 1938, si aggiunse, come associazione aggregata, la Societ\u00e0 degli Studenti cattolici \"Lepontia\"), dai due assistenti ecclesiastici (uno per il ramo maschile, l'altro per il femminile) nonch\u00e9 tre membri scelti dai primi sei componenti. Il presidente e il segretario della sezione uomini saranno di diritto presidente e segretario del Comitato Centrale e di tutta l'UPCT. Le vicende della Lega Uomini \u2013 unico ramo costituito a tavolino: prima vengono fatti gli statuti poi, un anno dopo, nasce l'associazione \u2013 seguiranno di pari passo quelle dell'Unione Popolare: le decisioni pensate nel Comitato Cantonale della Lega Uomini vengono spesso riproposte all'interno dello stesso Comitato Centrale dell'UPCT. Sempre nel 1922, nell'ambito del Fascio della Giovent\u00f9 Cattolica, nasce anche l'Associazione Esploratori Cattolici (AEC).\nGli anni della diffusione capillare.\nL'attivit\u00e0 dell'UPCT diventa pi\u00f9 incisiva e con una maggiore capacit\u00e0 propositiva. Prosegue a livello regionale la tradizione delle Feste cantonali (importante momento aggregativo), mentre all'inizio di ogni anno si indica un tema generale di studio. Viene curata l'organizzazione di Pellegrinaggi, Esercizi spirituali, congressi e manifestazioni a carattere diocesano, cos\u00ec come vengono sostenute con forza le iniziative che nascono nell'ambito cattolico: l'organizzazione cristiano-sociale e il \"Giornale del Popolo\", in particolare. Ma non mancano gli interventi pubblici su scottanti argomenti d'attualit\u00e0, come la campagna contro il comunismo ateo o quella in favore della santificazione della festa (ostacolata da manifestazioni sportive o vacanze scolastiche); quella per la modifica delle leggi in tema di \"osterie\" (esercizi pubblici) e di ballo o l'abolizione del preambolo \"Nel nome del Signore\" dagli atti pubblici; la lotta contro la bestemmia.\nIl 1935 rappresenta uno degli anni pi\u00f9 significativi nella storia dell'UPCT. In occasione del 50\u00ba anniversario di fondazione della diocesi, viene indetto il terzo Congresso Diocesano durante il quale monsignor Bacciarini, ormai gravemente ammalato (pur conservando il titolo, Pio XI gli affida dal 2 gennaio 1935 un amministratore apostolico \"sede plena\" nella persona di monsignor Alfredo Noseda) intende consacrare il Ticino al Sacro Cuore. L'atto di consacrazione verr\u00e0 firmato sul letto di morte il 27 giugno 1935, e ad esso aderiranno venticinquemila famiglie e oltre centomila persone. Il Congresso si terr\u00e0 ugualmente il 30 giugno. Il giorno dopo, 1\u00ba luglio, i funerali di monsignor Bacciarini (ormai considerato il \"vescovo dell'Azione Cattolica\") saranno un'apoteosi di folla commossa.\nL'era di don Leber.\nIn quell'anno diventa assistente generale per il ramo maschile don Alfredo Leber, direttore del \"Giornale del Popolo\" e da un anno assistente della GCT (assistente generale per il ramo femminile era monsignor Emilio Cattori). Sempre nel 1935 vengono inoltre modificati gli Statuti della Lega Uomini, rendendo le nomine dell'ufficio di presidenza (presidente, segretario, cassiere) pi\u00f9 legate alla persona dell'ordinario diocesano (sar\u00e0 sua la nomina, e non dell'assemblea come in precedenza) e quelli dell'UPCT (si passa da 9 a 11 membri; segretario sar\u00e0 l'assistente generale maschile). Nel 1936 monsignor Angelo Jelmini viene nominato vescovo e amministratore apostolico della diocesi.\nUn impulso straordinario alle attivit\u00e0 associative sar\u00e0 dato dalla donazione da parte di monsignor Jelmini della \"Casa dell'Azione Cattolica\" in via Nassa a Lugano, ristrutturata e ufficialmente aperta nell'ottobre 1940. Questa diventa sede di tutti gli uffici dell'AC maschile e femminile, e luogo per ritiri e convegni. La gestione viene affidata alla Compagnia di Santa Teresa del Bambin Ges\u00f9, congregazione di laiche consacrate che monsignor Bacciarini fond\u00f2 nel 1926 (prima Superiora della Compagnia fu Maria Motta, sorella del Consigliere federale Giuseppe Motta) per aiutare e sostenere lo sviluppo dell'Azione Cattolica diocesana. Diventer\u00e0 il cuore delle attivit\u00e0 associative, in particolare delle assemblee e degli Esercizi spirituali. Qui venne aperto, nel 1941, anche l'Ufficio diocesano Charitas promosso dalla stessa UPCT.\nA causa della guerra, che toglie molti soci dalle associazioni, l'attivit\u00e0 rallenta. Viene istituito un segretariato per l'assistenza agli internati italiani in collaborazione con l'OCST.\nL'Azione Cattolica nel dopoguerra.\nNel 1946 si riprende con un Congresso diocesano a Lugano al quale partecipano 12\u00a0000 cattolici che sfilano per le vie della citt\u00e0 in un corteo con oltre 300 bandiere. La presidenza dell'Unione Popolare Cattolica Ticinese passa nelle mani di Peppo Casella, gi\u00e0 presidente della Giovent\u00f9 Cattolica Ticinese. Francesco Antognini viene nominato dal vescovo Jelmini presidente onorario. Nel maggio 1947 si svolge il grande pellegrinaggio a Roma per la canonizzazione del Beato Nicolao della Fl\u00fce, patrono dell'AC, mentre il 3 marzo 1949 inizia in Ticino la Grande Visita della Madonna Pellegrina. La visita si concluder\u00e0 il 3 luglio con una imponente processione che riaccompagner\u00e0 la statua della Madonna del Sasso dopo aver toccato tutti i Comuni della diocesi.\nGli anni cinquanta si aprono con la preoccupazione della radio. Gi\u00e0 nel 1950 viene manifestata l'intenzione di costituire un Fronte Cristiano dei Radioascoltatori per \"esercitare un'azione di sorveglianza perch\u00e9 nelle trasmissioni radiofoniche non si offenda la coscienza religiosa del nostro paese\". Ma la proposta fatica a decollare, nonostante le pressioni in tal senso provenienti dagli ambienti cattolici della Svizzera interna. L'idea matura nel 1954 in seguito all'approvazione da parte delle Camere federali del decreto del 13 ottobre 1953 sulla concessione per l'uso di impianti d'emissione e di trasmissione radiofoniche, ma solo nel dicembre 1957 viene costituita l'Associazione Utenti Radio e TV della Svizzera Italiana \"Famiglia e Radio-TV\" (nel frattempo era infatti nata la televisione) con lo scopo di organizzare gli utenti \"per la difesa dei loro interessi spirituali e materiali e delle loro famiglie\", collaborando con gli organi dirigenti della Radio e della TV.\nGli ultimi presidenti dell'Unione Popolare.\nNel 1953, dimissionario Peppo Casella, diventa presidente Antonio Agustoni, che lascer\u00e0 per motivi di salute due anni dopo sostituito da Sergio Jacomella. Il 24 giugno 1956 si tiene a Bellinzona un importante Congresso Diocesano al quale partecipa come relatore padre Agostino Gemelli (al suo posto avrebbe dovuto intervenire il cardinale Giacomo Lercaro). L'attivit\u00e0 dell'Unione Popolare prosegue con le tradizionali iniziative (Calendario eucaristico, Feste regionali, Pellegrinaggi a Lourdes e alla Madonna del Sasso, propaganda pasquale) tra le quali spicca il sostegno al \"Giornale del Popolo\" che con non poca preoccupazione negli ambienti laicisti raggiunge ogni anno nuovi primati di diffusione tra i quotidiani ticinesi (oltre 12\u00a0000 copie nel 1960, che diventeranno circa 20\u00a0000 nel 1970, facendolo diventare il quotidiano pi\u00f9 diffuso nel Cantone). Il ramo maschile conosce un lento ma inesorabile declino.\nSergio Jacomella, per motivi di salute, si dimette da presidente nel 1967. La carica verr\u00e0 assunta da Carlo Franscini. Ma l'attivit\u00e0 diocesana va scemando e allo scadere dei mandati le nomine non saranno rinnovate. Proseguir\u00e0 solo l'attivit\u00e0 di alcuni gruppi a livello locale.\nLa Giovent\u00f9 Cattolica Ticinese (1909-1968).\nGli esordi di un'attivit\u00e0 organizzata di giovani cattolici in Ticino sono da ricondursi alla fine dell'Ottocento: gi\u00e0 nel 1880 a Lugano si registrano i primi circoli. Ma solo nel 1909 si arriva ad avere una struttura cantonale. Il 3 ottobre di quell'anno, la Lepontia (Societ\u00e0 degli Studenti Svizzeri, Sezione Cantonale), la Latinia (Societ\u00e0 degli Studenti dell'Universit\u00e0 di Friburgo) ed il Circolo Juventus di Bellinzona si radunano a Giubiasco con lo scopo di organizzare tutta la giovent\u00f9 conservatrice cattolica ticinese, studentesca e non. Sorge cos\u00ec il Fascio Cantonale \"Luigi Rossi\". Presidente verr\u00e0 eletto Enrico Celio di Ambr\u00ec.\nGi\u00e0 dai primi mesi si pone la questione dell'identit\u00e0 di questo nuovo organismo: pi\u00f9 politico-conservatore o pi\u00f9 religioso? Il nodo viene di fatto sciolto nel 1912 con la decisione di abolire il titolo \"Luigi Rossi\", troppo legato al partito conservatore. Da quel momento (la presidenza era nel frattempo passata a Gastone Bernasconi di Agno) l'associazione si chiamer\u00e0 \"Fascio della Giovent\u00f9 Cattolica Ticinese\". Vengono rilanciate le Settimane sociali (la prima, nel 1915, a Balerna) e viene ribadito lo scopo essenzialmente religioso e formativo. Ci si dedica inoltre all'istituzione presso i circoli di casse di mutuo soccorso.\nLa presidenza di Peppo Casella.\nGli anni fino al 1922 sono segnati dalle presidenze di Pio Cortella di Locarno (1918-1919) e di Plinio Vassalli (1919-1921), e dal rilancio del periodico \"L'Amico\", organo del Fascio. Poi, con la riorganizzazione dell'Azione Cattolica voluta da monsignor Bacciarini nel 1922, ma soprattutto con la nomina a presidente di Peppo Casella di Bellinzona (carica che manterr\u00e0 per quasi 25 anni), il FGCT prende slancio.\nI giovani cattolici riuniti nel Fascio si impegneranno soprattutto nelle opere di carit\u00e0 promuovendo un segretariato speciale di beneficenza sullo stile di quello dell'Unione Femminile. Tale segretariato, presieduto da Arnoldo Giovannini, si chiamer\u00e0 Providentia, e avr\u00e0 come scopo quello di aiutare il prossimo nelle sue necessit\u00e0 corporali secondo lo spirito del Vangelo, promuovere la partecipazione dei giovani alle Conferenze di San Vincenzo, aiutare le istituzioni di beneficenza e promuovere corsi Samaritani. Vengono inoltre organizzate le Settimane Sociali Culturali, curate dal FGCT, dalla Federazione Docenti ticinesi, da Lepontia e dall'Organizzazione cristiano-sociale.\nIl movimento scout.\nIl Comitato del Fascio della Giovent\u00f9 Cattolica, su iniziativa del suo presidente Peppo Casella e grazie all'opera di Andrea Fossati (ticinese e fondatore di gruppi scout anche in Lombardia) ed Angelo Zappa, introduce in Ticino il movimento scout, sorto in Inghilterra nel 1907 per opera di Robert Baden-Powell. Lo scopo iniziale \u00e8 di rispondere al problema dello sport tra i giovani cattolici proponendo \"un metodo razionale di sport alla costruzione completa della coscienza giovanile cristiana del paese\". L'atto di fondazione, avvenuto a Lugano presso il Seminario diocesano San Carlo dove l'assistente don Alessandro Mombelli abitava, data il 6 luglio 1922.\nGi\u00e0 nei primi anni di attivit\u00e0 si pone il problema dell'identit\u00e0 e dell'autonomia della nuova associazione. Innanzitutto, con l'eventuale unificazione tra AEC (Associazione Esploratori Cattolici) e AGET (Associazione Giovani Esploratori Ticinesi) di orientamento laico: nel 1927 si trova un compromesso con la costituzione di una Federazione Ticinese che le raggruppa entrambi, ma il problema si trasciner\u00e0 insoluto fino al 2007, quando le due si fonderanno in Scoutismo Ticino. Poi, con la necessit\u00e0 di distinguere tra Fascio della Giovent\u00f9 Cattolica e AEC. Quest'ultimo problema si risolver\u00e0 da s\u00e9, alla fine degli anni sessanta, con la scomparsa, di fatto, della GCT e il confluire di molti giovani cattolici tra le file del movimento scout.\nL'associazione di massa.\nNel maggio 1934 viene nominato assistente generale don Alfredo Leber, direttore del \"Giornale del Popolo\" dal 1926, anno di fondazione. E proprio sul \"Giornale del Popolo\", viene inserita settimanalmente a partire dal 1935 la \"Pagina dell'Azione Cattolica\" che sostituisce cos\u00ec \"L'Amico\". In quello stesso anno si svolgono per la prima volta le Giornate dei dirigenti. Un tema diverso ogni anno, e un gruppetto di relatori che espongono le lezioni in incontri decentrati.\nSono anni di grande coinvolgimento e di oceaniche manifestazioni di massa. Vengono introdotti il tesseramento e la divisa, che si accompagneranno al distintivo e all'inno.\nNel dopoguerra, l'attivit\u00e0 prosegue con sistematicit\u00e0 attraverso le Giornate dei dirigenti e dei delegati aspiranti, i ritiri spirituali e i pellegrinaggi, la partecipazione ai congressi diocesani e le gare catechistiche.\nVerso il lento declino.\nPeppo Casella lascia la presidenza (1946) prima ad Iginio Franscini, poi a Primo Soldati. Vengono costituite l'Associazione Sportiva Ticinese (ASTI), la Federazione Filodrammatiche Cattoliche, l'Associazione Ticinese Apprendisti (con la quale si tenta di contrastare lo sviluppo della Giovent\u00f9 Operaia Cristiana-GOC). Tra il 1950 (presidente in quell'anno diventa Alberto Lepori) e il 1951 si raggiunge il tetto massimo di iscritti (1.472 tesserati e 1.323 aspiranti) e di Circoli (a quota cento). Dall'anno dopo comincia un lento declino. Carlo Annovazzi viene nominato presidente nel 1956, Fiorenzo De Taddeo nel 1960. Sia i tesserati che i Circoli calano a vista d'occhio, mentre l'Associazione Esploratori Cattolici (nata nel 1922 all'interno del FGCT) e l'ASTI vanno, al contrario, a gonfie vele. Alla presidenza di un Comitato dove sono in molti ad abbandonare (vuoi perch\u00e9 si sposano, vuoi perch\u00e9 passano tra le file degli scout) viene chiamato nel 1965 Ettore Cavadini.\nNel 1966 cominciano a dilagare le critiche nei confronti dell'Azione Cattolica e anche la GCT ne risente. Assistenti e parroci sembrano non credere pi\u00f9 a questa forma di associazionismo e anche la formazione dei dirigenti viene messa in dubbio. Nell'assemblea dei delegati del marzo 1967 si prende coscienza che la crisi che l'AC sta attraversando \u00e8 di quelle epocali: l'associazione sta perdendo il carattere popolare che la contraddistingue, e quindi la sua stessa identit\u00e0. Monsignor Leber annuncia nell'ottobre del 1968 le dimissioni sue e del viceassistente don Guglielmo Maestri. La Giornata dei dirigenti che si tiene nel salone del Cittadella a Lugano, alla presenza del nuovo vescovo, Giuseppe Martinoli, \u00e8 l'ultimo atto delle vicende legate alla Giovent\u00f9 Cattolica Ticinese. Alla loro naturale scadenza, il vescovo non rinnover\u00e0 pi\u00f9 le cariche, lasciando tacitamente che la GCT cadesse nell'oblio.\nL'Unione Femminile.\nIl ramo femminile dell'Azione Cattolica Ticinese \u00e8 l'unico ad aver proseguito ininterrottamente, dalla sua fondazione ai giorni nostri, la sua attivit\u00e0 assorbendo i contraccolpi della crisi dell'associazionismo cattolico del post-Concilio. L'atto costitutivo dell'Unione Femminile Cattolica Ticinese (UFCT) \u00e8 del 24 ottobre 1920, ma gi\u00e0 in passato erano presenti ed operanti in diocesi gruppi di donne cattoliche. Quando a Lugano si tiene il Congresso costitutivo, dieci sono i Circoli femminili gi\u00e0 esistenti.\nNella Svizzera interna, le organizzazioni cattoliche femminili operavano gi\u00e0 da tempo, prima all'interno dell'Associazione Popolare Cattolica Svizzera, poi attraverso la Lega svizzera delle Donne Cattoliche (\"Frauenbund\", 1912). Ed \u00e8 soprattutto sulla spinta di quanto avviene nei Cantoni tedeschi che anche in Ticino ci si avvia a dare una struttura all'opera femminile. Il primo lavoro fu dunque di organizzazione e di propaganda: furono redatti gli Statuti, spedite circolari a tutte le parrocchie chiedendo l'adesione delle associazioni femminili esistenti, istituito un segretariato permanente con tanto di sede, realizzato un distintivo sociale in 10\u00a0000 esemplari col motto \"In Cruce gloriantes\". La prima presidente \u00e8 Maria Viglezio Bianchi di Lugano.\nL'8 gennaio 1922 nasce il quindicinale \"Spighe al Vento\", organo sociale, e una volta all'anno viene pubblicato l'almanacco ticinese illustrato Ore in famiglia. La prima assemblea si svolge a Lugano il 25 giugno 1922: viene eletta presidente Eva Moroni Stampa (fino al 1925). Sorgono intanto le sezioni Crociate (6-12 anni), Aspiranti (12-16 anni) e Propagandiste, e trenta delegazioni regionali, mentre si d\u00e0 il via alle Settimane sociali dell'UFCT. Si intensifica la lotta contro la \"moda invereconda\" e a sostegno della votazione popolare per una legge restrittiva del ballo; si d\u00e0 impulso alla diffusione di buoni libri e si promuovono corsi di economia domestica. L'attivit\u00e0 \u00e8 intensissima e varia, e tale rester\u00e0 per molti anni. Il ramo femminile si pu\u00f2 ben considerare il fiore all'occhiello dell'Azione Cattolica Ticinese, al punto che sia la Lega Uomini, sia la Giovent\u00f9 Cattolica Ticinese prenderanno esempio dalle iniziative dell'Unione Femminile per rilanciare opere, in particolare in campo caritativo e assistenziale.\nIn occasione del centenario (2020), Luigi Maffezzoli pubblica \"Donne che hanno fatto l'Unione. Cento anni di Unione femminile cattolica ticinese (1920-2020)\", Locarno, 2021, Armando Dad\u00f2 Editore.\nGli anni di maggior sviluppo.\nGli anni trenta, caratterizzati dalla presidenza di Modestina Antonini (1925-1938) sono gli anni di maggiore sviluppo. Viene introdotto, a cominciare dalle giovani, il tesseramento. Nel 1930 si contano 12.500 socie, ossia il 9% della popolazione cattolica cantonale e il 15% in proporzione al numero delle donne, e diventeranno 12\u00a0966 nel 1935. Nel 1937 si svolge il primo congresso della Giovent\u00f9 Femminile (i \"baschi bianchi\"). La crescita \u00e8 lenta ma costante, specialmente per i Gruppi Donne. La presidenza intanto passa nelle mani di Anita Bernasconi che la manterr\u00e0 fino al 1948 (vicepresidenti UF e quindi presidenti della Giovent\u00f9 Femminile furono prima Natalina Tunesi, poi Pia De Righetti). L'organizzazione \u00e8 ormai compatta: negli anni della guerra sono 139 i Circoli Giovanili e 61 i Gruppi Donne, senza contare le Madri Cristiane e le diverse congregazioni. L'attivit\u00e0 \u00e8 principalmente incentrata, a livello diocesano, sui corsi di esercizi, sulle numerose giornate dirigenti, la settimana sociale. Imponente, nel 1943, la partecipazione al Congresso diocesano. Inoltre, capillare il lavoro per i Sanatori (con raccolta di indumenti), per le Chiese povere, per il Segretariato di beneficenza.\nAssistente generale per ben trent'anni, fino al 1951, fu monsignor Emilio Cattori che nel 1921 aveva sostituito il primo assistente, don Angiolo Pometta (1920-21). A lui, negli anni cinquanta, si succedettero don Franco Riva (1951-54), don Guglielmo Maestri (1954-57), don Romeo Biucchi (1957-63).\nGli anni del dopoguerra.\nNel dopoguerra (1948), il vescovo Jelmini chiam\u00f2, rispettivamente alla presidenza dell'Unione Femminile e della Giovent\u00f9 Femminile, Dionigia Duchini e Rosita Genardini. Furono, grazie all'energica intraprendenza di queste due donne, anni di grande entusiasmo e partecipazione. Alcuni momenti forti furono, nel 1950, il pellegrinaggio a Roma in occasione dell'Anno Santo (200 giovani e 50 donne), e la celebrazione del Trentennio dell'UFCT, a Lugano (3.000 baschi bianchi, oltre 1.000 donne, 300 lavoratrici cristiane al loro primo congresso, 200 esploratrici). Oppure, nel 1960, il congresso del Quarantennio e la realizzazione, col contributo di tutte le socie, della casa di vacanze \"La Montanina\" a Camperio. Si intensificano le iniziative in favore del tesseramento, gli esercizi e i corsi di formazione religiosa per madri, effettive, giovanissime, lavoratrici, fidanzate, nubili, aspiranti, le scuole di propaganda, le giornate di studio, le opere benefiche, i pellegrinaggi, il sostegno alla buona stampa. Nel 1966, Rosita Genardini diventa presidente dell'UF (per la GF lo saranno Maria Ausilia Bullo, prima, e Carmen Pronini, poi): lo rester\u00e0 fino al 1971 quando verr\u00e0 eletta in Gran Consiglio (insieme a Dionigia Duchini e ad altre tre responsabili dell'UFCT: ben cinque su 11 donne elette) in quella che fu la prima votazione aperta alla componente femminile.\nAssistenti e responsabili.\nIntanto continuano a cambiare gli assistenti. In 14 anni, dal 1963, si avvicendano sei sacerdoti: don Guido Gentile, don Giuseppe Milani, padre Callisto Caldelari, don Giulio Nicolini, don Sandro Bonetti e don Giuseppe Bonanomi. Quest'ultimo, nominato \"provvisoriamente\" nel 1977, rimarr\u00e0 in carica per oltre vent'anni. Nel 1971 cambiano gli statuti: le presidenti dell'UFCT e della GF, che fino al 1968 erano nominate dal vescovo, sono ora elette direttamente dall'assemblea. Al vertice dell'associazione si succederanno Maria Adami (1971), Ines Giugni (1974), Pia Branca (1977) e Carmen Pronini (1988). Dagli anni ottanta, la componente giovanile va via via scomparendo. La scelta di mantenere autonoma la componente femminile viene ribadita anche con i nuovi statuti (2004) come segno di attenzione privilegiato verso le donne. Alla presidenza viene chiamata, nel 2010 Corinne Zaugg.\nLa Lega Maestre Cattoliche.\nCon lo scopo di \"affermare la solidariet\u00e0 tra i docenti e fra le diverse loro associazioni circondariali, al fine di meglio salvaguardare gli interessi del loro ceto e promuovere l'istruzione popolare\", viene costituita, nel giugno 1895, la Federazione Docenti Ticinesi. Federazione che raccoglie tre diverse Unioni dei maestri (una per i tre circondari del Sottoceneri; una per i due circondari del Locarnese e Vallemaggia; una per i due circondari del Bellinzonese e Valli), sorte con l'intento di esigere un \"salario decente\" dall'ente pubblico e di puntare su una cassa pensione con garanzia di continuit\u00e0 del contratto di lavoro.\nLa maggior parte dei soci \u00e8 formata da docenti cattolici ma la natura dell'associazione non \u00e8, in s\u00e9, religiosa. Nel 1897 la Federazione si indirizza verso posizioni pi\u00f9 legate alla politica, in ci\u00f2 favorita anche dalla ricomposizione del partito conservatore-cattolico dopo la morte di Respini. All'inizio del ventesimo secolo, la Federazione Docenti Ticinesi si caratterizza ancor pi\u00f9 per il suo orientamento ecclesiale e il suo legame con il partito conservatore. \nNel campo femminile si registrano le prime iniziative per dar vita ad una Lega delle Maestre Cattoliche strettamente legata all'Azione Cattolica. Essa viene fondata a Locarno nel 1918 come sezione ticinese della \"Vereins Katholischer Leherinnen der Schweiz\", alla presenza del vescovo Aurelio Bacciarini che la sostiene e promuove. La sua attivit\u00e0 \u00e8 in particolare legata alle questioni professionali dei docenti, alle modifiche dei programmi, all'ordinamento scolastico, alle questioni economiche. La Lega, oltre ad avere in comune il periodico Risveglio, partecipa di diritto al comitato della Federazione Docenti Ticinesi con una sua rappresentante. Dal 1993, con la modifica degli statuti, l'associazione apre alla componente maschile e si denomina Lega Maestre e Maestri Cattolici, mantenendo come primo scopo della sua azione la formazione cristiana dei suoi aderenti. Nel 2018, in occasione del centenario, viene deciso lo scioglimento. \nLa nuova Azione Cattolica Ticinese.\nLo spirito del Concilio Vaticano II.\nLa vivacit\u00e0 del laicato cattolico ticinese rimane per decenni riunito nelle forme di associazionismo che fanno capo agli organismi dell'Azione Cattolica. Il sorgere in Ticino di nuove forme di aggregazione laicale \u2013 quali sono i gruppi e i movimenti ecclesiali \u2013 inizia, con qualche rara eccezione, solo a partire dagli anni sessanta. In genere, sono una riproposizione di esperienze che provengono dall'Italia (o da altri Paesi, attraverso l'Italia) dove il fenomeno \u00e8 dilagante ed eterogeneo (si passa da esperienze riconosciute dalla gerarchia ad altre legate al dissenso). Tra le prime realt\u00e0 introdotte nella nostra diocesi, sono da segnalare gli Amici di Padre Pio e i relativi Gruppi di preghiera (le primissime iniziative risalgono addirittura al 1947), la Legione di Maria (dal 1961), Comunione e Liberazione (1966). Da notare che, nel 1973, scompare significativamente dal \"Giornale del Popolo\" la \"Pagina dell'Azione Cattolica\", sorta nel 1934, lasciando il posto ad una pi\u00f9 generica pagina di informazione religiosa.\nLa stessa Azione Cattolica, fatta eccezione per i gruppi legati all'Unione Femminile e nonostante gli auspici del Sinodo 72, aveva visto disgregarsi la sua organizzazione capillare, mentre venivano ricercate nuove strade ed esperienze.\nIn campo missionario e terzomondista, per esempio, sostenute dall'Istituto missionario svizzero Betlemme o dagli Amici di Padre Mantovani. Oppure nel campo della solidariet\u00e0, con l'associazione Comunit\u00e0 Familiare, nata come gruppo di preparazione al matrimonio e dedicatasi in seguito anche ai temi dell'handicap e della tossicodipendenza.\nPi\u00f9 spontanea l'esperienza legata al \"gruppo di Gazzada\" (dalla localit\u00e0 varesina dove, nel 1954, si svolsero i primi incontri) divenuto in seguito il \"gruppo di Dialoghi\" (dal bimestrale \"di riflessione cristiana\" sorto nel 1968): nata intorno al desiderio di rivendicazione di una presenza laicale responsabile nella Chiesa, si \u00e8 posta in confronto, spesso dialettico, con l'autorit\u00e0 ecclesiale. Negli anni settanta fioriscono anche in Ticino quei movimenti ecclesiali che, rigettando la soffocante milizia nelle organizzazioni di massa, pongono l'accento sulla necessit\u00e0 di vivere esperienze autentiche di comunit\u00e0, di spiritualit\u00e0, di identit\u00e0 cristiana, di solidariet\u00e0, di amicizia. Nel tentativo di dare maggiore coerenza tra fede e vita, non senza un coinvolgimento personale forte ed emotivo. Il 1966 \u00e8 considerato l'anno di nascita di Comunione e Liberazione. Nel 1975 inizia invece la sua attivit\u00e0 il Movimento Fede e Luce, che si occupa dell'aiuto agli handicappati. Dal 1976 sorge poi un gruppo del Rinnovamento nello Spirito. Nello stesso periodo fioriscono anche il Movimento dei Focolari e il Cammino Neocatecumenale.\nIl rilancio verso il nuovo millennio.\nL'unica realt\u00e0 di Azione Cattolica che negli anni settanta e ottanta prosegue ininterrottamente la sua attivit\u00e0 \u00e8 l'Unione Femminile. Poi, nel 1989, il vescovo Eugenio Corecco volle verificare la possibilit\u00e0 di rilanciare l'Azione Cattolica in diocesi convocando un congresso a Lugano, al quale parteciparono inaspettatamente quasi duemila persone. Da quel momento, a partire dalla realt\u00e0 giovanile, inizia una nuova stagione. Lo stesso monsignor Corecco seguir\u00e0 in prima persona la formazione dei giovani di Azione Cattolica, dando vita \u2013 attraverso loro \u2013 anche ad una pastorale giovanile per la diocesi. A Cristina Vonzun affida la responsabilit\u00e0 del settore. Nomina anche un presidente, Franco Ponzoni, chiedendo agli adulti di ricominciare un'attivit\u00e0 associativa legata in particolare alla formazione. Saranno, all'interno del settore adulti, soprattutto le famiglie a dar vita ad un intenso cammino formativo. Col passare del tempo si fa sempre pi\u00f9 sentire anche la necessit\u00e0 di ridare all'Azione Cattolica una nuova struttura organizzativa, diversa da quella del passato ma al tempo stesso fedele all'identit\u00e0 dell'associazione cos\u00ec come definita dal Concilio Vaticano II.\nNel 1994, a Vienna, l'Azione Cattolica Ticinese entra a far parte del Forum Internazionale di Azione Cattolica, organismo che riunisce e coordina le associazioni e federazioni di AC di tutto il mondo. Nel 1998 diventa presidente dell'Azione Cattolica ticinese Luigi Maffezzoli. Con lui e con i successori di Corecco, i vescovi Giuseppe Torti e Pier Giacomo Grampa, proseguir\u00e0 l'opera di rilancio: i laici si riorganizzano ad ogni livello; vengono nominati assistenti per ogni settore; inizia un cammino di unit\u00e0 tra i giovani e gli adulti. Nel 2004 si arriva all'elaborazione del nuovo Statuto dell'Azione Cattolica Ticinese, che verr\u00e0 approvato il 21 novembre a Biasca, durante un'assemblea straordinaria dell'associazione. L'unitariet\u00e0 viene ribadita. Il nuovo cammino intrapreso. Alla scadenza statutaria, nel 2008 diventa presidente Davide De Lorenzi. Nel 2011 viene celebrato il 150\u00b0 di fondazione con una serie di manifestazioni e la pubblicazione di un libro, curato dallo stesso Maffezzoli.\nCollegamenti esterni.\nSito ufficiale"}
{"id": "1737805", "revid": "1341291", "url": "https://it.wikipedia.org/wiki?curid=1737805", "title": "Freccia Vallone 2007", "text": "La Freccia Vallone 2007, settantunesima edizione della corsa e valevole come prova del circuito UCI ProTour 2007, si svolse il 25 aprile 2007 su un percorso di 202,5 km da Charleroi al muro di Huy e venne vinta dall'italiano Davide Rebellin.\nAl traguardo di Huy 122 ciclisti conclusero la gara."}
{"id": "1737808", "revid": "62221", "url": "https://it.wikipedia.org/wiki?curid=1737808", "title": "Met.Ro", "text": ""}
{"id": "1737809", "revid": "768068", "url": "https://it.wikipedia.org/wiki?curid=1737809", "title": "Eurimede", "text": "Eurimede () o Eurinome (), \u00e8 un personaggio della mitologia greca. Fu una principessa di Megara.\nGenealogia.\nFiglia di Niso e Abrota, spos\u00f2 Glauco. \nFu madre di Ipponoo (pi\u00f9 conosciuto come Bellerofonte) avuto da Poseidone o dal marito Glauco e di Deliade (conosciuto anche come Alcimene o Peirene).\nMitologia.\nDonna saggia e di grande bellezza, impar\u00f2 da Atena le arti della sapienza e del combattimento. Glauco le si propose come sposo ma Zeus stabil\u00ec che da lui non avrebbe mai potuto avere figli ed \u00e8 per questo che (secondo Esiodo) Bellerofonte \u00e8 figlio di Poseidone."}
{"id": "1737810", "revid": "289247", "url": "https://it.wikipedia.org/wiki?curid=1737810", "title": "Tonytony Chopper", "text": ""}
{"id": "1737813", "revid": "15756", "url": "https://it.wikipedia.org/wiki?curid=1737813", "title": "Gold penny", "text": "Gold penny \u00e8 una moneta d'oro inglese del XIII secolo. Fu coniata dopo la conquista normanna per ordine di Enrico III. Pesava 3 penny d'argento e ne valeva 20. Ne rimangono solo otto esemplari conosciuti.\nDopo il \"gold penny\" le monete d'oro in Inghilterra non furono pi\u00f9 coniate fino alla comparsa dell\"angel\" e del \"noble\"\nStoria.\nFino al regno di Enrico III d'Inghilterra (1216\u20131272), le necessit\u00e0 monetarie dell'Inghilterra per pezzi di valore superiore al penny (che era all'epoca una moneta d'argento) era soddisfatta almeno in parte dall'uso di monete d'oro e d'argento bizantine o arabe che erano usate da mercanti ed altri uomini d'affari. Tuttavia con lo sviluppo dei commerci sorse la necessit\u00e0 di monete di maggior valore. Nel 1257 Enrico diede incarico al suo orafo, William di Gloucester, di produrre monete d'oro puro. L'emissione fu coniata in adempimento di un decreto emesso e Chester il 16 agosto 1257.\nIl \"gold penny\" \u00e8 stata quindi la moneta prodotta, con un da valore di venti penny,\nAl dritto era rappresentato il re con la legenda (re Enrico III); il re era raffigurato in trono in abiti regali con lo scettro nella destra e il globo tenuto nella mano sinistra.\nAl rovescio croce filettata che arriva fino al bordo della moneta, accantonata da quattro rosette circondate da tre globuli. Intorno (varianti ), il medagliere e la zecca, Londra.\nIl peso era di 42,5 grani troy, pari a 2,9 grammi. Il livello di lavorazione della moneta era decisamente migliore delle altre monete di questo periodo.\nWilliam di Gloucester coni\u00f2 una prima emissione di 466 marchi di oro battendo 37.280 penny d'oro il 27 agosto.\nTuttavia questa monetazione non ebbe successo. Nel novembre 1257 il sindaco ed alcuni dei cittadini pi\u00f9 importanti di Londra si recarono da Enrico cui fecero presenti le loro obiezioni. Thomas Carte nella sua \"General History of England\" afferma che i cittadini di Londra fecero una manifestazione contro la moneta il 24 novembre dello stesso anno e che:\nSecondo David Carpenter probabilmente la coniazione dei nuovi penny da parte di William di Gloucester fu arrestata prima che di fosse una seconda emissione di 190 marchi. pari a 15.200 penny che doveva essere battuta nell'ottobre 1258.\nSfortunatamente l'emissione era sopravvalutata e cos\u00ec nel 1265 l'oro della moneta valeva 24 penny anzich\u00e9 20, e cos\u00ec si ritiene che la maggior parte delle monete sia andata fusa per speculazioni private. Visto l'insuccesso della monetazione, le monete d'oro non furono pi\u00f9 coniate in Inghilterra fino al regno di Edoardo III."}
{"id": "1737817", "revid": "124702073", "url": "https://it.wikipedia.org/wiki?curid=1737817", "title": "Fiore di virt\u00f9", "text": "Il Fiore di virt\u00f9 \u00e8 un florilegio di carattere e contenuto moraleggiante redatto nei primi anni del XIV secolo da un certo frate Tommaso, che visse tra gli ultimi del secolo XIII e i primi del XIV.\nSulla vera identit\u00e0 dell'autore del fortunato trattato molte sono state le ipotesi. Guido Zaccagnini, sulla base dell'analisi dell'explicit contenuto nel manoscritto \"Laurenziano Gaddiano 115\", ritiene che l'opera sia da attribuire a Tommaso Gozzadini, un notaio di Bologna nato nel 1260 e morto nel 1329. Questa ipotesi \u00e8 stata da altri critici confutata perch\u00e9 l'explicit in questione si troverebbe non alla fine del Fiore di virt\u00f9 ma alla fine del codice sopra indicato che contiene anche un passo di Bono Giamboni tratto da \"La miseria dell'uomo\" e un brano volgarizzato dell'\"Ars loquendi et tacendi\" di Albertano da Brescia.\nLa raccolta, della quale si conoscono ben oltre cento manoscritti, ebbe una grande fortuna e venne riproposta in pi\u00f9 di trenta edizioni del Quattrocento e tradotta, anche pi\u00f9 volte, in numerose lingue, tra cui il francese, il tedesco, lo spagnolo, il catalano (a opera di Francesc de Santcliment), il rumeno, il greco, il russo, il croato e l'armeno. Presso la biblioteca dell'Accademia Romena (Academia Rom\u00e2n\u0103) di Bucarest \u00e8 conservato un manoscritto (B.A.R. ms. rom. 4620) che contiene una redazione bilingue, in paleoslavo e testo a fronte in romeno, del \"Fiore di virt\u00f9\"; la redazione romena \u00e8 nota col titolo \"Floarea darurilor.\"\nL'opera, scritta in volgare bolognese, \u00e8 suddivisa in trentacinque capitoli dedicati e intitolati in modo alterno ad una virt\u00f9 e ad un vizio, associati nel titolo alle caratteristiche di un animale. I capitoli seguono uno schema ripetitivo: viene infatti dapprima data la definizione del vizio o della virt\u00f9, seguono numerosi giudizi, soprattutto di filosofi o di provenienza biblica, infine alle volte il capitolo si conclude con una breve exemplum.\nTra le fonti principali e prevalentemente medievali risaltano quelle di Bartolomeo Anglico, di Tommaso d'Aquino, i trattati di Albertano da Brescia, la \"Summa\" di Guglielmo Peraldo e il \"De regimine principum\" di Egidio Colonna. Nei capitoli iniziale e finale si osserva un superficiale influsso della scuola stilnovista e del Convivio di Dante. "}
{"id": "1737819", "revid": "144796", "url": "https://it.wikipedia.org/wiki?curid=1737819", "title": "Guido Antonio Arcimboldi", "text": ""}
{"id": "1737822", "revid": "287204", "url": "https://it.wikipedia.org/wiki?curid=1737822", "title": "Ettore Recagni", "text": "Biografia.\nGiocatore.\nAla destra molto prolifica ad inizio carriera, per poi arretrare progressivamente il raggio d'azione passando a centrocampo, \u00e8 uno dei protagonisti dell\"exploit\" del , che in 4 stagioni passa dalla quarta serie alla Serie A. Curiosamente, nell'unica stagione di questo periodo nella quale i virgiliani mancano la promozione (nella stagione 1959-60, nella quale il Mantova chiude quinto in Serie B), Recagni lascia il Mantova per trasferirsi alla Lazio, dove peraltro trova pochissimo spazio (due sole presenze) e rientra in riva al Mincio a fine stagione.\nDopo la conquista della Serie A, Recagni resta al Mantova per altre tre stagioni, nelle quali mantiene il posto da titolare ma vede le realizzazioni diminuire progressivamente, fino ad una sola rete nell'annata 1963-64.\nA fine stagione si trasferisce alla neopromossa in B. A Reggio ritrova la vena realizzativa delle prime stagioni a Mantova realizzando 10 reti nella prima stagione e 6 nella seconda. Nell'estate 1966 passa quindi al Savona, anch'esso neopromosso in B, ma scende in campo solo 6 volte e i liguri concludono la stagione con la retrocessione. Nella stagione 1967-68 gioc\u00f2 l'ultima stagione della sua carriera nell'Alessandria, in serie C, totalizzando 23 presenze e segnando 10 reti.\nIn carriera ha totalizzato complessivamente 74 presenze e 12 reti in Serie A e 92 presenze e 24 reti in Serie B.\nAllenatore.\nAppese le scarpe al chiodo Recagni inizia la carriera di allenatore iniziando a Palmi in Serie D, per proseguire come secondo di Eugenio Fantini prima a Mario Caciagli poi alla nel 1972 e quindi subentrato a Giambattista Moschino in Serie B con la Reggina nel 1973. Prosegue facendo ancora il secondo di Fantini al , quindi guidando la Salernitana ed il in Serie C. Di nuovo allenatore in seconda, alla , poi al in Serie C2. Nel campionato 1982/'83 di serie D, alla sesta giornata, subentra a Jos\u00e8 Alberti sulla panchina del Giugliano. Riconfermato guider\u00e0 i tigrotti anche nel campionato 1983/'84. Dal 1984 al 1989 e dal 1999 al 2000 \u00e8 stato commissario tecnico della Nazionale di calcio femminile dell'Italia. ha inoltre guidato, fino al 1999 assieme a Roberto Boninsegna, la rappresentativa Under 21 di Serie C.\nScomparso il 2 novembre 2020."}
{"id": "1737824", "revid": "1543377", "url": "https://it.wikipedia.org/wiki?curid=1737824", "title": "Spice and Wolf", "text": " \u00e8 una serie di light novel giapponese scritta da Isuna Hasekura, con illustrazioni di J\u016b Ayakura. Tale serie \u00e8 ambientata in un medioevo immaginario e narra la storia del mercante Lawrence Kraft che accetta di riportare al proprio luogo natale una divinit\u00e0-lupo, Holo, ricevendo in cambio il suo aiuto divino. L'opera \u00e8 stata definita una \"fantasia unica\" dal \"Mainichi Shimbun\" poich\u00e9 ha sviluppato in un'ambientazione fantasy una trama sull'economia e sul commercio evitando molte caratteristiche tipiche del genere fantasy, come la magia o la lotta fra il bene e il male, diventando un sui generis.\nSempre il \"Mainichi Shimbun\" riport\u00f2 che ad agosto 2007, pi\u00f9 di 500.000 copie del romanzo erano state vendute. Dai romanzi sono stati tratti un manga, due serie TV anime e due OAV mentre ASCII Media Works ha prodotto due visual novel. Solo il manga \u00e8 edito in lingua italiana da Panini Comics, mentre in lingua inglese Yen Press ha pubblicato sia le light novel sia il manga per il mercato nordamericano.\nUna light novel intitolata , sequel della storia principale, \u00e8 stata pubblicata a partire dal settembre 2016. Dalla serie \u00e8 stato tratto un manga omonimo, pubblicato dal dicembre 2019. L'edizione italiana del manga \u00e8 stata annunciata da Planet Manga durante il Lucca Comics del 2020.\nTrama.\n\"Spice and Wolf\" \u00e8 ambientato in un continente ispirato all'Europa nel tardo Medioevo. La popolazione di un piccolo paese, Pasloe, in un tempo non precisato, strinse un patto con un dio lupo per evitare periodi di magra e garantirsi buoni raccolti. Durante la preparazione della festa in onore del lupo, un giovane mercante di nome Lawrence scopre, nascosta fra le pelli contenute nel suo carro, una ragazza addormentata, con le orecchie e la coda di un lupo. La giovane si presenta come Holo - nome della divinit\u00e0 lupo - e chiede al ragazzo di riportarla a nord dove \u00e8 nata. Lawrence, inizialmente scettico, chiede alla ragazza di dimostrargli che \u00e8 veramente Holo la \"Dea\" lupo. La dea decide quindi di trasformarsi, assumendo le sembianze di un enorme lupo; Lawrence rimane basito e terrorizzato. Dopo alcune piccoli avvenimenti al villaggio di Pasloe, Lawrence accetta di portare con s\u00e9 Holo.\nLa dea lupo, durante il viaggio, mostra un'enorme esperienza nel commercio tanto da sorprendere l'esperto mercante Lawrence. Holo e Lawrence vengono presi di mira dalla Chiesa che non mostra nessuna tolleranza per i pagani, che venerano le divinit\u00e0 come Holo. I due proseguono il loro viaggio affrontando varie difficolt\u00e0 di carattere economico-commerciale o culturale-religioso e affrontano varie avventure legate agli interessi economici di Lawrence come la speculazione sul valore al cambio delle monete e una bolla speculativa sul valore della pirite. Gradualmente la personalit\u00e0 di Holo emerge: \u00e8 una dea dalla grande forza, ma anche dal fragile cuore. Tra Holo e Lawrence s'instaura un rapporto profondo, mentre i due si avvicinano al luogo natale di Holo.\nAlla fine del viaggio, una volta raggiunto Yoitsu, Holo, presa coscienza del fatto che la sua specie si \u00e8 ormai estinta, trascorre molti anni assieme a Lawrence; insieme aprono una stazione termale, chiamata appunto Spice and Wolf, e Holo d\u00e0 anche a Lawrence una figlia, Myuri, dotata degli stessi poteri della madre. Tuttavia la loro unione non sar\u00e0 destinata ad avere un lieto fine, poich\u00e9 Holo, essendo una creatura sovrannaturale, \u00e8 dotata di una vita molto pi\u00f9 lunga di quella di Lawrence, la cui sorte sar\u00e0 di invecchiare e morire quando la sua amata risulter\u00e0 invece ancora giovane e florida. Bench\u00e9 Holo si dica pronta ad essergli fedele per tutta la vita, Lawrence la supplicher\u00e0 di trovare qualcun altro da amare dopo che lui se ne sar\u00e0 andato, in modo da non saperla costretta a trascorrere il resto della sua esistenza in tristezza e solitudine.\nMedia.\nLight novel.\nIl primo volume delle light novel \u00e8 stato pubblicato in data 10 febbraio 2006 mentre l'ultimo in data 10 dicembre 2019. In un primo annuncio i volumi totali della serie dovevano essere solo 16 ma poi ne \u00e8 stato pubblicato un 17\u00b0 dal titolo \"Epilogue\" ambientato 5 anni dopo gli eventi raccontati nel 16\u00b0 volume.\nManga.\nUn adattamento manga illustrato da Keito K\u014dme ha iniziato la serializzazione dal novembre 2007 sulla rivista di genere \"seinen\", \"Dengeki Maoh\", edita da ASCII Media Works. Il primo volume \"tank\u014dbon\" \u00e8 stato pubblicato il 27 marzo 2008 mentre in Italia la serie \u00e8 stata pubblicata da Panini Comics sotto l'etichetta Planet Manga dal 12 novembre 2011 al 18 ottobre 2018. \nSull'ultimo volume, Keito K\u014dme ha inserito un omaggio all'anime, che dalla seconda stagione si allontana abbastanza dalla storia del manga e della light novel: il personaggio di Dian Rubens, incontrato nei primi episodi della seconda stagione dell'anime e non presente nella storia del manga, compare nelle ultime pagine dell'ultimo volume del manga. Questo personaggio compare comunque nel terzo volume della light novel, sebbene in situazioni diverse dall'anime.\nAnime.\nVi sono differenze fra l'anime e la light novel nella prima parte della prima serie: quando i due protagonisti si incontrano, nell'anime Holo si dilegua e lui, ritornato al paese, rifiuta le avance di , una ragazza molto legata al mercante. Lawrence ritrova Holo lupo nel suo carro e decide di aiutarla a tornare a casa.\nLa figura di Cloe \u00e8 inventata nell'anime e sostituisce infatti il personaggio di , contadino del villaggio di Pasloe ed amico di vecchia data di Lawrence. Nel manga, purtroppo, secondo la tradizione del villaggio, gli stranieri che arrivano a Pasloe durante la settimana della celebrazione del raccolto vengono cacciati dal villaggio e cos\u00ec Lawrence, volendo rispettare le tradizioni del villaggio per rimanere in buoni rapporti, decide di allontanarsi senza avere la possibilit\u00e0 di salutare l'amico. Durante la notte in cui Lawrence lascia Pasloe incontra Holo per la prima volta, senza per\u00f2 far ritorno al villaggio. Nella prima serie dell'anime, la storia di Cloe continua; infatti ella entra al servizio di una forma imprecisata di inquisizione della \"Chiesa\", inseguendo Holo e Lawrence, che riescono a sfuggirle.\nVisual novel.\nASCII Media Works ha prodotto due visual novel per il Nintendo DS di tipo dating sim e manageriale, prima , poi ..\nSequel.\nLight novel.\nUna serie di light novel \u00e8 stata pubblicata come sequel della serie principale con il titolo di a partire dal 10 settembre 2016.\nManga.\nUna serie manga \u00e8 stata tratta dalla light novel sequel della storia principale. Il primo \"tank\u014dbon\" \u00e8 stato pubblicato dalla Kadokawa il 27 dicembre 2019 e al 24 ottobre 2020 ne sono stati messi in vendita in tutto due. In Italia, il manga \u00e8 stato annunciato da Panini Comics durante il Lucca Comics del 2020; la serie \u00e8 poi stata pubblicata a partire dal 21 gennaio 2021."}
{"id": "1737825", "revid": "339392", "url": "https://it.wikipedia.org/wiki?curid=1737825", "title": "Aiace d'Oileo", "text": ""}
{"id": "1737826", "revid": "709565", "url": "https://it.wikipedia.org/wiki?curid=1737826", "title": "Seij\u016br\u014d Hiko", "text": " \u00e8 il maestro di Kenshin Himura nel manga di Nobuhiro Watsuki \"Kenshin samurai vagabondo\". Fa anche una breve, ma significativa apparizione negli OAV Memorie dal Passato e Seisou Hen.\nStoria.\nOAV.\nIl tredicesimo successore della scuola Hiten Mitsurugi - Seij\u016br\u014d Hiko - salv\u00f2 il piccolo Shinta da dei briganti che avevano ucciso e saccheggiato i suoi compagni. Hiko si prese cura del piccolo e lo ribattezz\u00f2 Kenshin (Cuore di Spada), poich\u00e9 riteneva che Shinta era un nome troppo dolce per essere di un guerriero. Hiko inizi\u00f2 Kenshin alla tecnica Mitsurugi Hiten per quattro anni. In seguito Hiko abbandon\u00f2 l'allenamento di Kenshin a causa di un litigio che ebbe col suo allievo. Il giovane Kenshin all'et\u00e0 di 14 anni volle raggiungere la citt\u00e0 di Kyoto per combattere il regime dei Tokugawa. Hiko sapeva quanto era forte il suo allievo, ma era anche conscio che data la sua giovane et\u00e0 avrebbe finito con l'unirsi ad una qualche fazione e si sarebbe lasciato sfruttare. Decise cos\u00ec di ritirarsi in solitudine in una foresta di Kyoto e l\u00ec intraprendere l'arte della ceramica sotto lo pseudonimo di Niitsu Kakunoshiin.\nManga.\nDurante gli eventi di Kyoto, Kenshin si mise alla ricerca del suo vecchio maestro e lo ritrov\u00f2 con l'aiuto degli Oniwabanshu. Lo scopo di Kenshin era quello di apprendere i segreti della scuola Hiten Mitsurugi al fine di sconfiggere Makoto Shishio. Prima di tramandare l'Ougi, cio\u00e8 il segreto Amakakeru Ryu No Hirameki, Hiko volle constatare lo stato di crescita del suo ex allievo. Chiese informazioni a Kaoru Kamiya riguardo ai quindici anni trascorsi da quando Kenshin lasci\u00f2 gli allenamenti, e quando seppe che era diventato un samurai vagabondo e che dedicava la sua vita a proteggere le persone per espiare i suoi mali, Hiko non ebbe pi\u00f9 dubbi e si decise a tramandare l'ultimo segreto a Kenshin, rischiando addirittura di perdere la vita.\nDopo aver insegnato l'Amakakeru Ryu no Hirameki a Kenshin, Hiko decide anche di aiutare gli Oniwabanshu di Kyoto a sconfiggere Fuji del Juppongatana utilizzando la sua tecnica preferita: il \"Kuzu Ryu Sen\".\nOAV 2.\nNell'OAV Seisou Hen, Seij\u016br\u014d Hiko \u00e8 intento ad allenare il figlio di Kenshin. Tuttavia Hiko appare come un uomo stanco di vivere e che non ha nessuna intenzione di tramandare la Mitsurugi Hiten Ryu al giovane Kenji. Hiko si rende conto che la tecnica di spada di Hiten Mitsurugi non \u00e8 efficace per cambiare il mondo e che dunque quell'arte morir\u00e0 con lui.\nPersonalit\u00e0.\nSeij\u016br\u014d Hiko \u00e8 un tipo decisamente sarcastico, egoista ed estenuante. Spesso si riferisce a Kenshin chiamandolo \"Il mio stupido allievo\" e spesso mette in discussione il passato di questi per spronarlo ad allenarsi pi\u00f9 duramente. Kenshin descrive il suo maestro come una persona \"contorta, brusca, misantropa e maleducata; tira in ballo cose talmente imbarazzanti, che persino le persone a cui \u00e8 successo se ne dimenticano\". Malgrado la sua rozzezza esteriore, Hiko ha un profondo senso di responsabilit\u00e0 nei confronti di Kenshin e dei suoi amici. Ama il sak\u00e8, se stesso e adora stuzzicare Kenshin in quanto lui \u00e8 testimone della sua incredibile forza fisica e abilit\u00e0 nel combattimento. Spesso i due hanno dei conflitti molto ridicoli e grossolani. Comunque Hiko \u00e8 davvero un tipo asociale e piuttosto che avere a che fare con le persone, preferisce fare la vita del vasaio eremita.\nTecnica.\nSeij\u016br\u014d Hiko \u00e8 lo spadaccino pi\u00f9 forte della serie; \u00e8 persino pi\u00f9 abile di Kenshin. Infatti, durante l'allenamento per l'Ougi, Kenshin colpisce con tutta la sua forza e il suo spirito concentrati, e riesce solo a scalfire uno dei bracciali di Hiko. Bench\u00e9 i due sono pari in velocit\u00e0, Hiko possiede un intuito maggiore in combattimento ed una forza sovrumana (nascosta e talvolta oppressa, al di sotto della sua cappa) nell'esercitare la tecnica Mitsurugi Hiten di cui padroneggia perfettamente quella che \u00e8 la sua tecnica preferita, ossia il Kuzu Ryusen.\nDopo quindici anni maestro e allievo si incontrano di nuovo ed \u00e8 allora che Kenshin completer\u00e0 il suo addestramento, dovendo superare l'ego e la straordinaria capacit\u00e0 combattiva di Seij\u016br\u014d Hiko.\nSebbene Hiko abbia 43 anni, ne dimostra poco pi\u00f9 di venti. Quando Yahiko e Misao vengono a sapere la sua vera et\u00e0 restano shockati e cominciano a credere che la Mitsurugi Hiten sia una sorta di fonte dell'eterna giovinezza.\nQuando Seij\u016br\u014d Hiko combatte, lo fa sempre al massimo delle sue possibilit\u00e0 sia fisiche che mentali e riesce subito a capire la natura del suo avversario. Secondo Kaoru Kamiya, un maestro di spada del calibro di Hiko, fa della sua arma la sua personale barriera, e qualora qualcuno oltrepassasse quella barriera sarebbe subito attaccato e sconfitto da Hiko.\nLa cappa di Hiko, invece, non solo \u00e8 un segno distintivo per tutti i maestri della scuola di Hiten Mitsurugi, ma serve anche a rinforzarlo durante i periodi di pace. Quando non ci sono conflitti alle porte, Hiko resta in allenamento gi\u00e0 solo indossando il suo mantello, giacch\u00e9 \u00e8 composto di un metallo decisamente pesante. Dunque il peso del mantello, che si aggira intorno ai 90 kgf (o 900 N) gli grava sulle spalle e lo costringe a sforzarsi. Questa cappa serve anche a tenere sotto controllo la potenza della tecnica Mitsurugi Hiten nei periodi di pace e nei tafferugli di poco conto. Quando decide di liberare Kenshin dalla sua lotta mentale con l'hitokiri che c'\u00e8 in lui, Hiko si toglie il mantello e lo attacca scatenando tutta la sua forza.\nRetroscena.\nL'autore Nobuhiro Watsuki afferma che Seij\u016br\u014d Hiko \u00e8 come una sorta di Jolly, nel senso che essendo dotato di una forza sovrumana, trova difficile posizionarlo in maniera fissa e quindi viene chiamato in causa di rado e solo quando vi \u00e8 necessit\u00e0. Watsuki afferma di non essersi ispirato a nessuno dal punto di vista del carattere, gli \u00e8 balenata in mente la figura del \"maestro\" di Kenshin ed \u00e8 nato un uomo virile e muscoloso che ama bere il sak\u00e8, ma che non \u00e8 un ubriacone. L'attuale Seij\u016br\u014d Hiko prende ispirazione dal punto di vista del disegno da quello visto in Luna crescente nell'era delle guerre, solo che quello attuale ha un taglio di capelli meno sofisticato, per velocizzare il disegno. Watsuki ci tiene, inoltre, a specificare che non c'\u00e8 nessun legame di parentela tra i due Hiko, ma dato che la tecnica Hiten Mitsurugi si tramanda per successione e non per parentela, pu\u00f2 darsi che il Seij\u016br\u014d Hiko dell'episodio completo sia uno dei primi successori della scuola. Per quanto riguarda il mantello, Watsuki si \u00e8 ispirato a Spawn di Todd McFarlane e a Moriya Minakata, personaggio di The Last Blade.\nSignificato del nome.\nIl vero nome di Seij\u016br\u014d Hiko non viene mai menzionato. Quello che usa \u00e8 uno pseudonimo o meglio un titolo: si diventa Seij\u016br\u014d Hiko quando si apprendono tutti i segreti dello stile Hiten Mitsurugi e quando si uccide il proprio maestro. Hiko Seij\u016br\u014d \u00e8 il nome del fondatore della tecnica di spada arcaica risalente all'era delle guerre e dal suo primo allievo in poi il nome si \u00e8 tramandato. Anche Kenshin, quando ha appreso l'Ougi avrebbe dovuto uccidere il maestro, ma dato che usava la sakabato non ha tolto la vita ad Hiko. Infine Kenshin rifiuta di diventare Seij\u016br\u014d Hiko XIV e di indossare il mantello. Perci\u00f2 Seij\u016br\u014d Hiko XIII sar\u00e0 l'ultimo ad essere conosciuto con quel nome."}
{"id": "1737830", "revid": "729019", "url": "https://it.wikipedia.org/wiki?curid=1737830", "title": "Pe\u010datniki", "text": "Pe\u010datniki () \u00e8 una stazione della Metropolitana di Mosca, situata sulla Linea Ljublinsko-Dmitrovskaja. La fermata fu inaugurata il 28 dicembre 1995 insieme alle altre prime stazioni della linea, e prende il nome dal quartiere in cui si trova. La stazione presenta un tipico design diviso in tre ambienti, ed \u00e8 l'ultima fermata ad essere stata realizzata con tale design.\nGli architetti Juri Orlov e A.Nekrasov progettarono la stazione senza illuminazione sul soffitto delle banchine, e con un soffitto a forma di onda in alluminio anodizzato. I pilastri sono ricoperti in marmo rosa, mentre le mura sono in tinta grigia. Il pavimento \u00e8 invece ricoperto in granito rosso e grigio.\nLa stazione presenta un ingresso in superficie, con accesso alle vie \u0160osseinaja, Polbina e Guljanova. L'ingresso \u00e8 decorato con un grande piano metallico. Poco prima della stazione, vi \u00e8 un tronco di binario che conduce al deposito Pe\u010datniki, che serve l'intera linea Ljublinskaja."}
{"id": "1737831", "revid": "253269", "url": "https://it.wikipedia.org/wiki?curid=1737831", "title": "Richard Benjamin", "text": "Biografia.\nNato a New York dove ha frequentato la High School of Performing Arts per poi laurearsi alla Northwestern University. Sposato dal 1961 con l'attrice Paula Prentiss, la coppia ha due figli.\nCome attore ha lavorato in diverse produzioni, che includono \"Comma 22\" (1970), \"Diario di una casalinga inquieta\" (1970), \"Il mondo dei robot\" (1973), al fianco di Yul Brynner, \"I ragazzi irresistibili\" (1975) e \"Visite a domicilio\" (1978), accanto a Walter Matthau.\nCome regista debutta nel 1982 con \"L'ospite d'onore\", seguito dal film \"In gara con la luna\" (1984). Negli anni seguenti dirige le commedie \"Casa, dolce casa?\" (1986) e \"Ho sposato un'aliena\" (1988), mentre nel 1990 dirige Cher e Winona Ryder in \"Sirene\"."}
{"id": "1737834", "revid": "287204", "url": "https://it.wikipedia.org/wiki?curid=1737834", "title": "Cassandra (singolo)", "text": "Cassandra \u00e8 il secondo singolo della gothic metal band Theatre of Tragedy pubblicato nel 1998 ed appartenente all'album \"A\u00e9gis\".\nQuesto brano risulta essere uno dei pi\u00f9 noti ed apprezzati dal pubblico. \u00c8 curioso notare come dal vivo la band abbia sempre preferito eseguire una versione ridotta di \"Cassandra\" piuttosto che quella integrale.\nLe liriche, espresse nel consueto medio inglese, narrano del mito di Cassandra e Apollo."}
{"id": "1737836", "revid": "125983397", "url": "https://it.wikipedia.org/wiki?curid=1737836", "title": "Gruppi bancari della zona euro per capitalizzazione", "text": "Elenco dei maggiori gruppi bancari mondiali della zona euro per attivo basato sul rapporto S&amp;P Global dell'aprile 2020, redatta secondo il criterio IFRS ()."}
{"id": "1737837", "revid": "1186766", "url": "https://it.wikipedia.org/wiki?curid=1737837", "title": "Liegi-Bastogne-Liegi 2007", "text": "La Liegi-Bastogne-Liegi 2007, novantatreesima edizione della corsa, si \u00e8 svolta il 29 aprile 2007 su un percorso di 262 km da Liegi ad Ans ed \u00e8 stata vinta dall'italiano Danilo Di Luca.\nAl traguardo di Ans 115 ciclisti completarono la gara.\nPercorso.\nC\u00f4tes.\nLe dodici salite inserite nell'edizione 2007"}
{"id": "1737839", "revid": "486946", "url": "https://it.wikipedia.org/wiki?curid=1737839", "title": "Classifica per capitalizzazione dei gruppi bancari della zona Euro", "text": ""}
{"id": "1737840", "revid": "92723", "url": "https://it.wikipedia.org/wiki?curid=1737840", "title": "Chiesa cattolica di rito bizantino-slavo in Polonia", "text": "La Chiesa cattolica di rito bizantino-slavo in Polonia (in polacco: \"Ko\u015bci\u00f3\u0142 katolicki obrz\u0105dku bizantyjsko-s\u0142owia\u0144skiego w Polsce\") \u00e8 una parte della Chiesa cattolica che adotta il rito bizantino e lo slavo ecclesiastico come lingua liturgica. \u00c8 chiamata anche Chiesa neouniate, perch\u00e9 l'unione con Roma \u00e8 posteriore a quella di Brest nel 1596 (Chiesa uniate). Conta in Polonia un numero di fedeli stimato in qualche migliaio.\nStoria.\nOrigini.\nNegli anni venti e trenta il vescovo di Siedlce Henryk Ignacy Prze\u017adziecki intraprese un'iniziativa per la conversione degli ortodossi al cattolicesimo, approfittando di favorevoli circostanze politiche e della crisi della Chiesa ortodossa in Polonia. Con l'appoggio del nunzio apostolico in Polonia Achille Ratti (il futuro papa Pio XI) e dei gesuiti di rito bizantino e seguendo l'istruzione \"Zelum amplitudinis\" riusc\u00ec ad avere gi\u00e0 nel 1927 14 parrocchie di rito bizantino-slavo.\nSviluppi.\nNel 1931 la Santa Sede nomin\u00f2 il vescovo ucraino Mykola \u010carnec'kyj come ordinario per i fedeli di rito bizantino-slavo (detti \"neouniati\"), ma i contrasti sorti sulla base del concordato con la Polonia gli permisero di esercitare solo l'incarico di visitatore apostolico.\nNello stesso anno il beato vescovo di Luc'k Szelazek istitu\u00ec uno speciale seminario per formare i sacerdoti di rito bizantino-slavo, che prima della guerra dar\u00e0 alla Chiesa pi\u00f9 di venti sacerdoti diocesani.\nNel 1937 c'erano 71 sacerdoti di rito bizantino-slavo in Polonia, fra i quali un vescovo, 39 sacerdoti secolari e 31 religiosi (gesuiti, cappuccini, studiti, redentoristi e basiliani).\nSoppressione.\nDurante la Seconda guerra mondiale molte parrocchie neouniate furono soppresse o fecero ritorno alla Chiesa ortodossa. Nel 1947 rimanevano in territorio polacco quattro parrocchie, di cui tre scomparvero negli anni seguenti a causa del trasferimento forzato degli abitanti. \u00c8 rimasta soltanto la parrocchia di Kostom\u0142oty, anche se i fedeli neouniati sono presenti in altre zone della Polonia.\nOggi.\nNegli anni ottanta fu nuovamente possibile avere in Polonia monasteri cattolici di rito bizantino. Con l'approvazione del primate di Polonia J\u00f3zef Glemp arrivarono dagli Stati Uniti due monaci uniati che dipendevano dalla giurisdizione del vescovo della diaspora bielorussa W\u0142odzimierz Tarasowicz. I monaci si stabilirono a Ujkowice presso Przemy\u015bl. A seguito di un conflitto con l'arcivescovo latino di Przemy\u015bl Ignacy Tokarczuk i monaci hanno abbandonato la Chiesa cattolica e si sono sottomessi all'autorit\u00e0 della Chiesa ortodossa polacca autocefala.\nNel 2007 al vescovo di Siedlce sono stati affidati i fedeli polacchi di rito bizantino-slavo, con giurisdizione sulla parrocchia di Kostom\u0142oty, dove la Divina Liturgia viene celebrata in slavo ecclesiastico.\nStruttura.\nTutte queste chiese si trovano nella parte orientale del voivodato di Lublino."}
{"id": "1737841", "revid": "322321", "url": "https://it.wikipedia.org/wiki?curid=1737841", "title": "Guidantonio Arcimboldi", "text": "Biografia.\nI primi anni.\nGli studi e l'amicizia con Galeazzo Maria Sforza.\nGuidantonio Arcimboldi nacque a Parma nel 1428, primogenito del nobile Nicol\u00f2 e dalla nobildonna Orsina Canossa. Fratello minore di Giovanni, suo predecessore alla cattedra ambrosiana, Guidantonio fu inizialmente avviato all'avvocatura, dimostrando anche uno spiccato amore per le lettere e la teologia. Vero prototipo del nobile umanista di met\u00e0 Quattrocento, Guidantonio trascorse la sua giovinezza coltivando una particolare amicizia col futuro duca Galeazzo Maria Sforza, da cui fu poi largamente favorito.\nGli incarichi politici.\nDiplomatico di Galeazzo Maria. Laico e cortigiano degli Sforza.\nLa stima che ebbe di lui Francesco Sforza prima, e l'amicizia che lo leg\u00f2 a Galeazzo Maria poi, infatti, permise a Guidantonio di ascendere rapidamente nella corte di Casa Sforza. Inizialmente \"cameriere\" ducale, Guidantonio fu poi investito dal nuovo duca Galeazzo Maria del feudo di Pandino d'Adda (1467), possedimento che vendette nel 1470 alla Camera Ducale per ottenere altri possedimenti tra cui, nel 1484, quello di Arcisate. Nel 1476 comp\u00ec un pellegrinaggio in Terrasanta col celebre condottiero milanese Gian Giacomo Trivulzio, dal quale si separ\u00f2 alla fine dell'anno, facendo ritorno in Italia il 23 novembre. Nel frattempo, l'influenza di Guidantonio si fece sempre pi\u00f9 marcata all'interno della corte sforzesca, grazie alle qualit\u00e0 diplomatiche dimostrate pi\u00f9 volte negli anni passati. Come primo gesto di riconoscimento di queste qualit\u00e0, Guidantonio fu nominato, il 6 gennaio 1477, membro del Consiglio Segreto.\nDurante la reggenza di Bona di Savoia e di Ludovico il Moro.\nNel 1478, per ordine della duchessa Bona di Savoia, fu inviato presso l'imperatore Federico III come messo per ottenerne l'investitura di Milano in favore di Gian Galeazzo Maria, succeduto al padre Galeazzo Maria dopo il suo assassinio (26 dicembre). Guidantonio svolse, nel corso degli anni successivi, incarichi diplomatici presso papa Innocenzo VIII, a Napoli, a Venezia e in Ungheria presso re Mattia Corvino. In ricordo di quest'ultima missione, Guidantonio fece costruire a Milano una villa detta \"la Bicocca\" (in onore della celebre battaglia vinta da Prospero Colonna), ove fece dipingere alcuni affreschi celebrativi delle sue imprese che ancora oggi si possono ammirare.\nArcivescovo a Milano.\nPremesse.\nGuidantonio, che in passato si era sposato, rimase vedovo in un periodo non precisato della sua vita. Ci\u00f2 permise all'ormai maturo nobiluomo milanese di intraprendere la carriera ecclesiastica, sicuramente qualche anno prima del 1488. Infatti, non appena il fratello e cardinale Giovanni rinunci\u00f2 all'arcivescovado nell'aprile del 1488, il reggente Ludovico il Moro prefer\u00ec al cardinale Ascanio Sforza (suo fratello) Guidantonio, in virt\u00f9 anche delle mansioni politiche svolte a nome dello Stato. Il 23 gennaio 1489, papa Innocenzo VIII approv\u00f2 la candidatura di Guidantonio, il quale per\u00f2 era gi\u00e0 entrato solennemente nell'arcidiocesi gi\u00e0 dieci giorni prima.\nGoverno dell'arcidiocesi.\nProvvedimenti disciplinari e pastorali.\nGuidantonio, nonostante mantenesse ancora incarichi politici presso Ludovico il Moro, mantenne un pi\u00f9 stretto controllo della vita religiosa dell'arcidiocesi di quanto avesse fatto il fratello Giovanni, dimostrando una certa sensibilit\u00e0 e intelligenza nella sua amministrazione. Per esempio, Guidantonio emise un decreto, datato 28 marzo 1489, con cui regol\u00f2 i lasciti dei legati pii. Sempre nello stesso periodo, l'arcivescovo emise severi provvedimenti per quei religiosi e religiose che non mantenevano uno stile di vita consono al loro stato. Effettu\u00f2 delle visite pastorali in Duomo, nella parrocchia di Santo Stefano in Brolo, nella Pieve di Gorgonzola e nella chiesa di Sant'Andrea di Melzo. Durante il suo episcopato favor\u00ec la diffusione dei frati gerolamini, i quali entrarono in Milano l'11 febbraio 1490, prendendo possesso della chiesa dei Santi Cosma e Damiano, e i cistercensi, in quanto fautori di una ripresa della spiritualit\u00e0 liturgica ambrosiana, da anni in decadenza. Questi ultimi presero sede nella Basilica di Sant'Ambrogio.\nLa persecuzione di Giuliano d'Istria.\nNonostante lo zelo dimostrato, Guidantonio Arcimboldi perseguit\u00f2 il predicatore dei minori osservanti Giuliano d'Istria, che dal 1492 ispir\u00f2 le sue prediche a quelle del Savonarola di Firenze, sottoponendolo a processo come voluto dal generale del suo ordine monastico. Trovandolo infine innocente delle accuse che gli venivano accreditate, l'arcivescovo smise la persecuzione nei suoi confronti.\nIl patrocinio alla Fabbrica del Duomo.\nGuidantonio si dimostr\u00f2 particolarmente interessato ai lavori di costruzione del Duomo, la cui costruzione era gi\u00e0 iniziata un secolo prima per iniziativa del duca Gian Galeazzo Visconti. Durante il suo arcivescovado, infatti, furono chiamati numerosi artisti (Francesco di Giorgio Martini, Gian Giacomo Dolcebuono, Simone Sirtori, Giovanni Battagio e Giovanni Antonio Amadeo) per la costruzione del tiburio, scegliendolo poi attraverso il confronto dei vari modelli proposti (27 giugno 1490). Dal punto di vista pi\u00f9 strettamente religioso, Guidantonio si prodig\u00f2 nell'aggiungere tredici canonici metropolitani a quelli gi\u00e0 esistenti, imponendo poi la celebrazione di due messe quotidiane. Sotto il suo arcivescovado (per l'esattezza, tra il 1493 e il 1497), furono iniziati i lavori per l'ampliamento del palazzo arcivescovile grazie ad una donazione di terreno ricevuta direttamente dal Moro, lasciando per\u00f2 i lavori incompleti (saranno terminati solo da San Carlo Borromeo).\nUltimi anni e la morte.\nPiena di elogi fu la condotta che l'arcivescovo tenne durante la discesa di Carlo VIII di Francia, rimanendo in citt\u00e0 e invitando i fedeli alla calma. Guidantonio rimase alla cattedra episcopale sino al 18 ottobre 1497, quando mor\u00ec quasi improvvisamente. Le sue spoglie riposano nel Duomo.\nIl ritratto umano.\nUn uomo mondano.\nNonostante Guidantonio si fosse prodigato per mantenere l'osservanza religiosa e per favorire il culto divino, tuttavia non si sleg\u00f2 ancora totalmente dai passatempi cui si era dedicato quando era ancora un laico. Ne \u00e8 prova la corrispondenza epistolare che Guidantonio ebbe con Ludovico Sforza, da cui traspare l'immagine stereotipata del prelato rinascimentale: amante della caccia, della villeggiatura e della buona mensa. In una lettera autografa datata all'8 settembre 1493 e indirizzata a Ludovico il Moro, l'Arcimboldi scriveva che al posto che recarsi a Milano per celebrare la messa, molto pi\u00f9 gli sarebbe piaciuto che \"questa solenne festa... fosse stata questo mese de agosto passato perch\u00e9 questi me pareno d\u00ec da essere golduti fora al piacere\".\nLa discendenza.\nNel 1468 contrasse un matrimonio con una nobildonna milanese (tale Margherita) di cui non ci \u00e8 dato sapere il casato. Da questa unione nacque un figlio, Nicola, che ottenne numerose prebende ecclesiastiche prima che, nel 1485, decidesse di sposarsi con Chiara Lampugnani. Dell'Arcimboldi si sa che ebbe un figlio maschi, Filippo, che venne accudito in giovent\u00f9 da un certo Rampine \"de Putheo\", oltre ad una figlia, Caterina, tutti avuti prima dell'inizio della carriera ecclesiastica.\nGenealogia episcopale.\nLa genealogia episcopale \u00e8:"}
{"id": "1737842", "revid": "123317715", "url": "https://it.wikipedia.org/wiki?curid=1737842", "title": "Bastone della pioggia", "text": "Il bastone della pioggia (o \"albero della pioggia\" o \"palo della pioggia\"; in spagnolo \"Palo de lluvia\") \u00e8 uno strumento musicale della categoria degli idiofoni a scuotimento. \n\u00c8 uno strumento tradizionale diffuso soprattutto in America centro-meridionale, Africa ed Oceania, fin dall'antichit\u00e0. Era costituito, nella versione originaria dell'area tra Cile e Argentina settentrionale, da un tronco di cactus \"Capado\" del deserto di Atacama essiccato, che pu\u00f2 avere anche dimensioni di rilievo, dentro al quale sono conficcate le spine del cactus stesso. Era originariamente legato, come suggerisce il suo nome, ai riti propiziatori della pioggia e la leggenda vuole sia stato questo strumento a indurre Dio a far scendere il diluvio universale sulla Terra.\nLe pietruzze o le conchiglie sminuzzate inserite nella cavit\u00e0 del cactus, successivamente sigillato alle estremit\u00e0, col movimento urtano le spine e le fanno vibrare, producendo una cascata di delicati suoni, ricordanti il rumore dello scorrimento dell'acqua.\nNumerose sono le varianti diffuse in molte parti del mondo, con lo stesso nome e dal suono analogo ma realizzate con materiali completamente diversi"}
{"id": "1737845", "revid": "181699", "url": "https://it.wikipedia.org/wiki?curid=1737845", "title": "Buchholz", "text": ""}
{"id": "1737850", "revid": "110157", "url": "https://it.wikipedia.org/wiki?curid=1737850", "title": "Bonheiden", "text": "Bonheiden \u00e8 un comune belga di 14.778 abitanti nelle Fiandre (Provincia di Anversa).\nSuddivisioni.\nIl comune \u00e8 costituito dai seguenti distretti:"}
{"id": "1737851", "revid": "1543377", "url": "https://it.wikipedia.org/wiki?curid=1737851", "title": "Qinna", "text": "Qinna (\u64d2\u62ff afferrare e tenere) \u00e8 un termine delle arti marziali cinesi che indica l'insieme di tecniche di presa e di controllo delle articolazioni, di colpi e di lussazioni.\nLungo il corso dei secoli si sono sommate numerosissime tecniche: le leve articolari (\u62ff\u9aa8 Nagu), le prese alla gola, le prese ai muscoli ed ai tendini (\u62ff\u7b4b Najin) e la pressione dei punti vitali (\u62ff\u7a74 Naxue) o Dianxue (\u70b9\u7a74).\nAlcuni stili come l'Yingzhaoquan ed il Baguazhang sono particolarmente specializzati in queste tecniche.\nL'utilizzo dei Qinna da parte dei corpi di polizia e dell'esercito ha contribuito a farne oggi una disciplina indipendente.\nParticolarmente famoso per le sue conoscenze in questo campo fu il maestro Han Qingtang."}
{"id": "1737852", "revid": "144796", "url": "https://it.wikipedia.org/wiki?curid=1737852", "title": "Ottaviano Arcimboldi", "text": "Biografia.\nOttaviano Arcimboldi era nipote di Guidantonio Arcimboldi e figlio, secondo a quanto riferisce il Litta, di Luigi, figlio a sua volta del cardinale Giovanni Arcimboldi, fratello di Guidantonio. Uomo assai dotto, versatile nella filosofia e nello studio della lingua ebraica, Ottaviano segu\u00ec la carriera ecclesiastica grazie anche alla posizione dello zio, grazie a cui pot\u00e9 diventar protonotario apostolico all'et\u00e0 di ventiquattro anni. Mons. Eugenio Cazzani riferisce che, alla morte di Guidantonio (ottobre 1497), venne nominato arcivescovo all'et\u00e0 di 32 anni. Si suppone, di conseguenza, che nacque verso il 1465. Ottaviano non pot\u00e9, per\u00f2, essere consacrato come tale: mor\u00ec a Roma pochi giorni dopo la morte dello zio, prima che potesse infatti prendere ufficialmente possesso dell'arcidiocesi, dato per cui alcuni storici non lo contemplano nella cronotassi episcopale."}
{"id": "1737855", "revid": "110157", "url": "https://it.wikipedia.org/wiki?curid=1737855", "title": "Bornem", "text": "Bornem \u00e8 un comune belga di 20.556 abitanti nelle Fiandre (Provincia di Anversa).\nFusione.\nNell 1976 il comune di Bornem \u00e8 stato istituito come fusione dei comuni di Bornem, Hingene, Mariekerke e Weert.\nGeografia antropica.\nIl territorio comunale comprende le frazioni di Bornem, Branst, Mariekerke, Weert, Hingene, Wintam, Eikevliet."}
{"id": "1737860", "revid": "203463", "url": "https://it.wikipedia.org/wiki?curid=1737860", "title": "Duffel", "text": "Duffel \u00e8 un comune belga di 16.140 abitanti nelle Fiandre (Provincia di Anversa).\nVi ha avuto origine il tessuto di lana \"duffel\", usato per confezionare cappotti e altri capi invernali, tra cui il montgomery, noto in inglese come \"duffel coat\"."}
{"id": "1737861", "revid": "144796", "url": "https://it.wikipedia.org/wiki?curid=1737861", "title": "Giovanni Angelo Arcimboldi", "text": ""}
{"id": "1737863", "revid": "144796", "url": "https://it.wikipedia.org/wiki?curid=1737863", "title": "Giovan Angelo Arcimboldi", "text": ""}
{"id": "1737866", "revid": "110157", "url": "https://it.wikipedia.org/wiki?curid=1737866", "title": "Heist-op-den-Berg", "text": "Heist-op-den-Berg \u00e8 un comune belga di 38.721 abitanti nelle Fiandre (Provincia di Anversa).\nSuddivisioni.\nIl comune \u00e8 costituito dai seguenti distretti:"}
{"id": "1737869", "revid": "36426", "url": "https://it.wikipedia.org/wiki?curid=1737869", "title": "Palazzo Alessandri", "text": ""}
{"id": "1737870", "revid": "1305772", "url": "https://it.wikipedia.org/wiki?curid=1737870", "title": "Nijlen", "text": "Nijlen \u00e8 un comune belga di 20.978 abitanti nelle Fiandre (Provincia di Anversa).\nSuddivisioni.\nIl comune \u00e8 costituito dai seguenti distretti:"}
{"id": "1737872", "revid": "36426", "url": "https://it.wikipedia.org/wiki?curid=1737872", "title": "Palazzo degli Antellesi", "text": ""}
{"id": "1737874", "revid": "104458", "url": "https://it.wikipedia.org/wiki?curid=1737874", "title": "Popolo italico", "text": ""}
{"id": "1737875", "revid": "767487", "url": "https://it.wikipedia.org/wiki?curid=1737875", "title": "Putte", "text": "Putte \u00e8 un comune belga di 15.813 abitanti nelle Fiandre (Provincia di Anversa).\nSuddivisioni.\nIl comune \u00e8 costituito dai seguenti distretti:"}
{"id": "1737876", "revid": "287204", "url": "https://it.wikipedia.org/wiki?curid=1737876", "title": "I figli di Dune (miniserie televisiva)", "text": "I figli di Dune (\"Frank Herbert's Children of Dune\") \u00e8 una miniserie per la televisione del 2003, tratta dai romanzi di fantascienza del \"Ciclo di Dune\" di Frank Herbert e seguito della miniserie \"Dune - Il destino dell'universo\". Diretta da Greg Yaitanes e adattata per la TV da John Harrison, \u00e8 stata trasmessa in prima visione negli Stati Uniti su Sci Fi Channel il 16 marzo 2003 e in seguito doppiata anche in italiano.\nNel 2003 ha vinto un premio Emmy Primetime per gli effetti speciali visivi.\nTrasposizione.\nQuesta seconda miniserie combina i due romanzi cronologicamente successivi al celeberrimo \"Dune\" di Frank Herbert: \"Messia di Dune\" e \"I figli di Dune\". Conserva la suddivisione in tre episodi della precedente miniserie ma, approfittando del fatto che il romanzo \"Messia di Dune\" \u00e8 lungo circa un terzo sia di \"Dune\" che de \"I Figli di Dune\", si suddivide in realt\u00e0 in due parti ben distinte. Il primo episodio copre le vicende narrate nel \"Messia\", cio\u00e8 fino alla nascita dei gemelli Atreides (Leto II e Ghanima); il secondo ed il terzo episodio sono da considerarsi un \"unicum\" simile alla miniserie precedente, e coprono le vicende di Leto II fino alla sua accettazione del Sentiero Dorato e l'inizio del suo regno come tiranno.\nAnche quest'opera, come la precedente, \u00e8 caratterizzata dalla ricerca di una elevata fedelt\u00e0 ai romanzi e recepisce alcune critiche che erano state fatte dai fan pi\u00f9 accaniti. Ad esempio, gli occhi saturi di Spezia vengono resi non pi\u00f9 fluorescenti com'era anche nel film \"Dune\" di David Lynch, ma di un blu molto saturo che meglio si adatta alla descrizione letteraria del fenomeno indotto dalla Spezia.\nTrama.\nPrimo episodio.\nDodici anni dopo la vittoria dei Fremen guidati da Paul Muad'Dib, erede degli Atreides, sull'Imperatore Padisha Shaddam IV. La casa dei Corrino \u00e8 stata sconfitta ed esiliata su Salusa Secundus; l'ex imperatore muore e la primogenita Irulan si ritrova ad essere il nuovo capo della Casa caduta in disgrazia. Da un punto di vista puramente legale, \u00e8 anche moglie di Paul, il nuovo Imperatore-Dio. La sorella Wensicia ha per\u00f2 in mente un piano per ribaltare la situazione e riportare i Corrino al potere.\nGli Atreides e il loro controllo dell'Universo tramite la spezia si trovano ancora una volta minacciati da un complesso schema di intrighi che comprende le Bene Gesserit, la Gilda Spaziale, i Tleilaxu, la Casa Corrino e un gruppo di Fremen ribelli. Un primo risultato del complotto \u00e8 un attentato durante il quale Paul perde l'uso degli occhi, anche se non della vista: grazie alla prescienza, \u00e8 ancora in grado di vedere seguendo la via descritta dalle sue visioni.\nIrulan \u00e8 coinvolta, anche se solo parzialmente, nel complotto: somministrando droghe di nascosto a Chani, la concubina (e moglie \"de facto\") di Paul, cerca di evitare la nascita di eredi per la dinastia Atreides. Segretamente innamorata di Muad'Dib, vorrebbe dargli ella stessa un figlio. Questa sua condotta verr\u00e0 per\u00f2 perdonata perch\u00e9 involontariamente finisce per prolungare la vita della Fremen amata da Paul.\nChani, tuttavia, ricorre alla spezia per contrastare le sostanze anticoncezionali ed alla fine partorisce due gemelli, anche se a prezzo della vita. La morte di Chani \u00e8 un duro colpo per Paul, che l'aveva previsto senza poterlo impedire, e pone di fatto fine alla sua visione presciente, lasciandolo completamente cieco.\nA questo punto ha luogo lo scontro con Scytale. Il Volto Danzante tleilaxu, cerca di costringere il ghola, che \u00e8 un clone di Duncan Idaho, a uccidere Paul, ma questo fa riemergere i ricordi originali immagazzinati nel DNA del nuovo Idaho, il quale rimane fedele agli Atreides. Scytale, esultante di fronte a questo risultato straordinario, tenta poi di corrompere Paul con la promessa di riportare in vita la sua Chani e la minaccia di uccidere i gemelli.\nPaul, lacerato dal dolore e dalla disperazione, scopre per\u00f2 che i gemelli sono pre-nati e prescienti. Infatti il figlio Leto gli appare, come altre volte durante i sogni, nella forma di un giovane che lo invita ad usare i suoi occhi di neonato per uccidere il Volto Danzante prima che questi possa fare del male a lui o alla sorella.\nL'episodio si conclude con la morte di Scytale e la sottomissione di Paul alla legge Fremen secondo cui i ciechi vanno abbandonati al Verme delle Sabbie. Mentre Muad'Dib si incammina da solo nel deserto per andare a morire, i gemelli vengono affidati ad Alia, la sorella di Paul e nuova reggente dell'Impero, che \u00e8 ella stessa una prenata. Torturata dalle voci dei suoi antenati che cercano di prendere il sopravvento su di lei, Alia cerca conforto e amore tra le braccia di Duncan Idaho.\nSecondo episodio.\nLa narrazione continua parecchio tempo dopo, quando Ghanima e Leto II sono ormai adolescenti alla corte della zia Alia. Paradossalmente, \u00e8 Irulan a sviluppare un forte attaccamento per i gemelli, che considera ormai come figli propri. \nLady Jessica, la madre di Paul e Alia e concubina del primo Leto Atreides, torna su Arrakis allo scopo di far visita ai nipoti ed alla figlia. Alia tuttavia teme che la madre abbia ricucito i rapporti con il Bene Gesserit e cerchi di spodestarla.\nAlla cerimonia di benvenuto un personaggio chiamato 'Il Predicatore', che da un po' si aggira per le strade della capitale, compare inveendo contro i futili rituali religiosi inventati da Alia, e poi sparisce nella folla. Alia si rifiuta di ucciderlo perch\u00e9 crede possa essere suo fratello redivivo, ed in effetti egli \u00e8 proprio ci\u00f2 che rimane di Paul Muad'Dib.\nIn questa seconda parte viene narrato in modo pi\u00f9 dettagliato il processo di decadimento che sta avvenendo nella psiche di Alia. Tutte le Reverende Madri Bene Gesserit sono tali in quanto hanno superato la prova chiamata \"Agonia della Spezia\", e ci\u00f2 da loro accesso a tutte le memorie delle loro antenate. Alia, tuttavia, \u00e8 una prenata e possiede le memorie di tutti i propri antenati (maschi e femmine) fin da quando era un feto nel grembo della madre. Secondo le regole della Sorellanza andava uccisa alla nascita. In quanto Abominazione, non \u00e8 mai stata bambina e non ha mai potuto formarsi un proprio ego abbastanza forte da resistere alle varie personalit\u00e0 del suo passato genetico. Nel caso di Alia, una terrificante personalit\u00e0 comincia a prendere possesso del suo corpo e della sua volont\u00e0: il Barone Vladimir Harkonnen, che Alia aveva ucciso con le sue stesse mani. Infatti il sanguinario Barone risulta essere il padre di Jessica e quindi il nonno della stessa Alia.\nEgli propone alla nipote un patto: in cambio del controllo del corpo di Alia a fini edonistici, il Barone offre di ridurre al silenzio le altre personalit\u00e0 che le affollano la mente.\nBen presto per\u00f2 la situazione precipita, tanto che Lady Jessica si accorge della possessione della figlia, e orchestra con Irulan la fuga dei gemelli.\nAlia, il cui equilibrio va sempre pi\u00f9 deteriorandosi, si trova a confronto con la madre durante una cerimonia pubblica in cui Lady Jessica prende le parti di un Fedaykin che inveisce contro i progetti distruttivi di Alia per Arrakis (che, in ultima analisi, sono piani del Barone per distruggere il ciclo della spezia e quindi l'Universo che lo ha condannato all'oblio).\nDuncan, ormai conscio della pazzia di Alia e venuto a conoscenza del suo tradimento con Javid, il capo dei Sacerdoti, che era divenuto il suo amante su suggerimento del Barone, porta in salvo Lady Jessica in un luogo dove nemmeno Alia penserebbe mai di cercarli: Salusa Secundus, dritta nelle mani dei Corrino.\nL'episodio si chiude con l'ennesimo tentativo di assassinio dei gemelli, orchestrato da Wensicia, la sorella di Irulan. L'assalto delle Tigri Laza, tuttavia, va a vuoto (anche se ci\u00f2 si sapr\u00e0 solo nell'episodio seguente).\nLeto, infatti, usa questa opportunit\u00e0 per simulare la propria morte e poter vagare indisturbato nel deserto come il padre, alla ricerca di risposte alle sue visioni.\nTerzo episodio.\nLa conclusione della miniserie segna il definitivo crollo di Alia, completamente sola in balia di forze interne ed esterne che finiscono per stritolarla: la nascente guerra civile, gli attacchi dei Fremen ribelli, la personalit\u00e0 del Barone Harkonnen e, infine, la crescente distanza dall'amato Duncan e la neutralit\u00e0 del Naib dei Fremen, Stilgar. Il colpo di grazia per la psiche della reggente arriva quando Idaho, da lei inviato proprio a tenere d'occhio Stilgar, forza la mano del Naib violando la neutralit\u00e0 del suo sietch con l'assassinio di Javid, l'amante di Alia. Stilgar \u00e8 cos\u00ec costretto a uccidere Idaho, come questi aveva fin dall'inizio pianificato: \"Morto due volte per gli Atreides, la seconda per una ragione non migliore della prima.\"\nPrima della sua morte su Arrakis, Duncan e Lady Jessica erano riusciti ad aprire un negoziato per il matrimonio tra Ghanima (che si pensa sia l'unica sopravvissuta dei gemelli ed erede di Muad'Dib) e il principe Farad'n, futuro capo dei Corrino. In questo modo intendono salvarle la vita, proteggendola dalla zia, o meglio dal Barone, che complottano per ucciderla. \nGhanima \u00e8 ben disposta ad accettare il matrimonio, dato che intende uccidere Farad'n la notte di nozze per vendicare la presunta morte di Leto, orchestrata dalla madre dell'erede dei Corrino. Al loro arrivo su Arrakis, per\u00f2, Farad'n coglie l'occasione per tradire Wensicia accusandola di essere l'unica artefice del complotto contro i gemelli. Per rendere pi\u00f9 credibile la confessione, la bandisce. Quest'atto di onest\u00e0 colpisce Ghanima e la distoglie dai propositi di assassinio nei suoi confronti.\nNel frattempo i ribelli Fremen, capeggiati da Stilgar, cavalcano i vermi verso la capitale Arrakeen.\nLeto ritorna contestualmente dal suo viaggio nel deserto, dove ha accettato di imboccare il Sentiero Dorato, l'unico modo per prevenire l'estinzione della specie umana: il suo corpo ha cominciato la metamorfosi in Verme, accettando la simbiosi con alcune Trote della Sabbia (vermi in fase embrionale). Oltre alle sue facolt\u00e0 di Kwisatz Haderach, Leto ora ha una forza sovrumana che gli consente di sopravvivere alle terribili tempeste di sabbia di Arrakis e pu\u00f2 muoversi alla velocit\u00e0 di un verme attraverso il deserto.\nArrivato ad Arrakeen in compagnia del padre, che ha ancora un compito da svolgere prima di essere libero dalla sua visione, si riunisce a Ghanima, che ora non deve pi\u00f9 sposare Farad'n, poich\u00e9 la sua vita non \u00e8 pi\u00f9 in pericolo.\nI due gemelli si presentano portati da un vortice alla corte e interrompono la cerimonia nuziale presieduta da Alia. Il terribile urlo del verme si alza dalla bocca di Leto, che affronta la zia ormai posseduta dallo spettro del Barone. Alla fine, per\u00f2, Alia sceglie di suicidarsi piuttosto che diventare un'Abominazione e muore serenamente nelle braccia della madre.\nLady Jessica, provata dagli avvenimenti, ritorna su Caladan e invita Irulan ad accompagnarla ma la moglie di Muad'Dib rifiuta: intende badare ai discendenti degli Atreides che nasceranno dall'accoppiamento tra Ghanima e Farad'n. Infatti, anche se i due gemelli si sposeranno tra di loro, non potranno avere figli poich\u00e9 Leto non \u00e8 pi\u00f9 un essere umano (d'altra parte, i due erano fratelli e il matrimonio \u00e8 mossa puramente politica, come quello tra Paul e Irulan).\nInfatti: \"Come mia madre non fu moglie, cos\u00ec tu non sarai marito. Ma ci potr\u00e0 essere amore, col tempo...\" sono le parole di Ghanima al giovane Farad'n.\nDifferenze con i romanzi.\nCi sono molte differenze pi\u00f9 o meno secondarie con i romanzi:"}
{"id": "1737883", "revid": "1654832", "url": "https://it.wikipedia.org/wiki?curid=1737883", "title": "Puurs", "text": "Puurs (:) fa parte del comune belga Puurs-Sint-Amands nelle Fiandre, Provincia di Anversa.\nSuddivisioni.\nIl comune \u00e8 costituito dai seguenti distretti:"}
{"id": "1737887", "revid": "110157", "url": "https://it.wikipedia.org/wiki?curid=1737887", "title": "Sint-Amands", "text": "Sint-Amands ( fr. Saint-Amand, it. Sant'Amando), \u00e8 un comune belga di 7.819 abitanti nelle Fiandre (Provincia di Anversa).\nSuddivisioni.\nIl comune \u00e8 costituito dai seguenti distretti:"}
{"id": "1737888", "revid": "124098682", "url": "https://it.wikipedia.org/wiki?curid=1737888", "title": "Csorna", "text": "Csorna \u00e8 una citt\u00e0 di 10.848 abitanti situata nella provincia di Gy\u0151r-Moson-Sopron, nell'Ungheria nordoccidentale.\nGeografia fisica.\nLa citt\u00e0 ha 10.708 abitanti ed \u00e8 situata nella ragione Transdanubio Occidentale, nel comitato di Gy\u0151r-Moson-Sopron. Dista circa 30\u00a0km da Gy\u0151r e 155\u00a0km da Budapest.\nStoria.\nOrigini.\nNei pressi di Csorna sorgeva un villaggio in epoca romana, il cui nome era Mursella.\nIl nome del sito nasce dal nome \"Csur\" che corrisponderebbe ad una qualifica pecenega. Vicino a Csorna sono state trovate tombe peceneghe. Nei tempi delle invasioni barbariche arrivarono in Pannonia i Germani, gli Unni e poi gli Avari. Verso il 900 i Magiari occuparono la zona del Transdanubio, con il territorio di Csorna.\nEpoca medioevale.\nDa una famiglia nobile che si chiamava \"Osl\" venne fondata l'abbazia premostratense nel 1180 al fine di convertire il popolo magiaro e quello pecenego al cristianesimo.\n\u00c8 nel 1226 che per la prima volta il nome del villaggio compare in un testo ufficiale come \"Serna\". Nel Duecento ricevette il titolo di citt\u00e0, e fu sede di un mercato.\nEpoca moderna.\nIl 13 giugno del 1849 avvenne una delle ultime battaglie della rivoluzione ungherese del 1848 vinte dagli ungheresi, comandati dal generale Gy\u00f6rgy Kmety.\nCsorna ha avuto 220 caduti nella prima guerra mondiale e 141 nella seconda guerra mondiale.\nBibliografia.\nIl sito di Csorna"}
{"id": "1737889", "revid": "122394838", "url": "https://it.wikipedia.org/wiki?curid=1737889", "title": "Caff\u00e8 Pasticceria Pirona", "text": "La \"Pasticceria Pirona Caff\u00e8\" \u00e8 un locale storico sito a Trieste, in Largo della Barriera Vecchia al n\u00ba 12. Il locale \u00e8 celebre per essere stato uno dei principali ritrovi degli intellettuali della citt\u00e0.\nStoria.\nFondato nel 1900 da Alberto Pirona.\nSorto in una zona che testimonia con i suoi palazzi il fiorire del tardo neoclassico a Trieste, la pasticceria, in delicato stile liberty, fu subito meta di nobilt\u00e0, borghesia e intelligenza triestina, la frequentavano letterati e scrittori, un nome per tutti: James Joyce che dal 1910 al '12 abit\u00f2 al numero 32 della stessa via .\nIl locale oggi.\nA met\u00e0 degli anni ottanta, Claudio Serli e Rosamaria Vico acquistarono e restaurarono la pasticceria da Oscar Pirona, ultimo degli eredi della celebre dinastia. Citato nella guida del Gambero Rosso per la sua produzione artigianale dei dolci tipici della tradizione triestina in particolare il Presnitz. Nel 1994, il Caff\u00e8 Pasticceria Pirona \u00e8 stato insignito dell'onorificenza di \"locale storico d'Italia\". Nel 1987 la pasticceria fu venduta alla famiglia DeMarchi.\nNel marzo del 2017 i sigg. DeMarchi hanno cessato l'attivit\u00e0 per raggiunti limiti di et\u00e0.\nNel gennaio 2019 il Caff\u00e8 Pasticceria Pirona viene acquistato dalla famiglia Viezzoli.\nAvventori celebri.\nFra gli intellettuali e gli artisti che negli anni hanno frequentato Pirona, si possono ricordare:"}
{"id": "1737892", "revid": "237256", "url": "https://it.wikipedia.org/wiki?curid=1737892", "title": "Victor Andreevich Kravchenko", "text": ""}
{"id": "1737893", "revid": "767487", "url": "https://it.wikipedia.org/wiki?curid=1737893", "title": "Sint-Katelijne-Waver", "text": "Sint-Katelijne-Waver (in francese Wavre-Sainte-Catherine) \u00e8 un comune belga di 19.642 abitanti nelle Fiandre (Provincia di Anversa).\nSuddivisioni.\nIl comune \u00e8 costituito dai seguenti distretti:"}
{"id": "1737894", "revid": "15654829", "url": "https://it.wikipedia.org/wiki?curid=1737894", "title": "Wavre-Sainte-Catherine", "text": ""}
{"id": "1737896", "revid": "15654868", "url": "https://it.wikipedia.org/wiki?curid=1737896", "title": "Marcello Veneziani Sinesi", "text": ""}
{"id": "1737898", "revid": "110157", "url": "https://it.wikipedia.org/wiki?curid=1737898", "title": "Willebroek", "text": "Willebroek \u00e8 un comune belga di 25.327 abitanti nelle Fiandre (Provincia di Anversa).\nSuddivisioni.\nIl comune \u00e8 costituito dai seguenti distretti:"}
{"id": "1737899", "revid": "838137", "url": "https://it.wikipedia.org/wiki?curid=1737899", "title": "Giovannangelo Arcimboldi", "text": "Biografia.\nI primi anni.\nGiovannangelo nacque a Milano nel 1485, figlio del giurista Luigi, giurista, e di sua moglie Beatrice Federici Todeschini. Il padre apparteneva alla nobile famiglia degli Arcimboldi, che nella vita ecclesiastica milanese aveva gi\u00e0 vantato personalit\u00e0 di rilievo come l'arcivescovo Guidantonio Arcimboldi ed il cardinale Nicola Arcimboldi.\nAvviato agli studi ecclesiastici a Roma, studi\u00f2 quindi all'Universit\u00e0 di Siena conseguendovi, l'11 marzo 1512, il dottorato \"in utroque iure\", ottenendo nel 1509 due benefici ecclesiastici che gi\u00e0 in precedenza erano appartenuti a suo fratello Ottaviano. Ottenne nel contempo alcune prepositure di rilievo come quelle di Olate, Vico, Arcisate, San Pietro di Caravaggio, degli umiliati di Viboldone e l'abbazia degli Angeli di Faenza. Nello specifico la prepositura di Arcisate fu per lui frutto di un privilegio concesso dal 1484 alla sua famiglia dal duca Gian Galeazzo Sforza. Terminati gli studi, l'Arcimboldi si rec\u00f2 a Roma dove ottenne da papa Leone X la nomina a referendario della signatura apostolica di grazia e giustizia.\nCollettore delle indulgenze pontificie e la fallimentare carriera diplomatica.\nNel 1514 venne nominato nunzio apostolico in Germania e in Scandinavia con l'incarico di collettore per la vendita delle indulgenze voluta dallo stesso Leone X, motivo poi di grande polemica con Martin Lutero che da quest'azione fece scaturire la rivolta dei protestanti, soprattutto perch\u00e9 l'Arcimboldi ottenne con questo incarico la met\u00e0 delle somme raccolte come indennit\u00e0 di spesa per la propria missione. \nOltre che in Germania, l'Arcimboldi fu presente in Danimarca ove si immischi\u00f2 nell'aspra contesa tra Cristiano II ed il governatore svedese Sven Sture che pretendeva l'indipendenza dell Svezia a scapito del regno danese. Quest'ultimo sembr\u00f2 essersi guadagnato la stima e la fiducia dell'Arcimboldi al punto che lo stesso sovrano di Danimarca, raccogliendo alcune calunnie che gli erano giunte all'orecchio sul prelato milanese, lo accus\u00f2 di intromettersi nei suoi affari di stato e di voler sovvertire il regno; per questo motivo il re di Danimarca sequestr\u00f2 alla legazione pontificia 14.000 scudi e fece imprigionare il fratello di Giovannangelo, Antonello, mentre lui riusc\u00ec a fuggire dapprima in Svezia e poi a Lubecca. Nel 1519 gli venne revocato l'incarico che venne affidato all'arcivescovo di Lund, mentre gli venne richiesto di tornare immediatamente a Roma per giustificarsi col pontefice. Giunto in curia nel 1520, riusc\u00ec con successo a far valere le proprie ragioni e venne assolto dalle accuse che gli erano state mosse.\nVescovo a Novara.\nNel 1521, per amicizia con la famiglia Sforza, venne prescelto quale legato del duca di Milano presso la corte pontificia, rimanendo al servizio nel corso dei pontificati di Adriano VI e Clemente VII. Nel settembre del 1522 acquist\u00f2 per 3500 ducati un ufficio di protonotario apostolico partecipante presso la Curia romana che per\u00f2 occup\u00f2 solo per breve tempo. Nell'ottobre di quello stesso anno, infatti, con l'improvvisa morte del cardinale Schinner che reggeva come amministratore la diocesi di Novara, il duca di Milano colse il pretesto per far valere la vacanza del vescovato e chiederne al papa l'assegnazione per l'Arcimboldi. La curia romana gli prefer\u00ec per\u00f2 la nomina del cardinale Antonio Maria Ciocchi del Monte come amministratore apostolico, che rinunci\u00f2 al suo ruolo solo dopo una serie di pressioni nel 1525, concludendo un accordo secondo il quale la diocesi novarese sarebbe passata all'Arcimboldi, ma il Del Monte ne sarebbe stato ricompensato con una pensione di 610 ducati l'anno e la prepositura commendataria dell'Abbazia di Viboldone.\nNonostante questo accordo di natura meramente finanziaria, nella curia romana anche il cardinale Scaramuccia Trivulzio si oppose con risoluzione alla nomina dell'Arcimboldi alla diocesi di Novara e per questo egli spontaneamente rinunci\u00f2 in favore di Ermete Stampa, all'epoca prevosto di Olgiate Olona. Dopo pochi mesi di episcopato, lo Stampa mor\u00ec e per questo Giovannangelo Arcimboldi venne nominato ufficialmente vescovo di Novara, il 2 marzo 1526, venendo consacrato dallo stesso cardinale Del Monte nella chiesa di Santa Prassede. Anzich\u00e9 nella citt\u00e0 piemontese, prefer\u00ec risiedere all'Isola di San Giulio, presso il lago d'Orta.\nSotto il suo episcopato a Novara, la citt\u00e0 di Vigevano fu eretta in diocesi indipendente, il 14 marzo 1530, ma ben poco l'Arcimboldi fece per la sua diocesi, se non avviare la ristrutturazione del palazzo vescovile e far valere alcuni diritti della Chiesa novarese sulle pretese di Carlo V.\nL'arcidiocesi di Milano.\nDopo la rinuncia di Ippolito II d'Este, vescovo per delega pontificia, Giovannangelo Arcimboldi venne eletto arcivescovo di Milano. Il 23 marzo successivo ricevette il pallio arcivescovile e il 10 giugno successivo fece il suo ingresso solenne a Milano. Nello stesso anno del suo trasferimento alla sede milanese pubblic\u00f2 l'opera \"Ordinationes pro clero et sua dioecesi\", con alcuni richiami alla moralizzazione della vita del clero e con note di approvazione per l'azione dei frati minori, che nel 1552 aveva accolto a Milano con la benedizione della prima pietra del convento di Sant'Angelo. Si impegn\u00f2 nelle visite alle parrocchie e nell'opera della fabbrica del duomo.\nFu particolarmente attivo nella lotta contro i protestanti, supportando l'inquisizione soprattutto dopo la sostituzione con il vescovo titolare di Tagaste, monsignor Melchiorre Crivelli, con il quale aveva avuto non pochi contrasti. Assieme al nuovo inquisitore Bonaventura Castiglione, prevosto della Basilica di Sant'Ambrogio, pubblic\u00f2 nel 1554 un editto contro gli eretici seguito da un indice dei libri protestanti proibiti.\nPur venendo chiamato in questi temi a prendere parte al Concilio di Trento, non vi intervenne mai ed invi\u00f2 in sua sostituzione il vescovo di Pesaro, Ludovico Simonetta.\nMor\u00ec a Milano il 6 aprile 1555, una settimana prima dell'evento miracoloso della citt\u00e0 di Corbetta, che costitu\u00ec un punto di interesse nodale per la religione nell'arcidiocesi.\nLo possiamo riconoscere rappresentato da Gaudenzio Ferrari nella tavola, oggi a Sarasota, intitolata \"Adorazione del bambino con vescovo\".\nLa discendenza.\nIn una propria autobiografia scritta negli ultimi anni di vita e che venne resa pubblica solo dopo la morte del prelato, Giovannangelo Arcimboldi diede notizia di aver avuto cinque figli, sia prima sia dopo l'assunzione dell'episcopato. Essi erano:\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1737900", "revid": "124099268", "url": "https://it.wikipedia.org/wiki?curid=1737900", "title": "Kapuv\u00e1r", "text": "Kapuv\u00e1r (pronuncia ungherese: [\u02c8kapuva\u02d0r] \u00e8 un'antica citt\u00e0 di 10.684 abitanti situata nella provincia di Gy\u0151r-Moson-Sopron, nell'Ungheria nordoccidentale.\n\u00c8 conosciuta per le sue acque termali, con propriet\u00e0 idroterapiche.\nStoria.\nLa zona di Kapuv\u00e1r \u00e8 stata abitata fin dai tempi antichi nel Neolitico e durante la prima et\u00e0 del Ferro (cultura di Hallstatt) sono stati ritrovati anche reperti significativi di questo periodo.\nGeografia fisica.\nClima.\nIl clima \u00e8 moderato con una temperatura media annuale di 9,8\u00a0\u00b0C (minima invernale: -13,7\u00a0\u00b0C il massimo d'estate: +32,6\u00a0\u00b0C). Il Leita e valle del Danubio, la Repubblica Ceca e il bacino di Vienna provocano masse d'aria che generano venti dominanti da nord ovest. A causa di questa costante flusso di masse d'aria vi \u00e8 assenza di vento per soli 30-40 giorni all'anno. La piovosit\u00e0 media annua \u00e8 di 660\u00a0mm, i giorni di pioggia sono circa 115 mentre i giorni di neve sono tra 18 e 25.\nInfrastrutture e trasporti.\nKapuv\u00e1r \u00e8 raggiungibile tramite la strada statale 85 dista circa 38,5\u00a0km da Sopron e 45\u00a0km da Gy\u0151r. Kapuv\u00e1r \u00e8 raggiungibile con l'autostrada M1 da Gy\u0151r 40\u00a0km e 50\u00a0km da Mosonmagyar\u00f3v\u00e1r, oppure l'A3 da Siegendorfn\u00e1l 60\u00a0km, e la A4 da Parndorfn\u00e1l la distanza \u00e8 di 50 chilometri. Kapuv\u00e1r possiede una stazione ferroviaria che la collega tramite la linea ferroviaria Gyor-Sopron-Ebenfurt. Se si arrivasse in aereo gli aeroporti nella vicinanze di Kapuv\u00e1r sono l'aeroporto privato Fert\u0151szentmikl\u00f3s e l'aeroporto internazionale di Schwechat in Austria."}
{"id": "1737901", "revid": "798702", "url": "https://it.wikipedia.org/wiki?curid=1737901", "title": "Il gioco del falco", "text": "Il gioco del falco (\"The Falcon and the Snowman\") \u00e8 un film del 1985 diretto da John Schlesinger.\nIl film \u00e8 basato sul libro del 1979 \"A True Story of Friendship and Espionage\" di Robert Lindsey, e include la canzone \"This Is Not America\", scritta ed eseguita da David Bowie e il Pat Metheny Group.\nTrama.\nChristopher Boyce, ex seminarista esperto di falconeria, viene assunto come fattorino presso la RTX, un'azienda operante nel settore della difesa che in realt\u00e0 costruisce satelliti-spia per la CIA. Ben presto Boyce entra a contatto con le informazioni pi\u00f9 segrete dell'azienda e scopre che il Governo degli Stati Uniti sta complottando per deporre il primo ministro australiano. Fortemente deluso, decide di collaborare con l'Unione Sovietica passando loro il materiale top secret della RTX.\nPer farsi aiutare nella sua missione segreta, Boyce si avvale dell'amico Daulton Lee, un contrabbandiere tossicodipendente. Lee, mosso pi\u00f9 da questioni economiche che da idealismo, si impegna nel trattare con il KGB in Messico. Poco dopo, per\u00f2, i due complici cominciano ad avere dei problemi: Lee, sempre pi\u00f9 dipendente dalla droga e coinvolto dalla storia, ambisce allo spionaggio ad alti livelli ma deve fare i conti con i russi che non lo tengono in grande considerazione; Boyce, d'altro canto vorrebbe tirarsi indietro per poter condurre una vita normale con la fidanzata Lana. Il giro in cui Christopher e Daulton si sono invischiati tuttavia si riveler\u00e0 molto pi\u00f9 grande di loro, conducendoli ad una fine piuttosto amara.\nColonna sonora.\nLa colonna sonora fu affidata a Pat Metheny e al pianista Lyle Mays che pubblicarono le musiche nell'album \"The Falcon and the Snowman\", uscito nel 1984 in anticipo rispetto al film, che godette poi della promozione del singolo principale \"This Is Not America\", realizzato con la collaborazione e la voce di David Bowie."}
{"id": "1737902", "revid": "110157", "url": "https://it.wikipedia.org/wiki?curid=1737902", "title": "Arendonk", "text": "Arendonk \u00e8 un comune belga di 12.956 abitanti nelle Fiandre (Provincia di Anversa)."}
{"id": "1737903", "revid": "123567", "url": "https://it.wikipedia.org/wiki?curid=1737903", "title": "Statua stele", "text": ""}
{"id": "1737906", "revid": "767487", "url": "https://it.wikipedia.org/wiki?curid=1737906", "title": "J\u00e1nossomorja", "text": "J\u00e1nossomorja \u00e8 una citt\u00e0 di 5.998 abitanti situata nella provincia di Gy\u0151r-Moson-Sopron, nell'Ungheria nordoccidentale."}
{"id": "1737907", "revid": "547034", "url": "https://it.wikipedia.org/wiki?curid=1737907", "title": "Guidotto da Bologna", "text": "Biografia.\nDi Guidotto non si possiedono notizie biografiche sicure. Si ipotizza che fosse un frate domenicano e che insegnasse a Bologna. Insegn\u00f2 retorica nello Studio di Siena tra il 1278 e il 1282.\nScrisse un trattato intitolato \"Fiore di rettorica\" che, nella versione originale del \"codice Marciano X 21\", riporta una dedica a \"Manfredi Lancia re di Cicilia\".\nL'opera \u00e8 un volgarizzamento di uno dei testi fondamentali della retorica latina, la Rhetorica ad Herennium, testo che per errore il Medioevo attribuiva a Cicerone.\nDel \"Fiore\" ci sono pervenute altre tre edizioni senza dedica: una attribuita a Bono Giamboni le altre due ad autori anonimi."}
{"id": "1737909", "revid": "1745361", "url": "https://it.wikipedia.org/wiki?curid=1737909", "title": "Jules Munshin", "text": "Biografia.\nIl suo nome \u00e8 conosciuto soprattutto a Broadway, dove interpret\u00f2, nei tardi anni quaranta, molti musical, come \"Call Me Mister\" (1946).\nMunshin, che lavor\u00f2 per diversi anni alla MGM, \u00e8 ricordato dal grande pubblico soprattutto per aver fatto parte, insieme a Gene Kelly e Frank Sinatra, del terzetto di marinai nel film \"Un giorno a New York\" (1949), in cui i tre cantarono i celebri versi \"New York, New York, it's a wonderful town\", eseguendo un numero di danza innovativo per l'epoca, totalmente ambientato in esterni. \nNello stesso anno fu nuovamente accanto a Sinatra e Kelly in un altro musical, \"Facciamo il tifo insieme\" (1949), interpretato anche da Esther Williams.\nTra le sue ultime interpretazioni cinematografiche \u00e8 da ricordare quella di Bibinski, uno dei tre commissari sovietici nel film musicale \"La bella di Mosca\" (1957), con Fred Astaire e Cyd Charisse, remake del celebre \"Ninotchka\" (1939) con Greta Garbo.\nAttore affabile e dotato di una naturale simpatia, dopo il cinema lavor\u00f2 molto anche per film tv e show televisivi. Mor\u00ec d'infarto nel 1970, all'et\u00e0 di 54 anni."}
{"id": "1737910", "revid": "767487", "url": "https://it.wikipedia.org/wiki?curid=1737910", "title": "XDCC", "text": "XDCC (Xabi DCC o eXtended DCC) era inizialmente uno script scritto nel 1994 per il client ircII da Xabi. Questo script incrementava le funzionalit\u00e0 del sistema DCC su ircII.\nXDCC \u00e8 un'estensione del protocollo DCC che permette l'invio e il download di file tramite le reti IRC.\nOra XDCC si riferisce generalmente a bot IRC su cui girano programmi per il file sharing. I bot XDCC mettono a disposizione uno o pi\u00f9 file per il download usando il protocollo DCC. XDCC \u00e8 impiegato per la distribuzione veloce all'interno di un gruppo ridotto di utenti, sebbene in ci\u00f2 non vi \u00e8 nulla di illegale, come tutti i mezzi di comunicazione \u00e8 talvolta usato per la distribuzione di materiale protetto da diritto di autore o illegale per altri motivi.\nXDCC sta rapidamente guadagnando popolarit\u00e0 rispetto ai vecchi metodi di trasferimento dati come i newsgroup e fserve. Rispetto ai trasferimenti peer-to-peer, i server XDCC sono spesso ospitati su connessioni con un'elevata banda di upstream, talvolta superiore anche ai 100 Mbit. Spesso su alcuni server FTP girano anche server XDCC per facilitare l'uploading di file su di essi. Altri invece girano su computer su cui si \u00e8 ottenuto un accesso illegale tramite exploit.\nPer usare XDCC, bisogna inviare un messaggio privato (query, in inglese) od inviare un comando CTCP ad un bot IRC, usando un client IRC. L'utente pu\u00f2 chiedere al bot quali file abbia inviando come messaggio privato \"xdcc list\" al bot. Comunque, questa caratteristica \u00e8 spesso disabilitata per non sovraccaricare il bot (sovente la lista \u00e8 composta da decine se non centinaia di file). Quando un utente desidera scaricare un file (detto pacchetto) da un bot, basta scrivere \"xdcc send #&lt;numero pacchetto&gt;\" in privato al bot. Il bot si occuper\u00e0 di soddisfare la sua richiesta ed inizier\u00e0 ad inviare il file all'utente o a metterlo in coda, facendogli aspettare il suo turno.\nComandi XDCC comuni (per Iroffer).\nAlcune volte questi comandi devono essere preceduti da /ctcp &lt;nomebot&gt; al posto di /msg &lt;nomebot&gt;, in quanto alcuni server disabilitano il comando /msg"}
{"id": "1737912", "revid": "1926649", "url": "https://it.wikipedia.org/wiki?curid=1737912", "title": "Paolo Di Sarno", "text": "Carriera.\nHa disputato 30 partite in Serie A con la maglia dell'Udinese nella stagione 1992-1993, in cui i friulani si piazzarono al quattordicesimo posto.\nHa giocato anche 101 incontri in Serie B con le maglie di Lucchese, Brescia e ."}
{"id": "1737917", "revid": "1776051", "url": "https://it.wikipedia.org/wiki?curid=1737917", "title": "Giuseppe Piroli", "text": "Fu senatore del Regno d'Italia nella XV legislatura."}
{"id": "1737920", "revid": "1428919", "url": "https://it.wikipedia.org/wiki?curid=1737920", "title": "T\u00e9t", "text": "T\u00e9t \u00e8 una citt\u00e0 di 4.113 abitanti situata nella provincia di Gy\u0151r-Moson-Sopron, nell'Ungheria nordoccidentale."}
{"id": "1737921", "revid": "168213", "url": "https://it.wikipedia.org/wiki?curid=1737921", "title": "Cesare Rasponi Bonanzi", "text": "Biografia.\nCesare Rasponi Bonanzi nacque il 1\u00ba gennaio 1822 a Ravenna; figlio di Gabriele Rasponi Bonanzi (20/2/1787 - 23/9/1849) e di Amata Spinelli (1795-1833), patrizia di Firenze.\nCesare fu una delle figure di spicco della vita pubblica ravennate.\nFu vice-console di Francia e deputato durante i governi Lanza e Depretis I.\nNel 1849 fece parte della Commissione Provvisoria di Governo.\nNel 1874 venne eletto rappresentante del \"I Collegio\" di Ravenna.\nNel 1884 divenne senatore del Regno d'Italia. Nel 1849 fece parte della Commissione Provvisoria di Governo.\nFu presidente della Cassa di Risparmio di Ravenna nel 1860 e dal 1870 al 1879.\nMor\u00ec il 25 gennaio 1886 a Firenze.\nDiscendenza.\nSpos\u00f2 Letizia Rasponi Murat, figlia di Giulio Rasponi e di Luisa Giulia Murat (figlia di Gioacchino Murat e di Carolina Bonaparte); dal matrimonio nacquero:"}
{"id": "1737922", "revid": "1776051", "url": "https://it.wikipedia.org/wiki?curid=1737922", "title": "Giuseppe Robecchi (politico 1825-1898)", "text": "Biografia.\nIscrittosi alla facolt\u00e0 di giurisprudenza dell'Universit\u00e0 degli Studi di Pavia, nel 1848 rientr\u00f2 nella sua citt\u00e0 natale per partecipare all'organizzazione dell'insurrezione popolare delle cinque giornate di Milano, collaborando strettamente con Luciano Manara.\nNel 1866 si arruol\u00f2 volontario per partecipare alle lotte della terza guerra d'indipendenza italiana, ottenendo una medaglia d'argento al valor militare. \nEletto deputato dal 1860 alla Camera, fu senatore del Regno d'Italia, nominato nel 1884 durante la XV legislatura e, come tutti i suoi colleghi, in carica fino alla morte. Dal 1883, e anche qui fino alla data del suo decesso, fu il Presidente del Consiglio Provinciale di Milano.\nRiposa nell'edicola di famiglia nel Cimitero Monumentale di Milano."}
{"id": "1737923", "revid": "767487", "url": "https://it.wikipedia.org/wiki?curid=1737923", "title": "Abda", "text": "Abda \u00e8 un comune di 3.123 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1737924", "revid": "767487", "url": "https://it.wikipedia.org/wiki?curid=1737924", "title": "Morris Bates", "text": "\u00c8 stato un famoso calciatore dell'."}
{"id": "1737925", "revid": "767487", "url": "https://it.wikipedia.org/wiki?curid=1737925", "title": "Acsalag", "text": "Acsalag \u00e8 un comune di 469 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1737926", "revid": "1305772", "url": "https://it.wikipedia.org/wiki?curid=1737926", "title": "Sch\u00f6nwald", "text": ""}
{"id": "1737929", "revid": "110157", "url": "https://it.wikipedia.org/wiki?curid=1737929", "title": "\u00c1gfalva", "text": "\u00c1gfalva (in tedesco \"Agendorf\") \u00e8 un comune di 1.965 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1737930", "revid": "1776051", "url": "https://it.wikipedia.org/wiki?curid=1737930", "title": "Venceslao Spalletti", "text": "Fu senatore del Regno d'Italia nella XV legislatura."}
{"id": "1737931", "revid": "124582089", "url": "https://it.wikipedia.org/wiki?curid=1737931", "title": "Zanica", "text": "Zanica (\"Sanga\" in dialetto bergamasco) \u00e8 un comune italiano di abitanti della provincia di Bergamo in Lombardia. Il comune si trova a a sud del capoluogo.\nLocalizzato a 210 metri sul livello del mare, il paese si sviluppa su un territorio pianeggiante, alla sinistra del torrente Morla.\nIl primo documento ufficiale in cui Zanica viene citata come \"Vettianica\" risale al 774. Il comune si configura come un paese industriale e vede la presenza di molte case coloniche a testimonianza del passato agricolo.\nInoltre, Zanica \u00e8 tradizionalmente considerata la patria di \"Gioppino\", la pi\u00f9 famosa maschera bergamasca.\nGeografia fisica.\nTerritorio.\nZanica si sviluppa su un territorio pianeggiante, caratterizzato da una leggera degradazione verso sud e ovest. Il territorio si estende per 14,66\u00a0km\u00b2, di cui circa 1005,92 ettari sono riservati a prato, pascolo o seminativo.\nIl comune comprende le frazioni di Capannelle e Padergnone. I comuni confinanti sono 7 e sono i seguenti: Azzano San Paolo, Cavernago, Comun Nuovo, Grassobbio, Orio Al Serio, Stezzano e Urgnano. La citt\u00e0 dista 7\u00a0km dal suo capoluogo di provincia. Zanica \u00e8 collocata alla sinistra della roggia Morla. L'altitudine media \u00e8 di 210 metri sul livello del mare, pi\u00f9 precisamente il comune presenta un'altitudine di 190 metri in zona Capannelle e 222 metri in localit\u00e0 Padergnone.\nIdrografia.\nIl Morla e il Serio sono i due fiumi che attraversano il paese. Il Serio \u00e8 stato l'elemento chiave nello sviluppo agricolo di Zanica. Grazie alle opere di canalizzazione delle acque, gli agricoltori hanno potuto trarre enorme vantaggio: infatti, si sono resi coltivabili non solo i campi al confine con Comun Nuovo e Azzano San Paolo, ma anche quelli localizzati nella parte Est di Zanica e considerati pi\u00f9 ghiaiosi. All'interno di questo processo, fu fondamentale il ruolo svolto dai romani. Grazie al gran numero di lavoratori di cui potevano disporre, procedettero a un'immensa opera di bonifica del territorio, che ebbe come conseguenza l'aumento dei territori coltivabili.\nEtimologia.\nIl testamento di Taidone, datato 774, \u00e8 il primo documento in cui Zanica viene menzionata con il nome di \"Vetianica\".\n\u00ab BASILICE beatissimi sacerdotis et Christi confessoris SANCTI AMBROSII sito VETIANICA \u00bb.\nL'atto risalente all'epoca longobarda fa riferimento a una basilica dedicata a Sant'Ambrogio, localizzata nel suddetto paese\".\" Il nome \"Vetianica\", in origine, era \"Vettianica;\" termine derivante da \"Vettius\", patrizio romano considerato il proprietario dei \"Prata Vettianica\". Questa tesi \u00e8 avvalorata dal ritrovamento, nel vicino comune di Grassobbio, di un'epigrafe in cui viene citata una tale \"Vettia.\"\nPrima di arrivare alla denominazione del paese, si passa attraverso diverse configurazioni, tra le quali si annoverano: \"Veczaneca\" (870), \"Veczanega\" (970), \"Vecianica\" (971, 991 e 1000), \"Vesanica\" (1186) e \"Vezanica\" (1263). Nell'anno 1000, \"Vecianica\" viene citata nel documento di cessione di parte della Basilica di Sant'Ambrogio, sita nel comune, alla chiesa di Bergamo. Nel 1186, \"Vesanica\" viene geograficamente collocata sulla via che porta da Grassobbio a Levate. Sul finire del XVI secolo, la cittadina a Sud di Bergamo si chiamava \"Zanga\", termine che riecheggia \"Sanga\", il vocabolo dialettale \u00e8 usato ancora per indicare il comune. \u00c8 soltanto nel 1776 che viene introdotto il toponimo Zanica.\nStoria.\nLa storia di Zanica \u00e8 stata ricostruita attraverso una pluralit\u00e0 di fonti, che conducono fino all'et\u00e0 del ferro. Si narra che i primi a occuparne il territorio furono i Galli Cenomani, seguiti dai Celti e successivamente dagli Etruschi. Questa ricostruzione storica trova una conferma nei diversi reperti archeologici ritrovati. In particolare, sono state rinvenute diverse tombe del periodo Gallo-Romano.\nNel 196 a.C. i \"Prata Vettianica\" passarono sotto il controllo del console romano Valerio. Durante questo periodo, gli abitanti conducevano una vita serena, divisi tra agricoltura e allevamento. Sono diverse le tracce della dominazione romana ancora presenti. Nella zona della Madonna dei Campi, al confine con Comun Nuovo, la disposizione dei campi e la direzione dei corsi d'acqua ricordano le centurie romane, ovvero la divisione delle terre in lotti quadrati. Inoltre, la strada Cremasca, collegamento ancora usato per raggiungere il capoluogo e i paesi della bassa bergamasca, risale all'epoca romana.\nEt\u00e0 medievale.\nIl periodo di tranquillit\u00e0 e sviluppo fu interrotto dalle invasioni barbariche, seguite da pestilenze e carestie. In seguito, Zanica fu dominata da Ostrogoti e Longobardi. Si colloca proprio in questo periodo il testamento di Taidone, in cui viene citato il lascito alla chiesa di Sant'Ambrogio nel paese di \"Vettianica\": \u00abBASILICAE beatissimi sacerdotis et Christi confessoris SANCTI AMBROSII sito VETIANICA\u00bb . Il documento di Taidone segnala, inoltre, l'importanza dell'istituzione religiosa nello sviluppo di Zanica.\nAll'epoca degli Ottoni risalgono documenti in cui Zanica viene definita come comune appartenente alla corografia bergomense e in cui viene citata una volta con il nome di \"Veczanega\" (970) e due volte con il nome di \"Vecianica\" (991 e 1000).\nTra il XII e il XIII secolo Zanica viene soprattutto ricordata in relazione al fiume Serio. Venne, infatti, creato un nuovo canale, chiamato la \"Seriola Nuova\", che consentiva il trasporto di acqua da Bergamo fino ai campi di Zanica, Levate e Verdello.\nIn territorio bergamasco la lotta tra guelfi e ghibellini si tradusse in uno scontro tra i Colleoni e i Suardi che coinvolse anche il territorio di Zanica, dove quaranta guelfi distrussero delle propriet\u00e0 di Pietro Suardi. In quel periodo, inoltre, il comune di Bergamo possedeva alcuni poderi a Zanica che venivano affittati a una precisa cifra, versata il giorno di San Martino.\nQuando Bergamo venne dichiarata territorio di Venezia nel 1428, Zanica era parte della quadra di mezza, la pi\u00f9 popolosa e senza capoluogo. Il dominio di Venezia fu caratterizzato da un clima di tensione e lotte, soprattutto per il timore che i Visconti invadessero il territorio.\nEt\u00e0 moderna.\nCon l'avvento dell'et\u00e0 moderna, nella bergamasca arrivarono i lanzichenecchi, che tentarono di arginare l'invasione francese, ma misero le citt\u00e0 a a ferro e fuoco.\nA partire dal XVI secolo, francesi, austriaci e spagnoli si alternarono alla guida della provincia di Bergamo. Quando i veneziani si riappropriarono del territorio, segu\u00ec un lungo periodo di pace e di progresso, fatta eccezione per la peste del 1630. A Zanica, il sacerdote Cristoforo Capodiferro sacrific\u00f2 la sua vita per occuparsi dei malati. Il dominio veneziano prosegu\u00ec sino al 1797, quando venne proclamata la Repubblica Bergamasca, che ebbe vita breve.\nEt\u00e0 contemporanea.\nA inizio del nuovo secolo, Lombardia e Veneto erano sotto il durissimo dominio austriaco, che, per\u00f2, port\u00f2 le scuole comunali in ogni paese della bergamasca.\nIl 1859 \u00e8 la data che segn\u00f2 la liberazione dagli austriaci: le vie di Zanica videro il passaggio del maggiore Gabriele Camozzi. La raggiunta stabilit\u00e0 politica fu accompagnata dallo sviluppo industriale, che nel comune si pales\u00f2 nell'istituzione della Cassa Rurale ed Artigiana di Zanica (1895).\nZanica si contraddistingue per la presenza di piccole e medie imprese, a cui si aggiunge il settore agricolo.\nSimboli.\nIl comune ha come simboli lo stemma e il gonfalone concessi con D.P.R. 17 maggio 1989.\nBlasonatura stemma:\nBlasonatura gonfalone:\nMonumenti e luoghi d'interesse.\nArchitetture religiose.\nChiesa parrocchiale di San Nicol\u00f2 Vescovo\nIl primo documento che attesta l'esistenza della chiesa dedicata a san Nicol\u00f2risale al XIII secolo. Riconosciuta come chiesa parrocchiale a partire dal 1520, la chiesa si presenta come una tipica architettura settecentesca. Costruita su progetto dell'architetto Giovan Battista Caniana, nel 1742 venne aperta al pubblico. L'analisi dei cambiamenti architettonici intercorsi nei secoli risulta difficile; un elemento certo \u00e8 l'ampliamento a fine Ottocento, quando vennero aggiunte le due navate laterali.\nLa facciata \u00e8 degna di nota: \"articolata in due ordini sovrapposti, suddivisi da un possente cornicione e arricchiti dalla presenza di numerose statue in pietra, opere realizzate nel 1738-39 dallo scultore Antonio Maria Pirovano\". Su uno dei lati del campanile vi era incisa la data 1533, non pi\u00f9 visibile per via del deterioramento della lastra. L'interno \u00e8 suddiviso in tre navate.\nNella chiesa parrocchiale, dedicata a San Nicol\u00f2 vescovo, sono conservati dipinti di Palma il Giovane, Sante Peranda, Jacopino de' Scipioni e Francesco Cavagna, il polittico della bottega dei Marinoni e un coro ligneo opera di Giuseppe Caniana. Importante \u00e8 anche una Nativit\u00e0 secentesca, realizzata da Gerard Van Honthorst.\nChiesa sussidiaria della Beata Vergine dei Campi\nPi\u00f9 semplicemente conosciuta come Madonna dei Campi, si pu\u00f2 ammirare nella sua configurazione cinquecentesca. Al suo interno sono collocati affreschi rinascimentali di Lucano da Imola.\nChiesa di San Giuseppe\nCollocata nella frazione Capannelle, presenta un concerto di cinque campane.\nChiesa dedicata alla Divina Maternit\u00e0 di Maria\nSi trova al Padergnone, caratterizzata per la presenza di marmi e degna di nota per l'architettura.\nArchitetture civili.\nVilla del Municipio\nLa villa fu costruita come casa di campagna della famiglia milanese Spasciani a inizio Novecento. La villa \u00e8 interamente immersa nel verde: conta, infatti, undicimila metri quadrati di parco. Lo stile architettonico dell'edificio \u00e8 misto, anche se la prevalenza \u00e8 costituita dal gusto Liberty. Dopo anni di grande splendore, in quanto residenza di esponenti dell'alta societ\u00e0, la villa and\u00f2 incontro a un periodo di decadenza. Fu soltanto, nel 1969, grazie alla decisione di ambientare l\u00ec alcune scene del film Cuori solitari, che venne recuperata. L'anno successivo venne acquistata, al prezzo di 32 milioni, dal Comune e ne divenne la sede. Inizialmente la biblioteca comunale era collocata all'interno della villa, poi spostata nella parte del complesso delle scuole medie di Zanica.\nVilla dei Tasso\nCostruita su volont\u00e0 di Domenico Tasso nel 1522, l'edificio ospita alcuni affreschi raffiguranti scene della Gerusalemme Liberata, a testimonianza del soggiorno di Torquato Tasso. Il poeta trov\u00f2 l\u00ec riparo dopo essere stato liberato dal carcere di Ferrara nel 1587. Fu proprio grazie alla pace della Villa che Torquato Tasso riusc\u00ec a terminare il lavoro di rifinitura dell'opera \"Il Torrismondo\". La Villa poi pass\u00f2 nelle mani dei conti Varese di Rosate e successivamente alle Ancelle della Carit\u00e0. L'edificio, sede della scuola dell'infanzia di Zanica, \u00e8 circondato dal verde, mentre all'interno spiccano dipinti in stile barocco e quadri del Palma.\nPalazzo Bono\nEdificio del diciassettesimo secolo, si presenta ancora in ottime condizioni e conserva al suo interno affreschi del XVIII secolo. Si trova al centro di Zanica ed \u00e8 la sede dell'oratorio.\nCastello del Padergnone\nRisalente al sedicesimo secolo, il castello riveste un forte valore simbolico per Zanica, in quanto la Torre merlata del castello \u00e8 rappresentato nello stemma del comune, di propriet\u00e0 privata.\nVilla del Padergnone\nLa villa, risalente al diciassettesimo secolo, si caratterizza per la presenza di un ampio giardino, statue grottesche tipiche di fine del '700, affreschi e un grande orologio. Il luogo \u00e8 anche il soggetto di diverse storie leggendarie che parlano dell'esistenza di alcuni camminamenti sotterranei che portavano fino a Cavernago e Malpaga e che siano la casa di spiriti e fantasmi. Inoltre, la villa, nel periodo in cui era la casa di villeggiatura del cardinale Sonzogni, ospit\u00f2 Donizetti, il quale ricord\u00f2 il soggiorno come un autentico momento di rigenerazione. La villa \u00e8 di propriet\u00e0 privata.\nEx casa di Felice Moretti\nIn via Padre Davide si trova la casa dove nacque il noto maestro di musica sacra Felice Moretti, poi divenuto Padre Davide, e una lapide a lui dedicata.\nAree naturali.\nParco agricolo del Rio Morla e delle rogge\nZanica si colloca sulla sponda sinistra della roggia Morla. A partire dagli anni Novanta, i comuni di Zanica, Comun Nuovo e Levate e i rispettivi cittadini promuovono la creazione del Parco agricolo del Rio Morla e delle rogge, che viene riconosciuto ufficialmente dalla Provincia nel 2004. Il parco nasce con tre specifici obiettivi: favorire la conoscenza delle aree naturali del territorio, promuoverne il suo utilizzo e sostenere l'agricoltura. Zanica \u00e8 inserita nel PLIS che si prefigge di tutelare sia il corso del fiume Morla e delle rogge che compongono l'intricato sistema irriguo delle campagne, sia gli ambienti rurali presenti.\nParco del Serio\nZanica rientra tra i comuni compresi nell'area del Parco del fiume Serio. Il comune \u00e8 parte della cosiddetta Comunit\u00e0 del Parco, tra i cui obiettivi vi figurano: la gestione e la tutela del medesimo e la promozione di un turismo sostenibile attraverso la creazione di percorsi pedonali e ciclabili all'interno del parco.\nCultura.\nIstruzione.\nBiblioteca\nLa biblioteca di Zanica aderisce alla Rete Bibliotecaria Bergamasca (RBBG). Si trova in via Serio 1\\A e fa parte del complesso delle scuole Medie. L'archivio conta circa 45000 documenti, 2600 DVD e 400 audiolibri ed \u00e8 consultabile online. I servizi offerti sono molteplici: in primis, la consultazione e il prestito dei volumi. Secondariamente, \u00e8 possibile navigare in Internet attraverso due postazioni presenti in loco ed usufruire del servizio Wi-Fi. Inoltre, la biblioteca di Zanica offre un servizio di emeroteca, ovvero uno spazio dove \u00e8 possibile sfogliare quotidiani e periodici, come L'Eco di Bergamo o Focus. Per ultimo, si evidenzia l'adesione a Leggo Facile e Nati per Leggere. In particolare, il progetto Leggo facile ha l'obiettivo di assicurare un equo accesso alla lettura, attraverso l'uso di audiolibri; mentre, Nati per Leggere vuole promuovere la lettura come elemento costante nel percorso di crescita del bambino.\nScuole\nSul territorio comunale sono presenti le seguenti scuole:\nScuole dell'infanzia: 1;\nScuole Primarie: 1;\nScuole Secondarie di I grado: 1.\nSport.\nCalcio.\nA Zanica, in via Comun Nuovo, sorgono la sede operativa, il centro sportivo e lo stadio dell'AlbinoLeffe, societ\u00e0 calcistica fondata nel 1998 che rappresenta i comuni di Albino e Leffe.\nLe altre societ\u00e0 calcistiche della cittadina militano in tornei di livello dilettantistico.\nInfrastrutture e trasporti.\nStrade.\nIl paese \u00e8 collegato al capoluogo dalla strada statale 591 Cremasca (SS 591), risalente all'epoca romana. \"Strad\u00f9\" era il nome usato dagli zanichesi per indicare il tratto di via Cremasca esterno al centro abitato. La SS 591, inoltre, collega il comune a Crema e Piacenza. Zanica \u00e8 altres\u00ec attraversata dalla strada provinciale 120 (SP 120), arteria di collegamento con i comuni a est e ovest del paese. Di recente, la SP 120 \u00e8 stata declassata a strada comunale in riferimento ai comuni di Zanica, Grassobbio e Comun Nuovo.\nMobilit\u00e0 urbana.\nZanica \u00e8 servita dall'azienda di autoservizi SAB, che permette il collegamento con Bergamo, Azzano San Paolo e altri comuni a sud di Zanica."}
{"id": "1737933", "revid": "767487", "url": "https://it.wikipedia.org/wiki?curid=1737933", "title": "Agyagosszerg\u00e9ny", "text": "Agyagosszerg\u00e9ny \u00e8 un comune di 932 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1737937", "revid": "92723", "url": "https://it.wikipedia.org/wiki?curid=1737937", "title": "Chiesa neouniate", "text": ""}
{"id": "1737938", "revid": "1543377", "url": "https://it.wikipedia.org/wiki?curid=1737938", "title": "Federico Torre (politico)", "text": "Biografia.\nCompiuti nella citt\u00e0 nativa gli studi umanistici , per i quali ebbe sempre grande predilezione, nel 1840 si laure\u00f2 alla Sapienza di Roma in filosofia e matematica ; nel 1843 consegu\u00ec anche la laurea in ingegneria e si dedic\u00f2 a quest'ultima attivit\u00e0, senza mai trascurare gli studi umanistici della sua adolescenza.\nTenente d'artiglieria nell'esercito pontificio, prese parte alla prima guerra d'indipendenza (1848) agli ordini del generale Durando. Sul monte B\u00e9rico presso Vicenza, il 10 giugno 1848 Federico Torre difese eroicamente la posizione a lui affidata, contro le esuberanti forze austriache e ferito, fu ultimo a ritirarsi dal diseguale conflitto.\nAder\u00ec alla Repubblica romana, collaborando all'organizzazione militare degli insorti. Costretto all'esilio, a Torino nel 1856 collabor\u00f2 col lessicografo Luigi della Noce alla compilazione del \"Vocabolario latino-italiano\" a uso degli studenti.\nAder\u00ec anche alla compilazione del \"Dizionario della lingua italiana\" che un altro profugo, il Tommaseo, doveva poi portare a termine (1861-1879). \nNel 1859 entr\u00f2 nelle forze armate piemontesi. Partecip\u00f2 anche alla seconda guerra d'indipendenza. e gli fu affidato l'incarico di reclutare l'esercito e di introdurre la leva in tutte le regioni d'Italia. In quest'ufficio, da lui tenuto per trent'anni, T. raggiunse il grado di tenente generale\nFu deputato per sei legislature, eletto sempre nel collegio di Benevento.\nNel 1884 venne nominato senatore del Regno d'Italia nella XV legislatura. "}
{"id": "1737939", "revid": "339392", "url": "https://it.wikipedia.org/wiki?curid=1737939", "title": "Te deum", "text": ""}
{"id": "1737940", "revid": "92723", "url": "https://it.wikipedia.org/wiki?curid=1737940", "title": "Neouniati", "text": ""}
{"id": "1737941", "revid": "101175", "url": "https://it.wikipedia.org/wiki?curid=1737941", "title": "Hans Smees", "text": "Carriera.\nLa sua carriera nel mondo del motociclismo \u00e8 iniziata nel 1996 nelle competizioni nazionali olandesi per passare in seguito alle gare del campionato Europeo Velocit\u00e0 dove \u00e8 stato presente in varie edizioni dal 1998 in cui ha gareggiato nella categoria \"Supermono\", al 2007 in classe 250 dove si \u00e8 classificato al terzo posto finale.\nPer quanto riguarda il motomondiale le sue presenze sono state sempre grazie a wild card ricevute principalmente in occasione del Gran Premio motociclistico d'Olanda. Ha preso il via in cinque gran premi tra il 2003 e il 2007 guidando dapprima motociclette Honda ed in seguito Aprilia, senza riuscire per\u00f2 ad ottenere piazzamenti tali da ottenere punti validi per la classifica iridata."}
{"id": "1737946", "revid": "1987129", "url": "https://it.wikipedia.org/wiki?curid=1737946", "title": "Zavattarello", "text": "Zavattarello (\"Zavatar\u00e9\" in dialetto oltrepadano) \u00e8 un comune italiano di abitanti nella provincia di Pavia in Lombardia. Il piccolo borgo, situato nell'alta val Tidone, in Oltrep\u00f2 Pavese, fa parte del circuito dei borghi pi\u00f9 belli d'Italia ed \u00e8 dominato dalla mole del castello di Zavattarello. Vive soprattutto di agricoltura (grano, foraggio), allevamento bovino e di turismo (turismo culturale, enogastronomico, residenze estive, agriturismo e turismo panoramico).\nOrigini del nome.\nZavattarello deve il suo nome all'attivit\u00e0 che fu prevalente nel borgo per secoli, quella dei ciabattini: il volgare \"savattarellum\" indica proprio letteralmente \"il luogo dove si confezionano le ciabatte (\"savatte\")\". Ancora oggi, nel dialetto locale, il paese \u00e8 chiamato \"Savatar\u00e9\".\nStoria.\nAntichissimo feudo dell'Abbazia di San Colombano di Bobbio, dopo la formazione della Contea vescovile di Bobbio, Zavatterello diviene un feudo personale del Vescovo che vi costruisce il castello. Nel 1390 il vescovo di Bobbio cede a Jacopo Dal Verme il castello ed il feudo. I conti Dal Verme terranno la signoria assieme alla Contea di Bobbio e Voghera, Borgonovo Val Tidone, Pianello Val Tidone, Castel San Giovanni, della val Tidone e altri feudi.\nUnito con il Bobbiese al Regno di Sardegna nel 1743, in base al Trattato di Worms, entr\u00f2 a far parte poi della Provincia di Bobbio. Nel 1801 il territorio \u00e8 annesso alla Francia napoleonica fino al 1814. Nel 1848 come parte della provincia di Bobbio pass\u00f2 dalla Liguria al Piemonte, nel 1859 entr\u00f2 a far parte nel circondario di Bobbio della nuova provincia di Pavia e quindi della Lombardia, nel 1923, dopo lo smembramento del circondario di Bobbio, pass\u00f2 alla provincia di Piacenza e quindi all'Emilia-Romagna.\nQuesta divisione comport\u00f2 numerose proteste degli abitanti dei centri dell'alta valle, desiderosi di rimanere sotto la giurisdizione pavese. Le proteste culminarono nella cosiddetta \"marcia su Bobbio\" e nell'indizione di alcuni referendum che, tenutisi il 27 febbraio 1925, videro la vittoria della fazione che chiedeva il ritorno in provincia di Pavia. Nel 1926 i comuni di Romagnese, Ruino e Zavattarello vennero annessi alla provincia di Pavia e alla Lombardia.\nNel 1929 il comune di Valverde venne unito a Zavattarello, che prese il nome di Zavattarello Valverde (CC M151); fu quindi ricostituito nel 1956.\nBreve cronologia.\nQuando il Vescovo di Bobbio diventa conte, Zavattarello diviene un bene feudale dello stesso Vescovo.\nIniziano le lotte per il possesso del maniero tra i ghibellini Landi e i guelfi Scotti.\nGrande razziatore, negli anni successivi egli diventa il terrore della regione, ma grazie alla sua potente influenza inizia lo\nsviluppo del borgo.\nLo stemma.\nRaffigura un drago incatenato a custodia di un albero di mele rosse: riprende l'affresco che sovrasta il portale di ingresso al castello, in cui \u00e8 rappresentata anche un'aquila con le ali aperte. La scritta latina \u201cPraeda vigil vigilataque poma\u201d, \u201cla preda \u00e8 vigile i suoi frutti sono (ben) custoditi\u201d, \u00e8 un avvertimento ai nemici che la rocca era ben difesa.\nMonumenti e luoghi d'interesse.\nIl castello Dal Verme.\nCompletamente costruita in pietra, con uno spessore murario medio di circa 4 metri, la rocca \u00e8 un edificio titanico che, con il ricetto fortificato, le scuderie, gli spalti, la cappella, le sue oltre 40 stanze, costituisce un formidabile complesso architettonico che \u00e8 oggetto di studio degli architetti militari.\nDalla terrazza e dalla torre si gode un panorama mozzafiato del territorio circostante: le verdi campagne, i freschi boschi, le colline con gli altri\ncastelli della zona - Valverde, Trebecco, Montalto Pavese, Torre degli Alberi (Ruino), Pietragavina, Rocca de' Giorgi. Una miglior visuale era assicurata, a scopo difensivo, da altre torri d'avvistamento andate perdute.\nLa rocca sovrasta il borgo antico abbarbicato sulla collina, che una volta era completamente priva di vegetazione per consentire ai difensori del maniero di avvistare ogni malintenzionato. Oggi invece il verde che attornia il castello \u00e8 un'area protetta, un Parco Locale di Interesse Sovracomunale di circa 79 ettari, di grande rilevanza paesaggistica, geografica, orografica, oltre che storica e ambientale.\nIl ricetto fortificato era sede di una delle principali scuole di guerra di tutta l'Europa, fondata da Jacopo Dal Verme in quello che poi sarebbe divenuto il cardine dello Stato Vermesco.\nAmministrazione.\nComunit\u00e0 montane.\nFa parte della fascia montana della Comunit\u00e0 Montana Oltrep\u00f2 Pavese."}
{"id": "1737948", "revid": "599013", "url": "https://it.wikipedia.org/wiki?curid=1737948", "title": "Sch\u00f6nhausen (disambigua)", "text": ""}
{"id": "1737950", "revid": "123567", "url": "https://it.wikipedia.org/wiki?curid=1737950", "title": "Anati", "text": ""}
{"id": "1737951", "revid": "15655817", "url": "https://it.wikipedia.org/wiki?curid=1737951", "title": "Ereditiera", "text": ""}
{"id": "1737953", "revid": "15655825", "url": "https://it.wikipedia.org/wiki?curid=1737953", "title": "Peccati", "text": ""}
{"id": "1737954", "revid": "320578", "url": "https://it.wikipedia.org/wiki?curid=1737954", "title": "Isabella Gardner Museum", "text": ""}
{"id": "1737956", "revid": "15655843", "url": "https://it.wikipedia.org/wiki?curid=1737956", "title": "Normanne", "text": ""}
{"id": "1737960", "revid": "287204", "url": "https://it.wikipedia.org/wiki?curid=1737960", "title": "Pasquale Valsecchi", "text": ""}
{"id": "1737961", "revid": "1776051", "url": "https://it.wikipedia.org/wiki?curid=1737961", "title": "Pasquale Valsecchi (1828-1900)", "text": "Fu senatore del Regno d'Italia nella XV legislatura."}
{"id": "1737963", "revid": "93556", "url": "https://it.wikipedia.org/wiki?curid=1737963", "title": "Giovanni Rossi (anarchico)", "text": "Biografia.\nDi professione agronomo e veterinario, fin dall'infanzia \u00e8 influenzato dalle letture dei padri fondatori dell'anarchismo storico come Proudhon, Kropotkin e Bakunin, ma soprattutto viene profondamente affascinato da quello che comunemente viene definito socialismo utopistico, cio\u00e8 quegli scritti e quegli ideali che partendo dalla Repubblica di Platone e attraverso l'Utopia di Moro e \"La citt\u00e0 del sole\" di Tommaso Campanella, giungono fino ai testi di Fourier, Cabet e Robert Owen.\nIl positivismo anarchico.\nSe politicamente questi possono essere considerati i maestri di Rossi, filosoficamente egli \u00e8 formato dalla scuola positivista, che in quegli anni della seconda met\u00e0 dell'Ottocento costituisce il pensiero predominante, almeno in Europa. Ed \u00e8 in seno alle categorie positiviste che la teoria anarchica di Rossi acquisisce una prospettiva prettamente scientifica.\nLa politica, intesa come il sapere che studia la migliore organizzazione sociale possibile, viene ad assumere lo status di scienza, e dunque al socialismo e all'anarchia in particolare devono essere rigorosamente applicati i metodi e i criteri di studio scientifici utili a stabilirne l'efficacia. Ecco allora che essi devono essere in grado di sottoporsi ad una prova empirica sperimentale, devono essere messi letteralmente alla prova, in modo da raggiungere definitivamente una soluzione che si dichiari scientifica e che abbia dunque la validit\u00e0 per esprimersi in termini positivi o negativi che siano.\nCon questo progetto in mente, Rossi si mette in contatto con alcuni tra i nomi pi\u00f9 influenti della sinistra politica italiana del tempo - Turati, Bissolati, Errico Malatesta, Andrea Costa -, nel tentativo di ricevere consigli ma soprattutto un appoggio, certamente morale ma pi\u00f9 che altro materiale.\nCittadella.\nUn primo tentativo di esperimento si svolger\u00e0 cos\u00ec a Stagno Lombardo, nel cremonese, dove con l'appoggio del proprietario di un piccolo podere si giunger\u00e0 nel 1887 ad appaltare il terreno ai contadini che allora vi lavoravano come salariati, raggiungendo in breve tempo risultati sorprendenti, tanto che all'expo parigina del 1889 il podere di Cittadella - cos\u00ec si chiamava -, viene premiato con la medaglia d'argento per i traguardi raggiunti nella produzione agricola.\nNonostante gli ottimi risultati, Rossi non \u00e8 per\u00f2 pienamente soddisfatto dell'esperimento, poich\u00e9 se vero che in quell'occasione si giunse ad una completa autogestione e collettivizzazione del lavoro, questo non accadde per le relazioni e la vita dei lavoratori: non si giunse cio\u00e8 alla socializzazione degli interessi, il socialismo. L'esperimento di Rossi non aveva dunque raggiunto l'obiettivo preposto; quello di verificare l'efficacia di una convivenza di stampo libertario.\nAbbandonato quel progetto, Rossi decide di ritentare l'esperimento in un luogo da utilizzare come vero e proprio laboratorio sociale, che potesse presentare le condizioni ottimali per una prova sperimentale.\nLa colonia Cecilia.\nNell'aprile del 1890 parte cos\u00ec insieme ad altri 5 pionieri verso il Brasile e si stabilisce nello stato del Paran\u00e1. Qui, in meno di un anno la popolazione, attratta da speranze di vita migliori di quelle che era costretta a sopportare in Italia giunse a contare circa 250 unit\u00e0. Per 4 anni la colonia, chiamata Cecilia in onore ad un'immaginaria musa libertaria, sopravvisse senza alcuna organizzazione politica n\u00e9 religiosa nonostante le non poche difficolt\u00e0, ma poi fu costretta a soccombere.\nL'esperimento della colonia Cecilia termin\u00f2 per diversi motivi: primo fra tutti la miseria e la povert\u00e0 materiale che la caratterizzava; in secondo luogo l'ostilit\u00e0 della vicina comunit\u00e0 polacca, fortemente cattolica; poi il clero stesso e i diversi provvedimenti ostracistici dell'amministrazione locale; infine le malattie date dall'impossibilit\u00e0 di un'igiene corretta e dalla mancanza di un'alimentazione sana, oltre che, certamente, i vari problemi interni legati ad una convivenza anarchica e soprattutto legati alla dottrina del libero amore che Rossi propagandava. Egli stesso difatti si proponeva come esempio concreto conducendo una concorde relazione amorosa poligamica che, sebbene in linea teorica fosse sostenuta da tutti, nella pratica, suscitava non pochi timori.\nNonostante Rossi fosse pienamente consapevole di tutto questo, in realt\u00e0 non ritenne mai la colonia Cecilia un fallimento. D'altronde egli stesso l'aveva abbandonata gi\u00e0 un anno prima della sua fine, dichiarando che l'esperimento era riuscito, ma che, date le numerose difficolt\u00e0 materiali, sarebbe stato inutile continuare. Secondo l'opinione di Rossi una vita di tipo anarchico era fattibile ed auspicabile, ma l'umanit\u00e0 non ne era ancora pronta, poich\u00e9 troppo legata ai sentimenti egoistici e rivaleggianti che generazioni di vita borghese avevano instillato negli atteggiamenti delle persone."}
{"id": "1737964", "revid": "1982", "url": "https://it.wikipedia.org/wiki?curid=1737964", "title": "Stato dei Grigioni", "text": ""}
{"id": "1737965", "revid": "767487", "url": "https://it.wikipedia.org/wiki?curid=1737965", "title": "\u00c1rp\u00e1s", "text": "\u00c1rp\u00e1s \u00e8 un comune di 267 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1737975", "revid": "767487", "url": "https://it.wikipedia.org/wiki?curid=1737975", "title": "\u00c1sv\u00e1nyr\u00e1r\u00f3", "text": "\u00c1sv\u00e1nyr\u00e1r\u00f3 \u00e8 un comune di 1.974 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1737976", "revid": "149727", "url": "https://it.wikipedia.org/wiki?curid=1737976", "title": "Pankow-Sch\u00f6nhausen", "text": ""}
{"id": "1737978", "revid": "149727", "url": "https://it.wikipedia.org/wiki?curid=1737978", "title": "Pankow Sch\u00f6nhausen", "text": ""}
{"id": "1737979", "revid": "149727", "url": "https://it.wikipedia.org/wiki?curid=1737979", "title": "Berlino-Niedersch\u00f6nhausen", "text": ""}
{"id": "1737981", "revid": "149727", "url": "https://it.wikipedia.org/wiki?curid=1737981", "title": "Berlino-Sch\u00f6nhausen", "text": ""}
{"id": "1737985", "revid": "339392", "url": "https://it.wikipedia.org/wiki?curid=1737985", "title": "12. SS-Panzer-Division Hitlerjugend", "text": ""}
{"id": "1737991", "revid": "1776051", "url": "https://it.wikipedia.org/wiki?curid=1737991", "title": "Ivo Coccia", "text": " \u00c8 stato membro dell'Assemblea Costituente, deputato e infine presidente della provincia di Rieti.\nBiografia.\nNato a Roma ma originario di Perugia, si laure\u00f2 in giurisprudenza e intraprese la carriera di avvocato. Nel 1916 fond\u00f2 il suo studio legale a Roma.\nSi interess\u00f2 molto presto alla politica e fu tra i fondatori del Partito Popolare Italiano. Fu un tenace antifascista: collabor\u00f2 con Giuseppe Donati nella denuncia contro Emilio De Bono per il delitto Matteotti e fu avvocato di parte civile nel processo contro gli assassini di Don Giovanni Minzoni; nell'udienza, che si svolse in un clima di esplicita intimidazione dei testimoni, Coccia fu ricattato e costretto ad agire da accusatore \"pro forma\". Nel 1926 aiut\u00f2 Alcide De Gasperi a sfuggire alla persecuzione fascista, ospitandolo nella propria abitazione romana. Partecip\u00f2 alla resistenza partigiana.\nNel 1946 fu eletto deputato all'Assemblea Costituente della neonata repubblica. Alle elezioni del 1948 fu eletto alla Camera dei deputati nelle liste della Democrazia Cristiana, mantenendo l'incarico di deputato per tutta la I legislatura (dal 1948 al 1953).\nFu inoltre presidente della provincia di Rieti per due mandati: il primo dal 1946 al 1948 e il secondo dal 1955 al 1958."}
{"id": "1737992", "revid": "1305772", "url": "https://it.wikipedia.org/wiki?curid=1737992", "title": "Bor\u0219a", "text": ""}
{"id": "1737993", "revid": "767487", "url": "https://it.wikipedia.org/wiki?curid=1737993", "title": "Bab\u00f3t", "text": "Bab\u00f3t \u00e8 un comune di 267 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1737996", "revid": "15656307", "url": "https://it.wikipedia.org/wiki?curid=1737996", "title": "Omeopata", "text": ""}
{"id": "1737998", "revid": "767487", "url": "https://it.wikipedia.org/wiki?curid=1737998", "title": "B\u00e1gyogszov\u00e1t", "text": "B\u00e1gyogszov\u00e1t \u00e8 un comune di 1.339 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1737999", "revid": "791427", "url": "https://it.wikipedia.org/wiki?curid=1737999", "title": "Palazzo Larderel", "text": "Palazzo Larderel, gi\u00e0 Tebalducci, Giacomini, si trova in via de' Tornabuoni 19 a Firenze.\nStoria.\nIl palazzo fu costruito per la famiglia Tebalducci Giacomini, che in questo punto possedevano una casa da tempi antichi e che aveva acquistato nel 1480 altri due edifici attigui dalla famiglia Antinori. Il progetto per la realizzazione di un palazzo vero e proprio prese piede solo un secolo dopo e fu affidato all'architetto Giovanni Antonio Dosio, che port\u00f2 a compimento l'opera nel 1580. \nNel 1793 la famiglia Giacomini si estinse, quindi il palazzo pass\u00f2 per via ereditaria ai Michelozzi-Boni, poi ai Bellini delle Stelle e ai Beaufort-Spontin, finch\u00e9 nel 1839 fu messo in vendita e acquistato da Francesco de Larderel, imprenditore di origine francese arricchitosi avviando in Toscana l'industria del borace, esistente nei \"lagoni\" di Montecerboli in val di Cecina, dai cui prese nome la localit\u00e0 Larderello.\nNella seconda met\u00e0 del XIX secolo Bianca de Larderel si spos\u00f2 con Emanuele di Mirafiori, figlio morganatico di Vittorio Emanuele II e della \"Bella Rosina\". La figlia di Bianca ed Emanuele, Maria Bianca Viviani della Robbia, fu una raffinata scrittrice. Dopo vari passaggi ereditari arriv\u00f2, ai giorni nostri, ai Viviani della Robbia.\nArchitettura.\nL'architettura del palazzo si ispir\u00f2 a modelli tardo-rinascimentali romani, con un'impaginazione molto essenziale, estranea all'estrosit\u00e0 del manierismo fiorentino. \nLa facciata \u00e8 scandita nei tre piani con le cornici marcapiano e impostata su tre aperture per registro: portale tra due finestre inginocchiate al pian terreno, finestre con timpano triangolare e circolare alternate al primo piano e con timpano solo triangolare al secondo, il tutto coronato da un severo cornicione e inquadrato dal bugnato liscio sugli spigoli. Il portale, a differenza dell'architettura tipicamente fiorentina, non \u00e8 ad arco, ma pi\u00f9 classicheggiante col timpano retto da semicolonne tuscaniche, come nel palazzo Bartolini Salimbeni di Baccio d'Agnolo, ed evidenziato dalla sporgenza leggermente pi\u00f9 pronunciata di quella delle finestre. \nLe membrature architettoniche sono in pietra bigia.\nSull'angolo con l'antico vicolo delle Lappole si vedono gli stemmi Giacomini-Tebalducci e Larderel."}
{"id": "1738000", "revid": "287204", "url": "https://it.wikipedia.org/wiki?curid=1738000", "title": "Apala\u00ec", "text": ""}
{"id": "1738001", "revid": "713168", "url": "https://it.wikipedia.org/wiki?curid=1738001", "title": "Filippo Archinto (arcivescovo)", "text": "Biografia.\nI primi anni.\nFilippo Archinto nacque ad Arona nel 1495, figlio del conte Cristoforo e di sua moglie, Maddalena Torriani. Ottenne la laurea in giurisprudenza all'Universit\u00e0 di Pavia per poi frequentare anche l'Universit\u00e0 di Bologna ove studi\u00f2 filosofia e astronomia.\nNel 1519 venne incluso tra i Dodici di provvisione a Milano e si iscrisse poco dopo al Collegio dei Giureconsulti, svolgendo dal 1526 per alcuni anni la professione di avvocato per la fabbrica del Duomo di Milano. Nel 1527 venne incaricato dal Senato milanese di una missione presso la corte spagnola a Valladolid, guadagnandosi cos\u00ec la fiducia anche del governo spagnolo che al suo ritorno a Milano lo ricompens\u00f2 con la carica di uditore generale del governatore generale, il conte de Leyva. Nell'aprile del 1529 venne nuovamente destinato alla corte di Carlo V a Barcellona, prendendo parte l'anno successivo all'incoronazione imperiale nella Basilica di San Petronio a Bologna. Il suo spiccato filo-ispanismo port\u00f2 il duca Francesco II Sforza a diffidare della sua persona e per questo venne bandito dalla citt\u00e0, ma solo per farvi ritorno alcuni giorni dopo grazie alla mediazione degli spagnoli stessi che vedevano in lui uno dei pi\u00f9 abili mediatori tra ducato e impero spagnolo. Nel 1533 ottenne l'incarico da parte dell'imperatore Carlo V di gestire la controversia relativa alla successione nel Monferrato mediando con papa Paolo III, riuscendo nell'impresa nel 1535.\nLa carriera ecclesiastica.\nNel 1536, accettando l'offerta che il pontefice gli fece, entr\u00f2 ufficialmente nella corte di papa Paolo III, divenendo vicario generale di Roma e ricevendo il 23 novembre di quello stesso anno la tonsura, pur non assumendo ufficialmente alcun impegno di natura religiosa. La sua influenza presso il papa divenne sempre pi\u00f9 grande al punto che fu lui a pronunciare il discorso ufficiale al matrimonio di Ottavio Farnese, nipote del papa, nel novembre del 1538. Contemporaneamente venne nominato protonotario apostolico partecipante, ma rifiut\u00f2 incarichi di maggior peso protestando contro la pratica diffusa della compravendita delle cariche nella curia romana. Al tempo del pontificato di Giulio III divenne referendario del tribunale della Segnatura Apostolica per le proprie competenze giuridiche.\nIl 24 marzo 1539 fu nominato vescovo di Sansepolcro, in Toscana, pur continuando formalmente a occuparsi degli affari ecclesiastici della curia romana al punto che nel 1540 venne prescelto quale comandante delle truppe pontificie inviate a Camerino per riammettervi Ottavio Farnese quale feudatario. Nel frattempo aveva accumulato anche notevoli benefici ecclesiastici come quello di deputato della fabbrica di San Pietro e protettore dell'Universit\u00e0 La Sapienza di Roma. Nel 1539 ottenne anche la carica di abate commendatario di Vertemate (nella diocesi di Como) e dell'abbazia di San Bartolomeo a Pavia.\nPrescelto quale vicario per la diocesi di Roma e successore del cardinal Guidiccioni dal 3 novembre 1542, con lui l'incarico di vicario cess\u00f2 di essere una mera mansione di curia per divenire un vero e proprio incarico pastorale, spingendolo a riformare profondamente la vita del clero romano e la concessione degli ordini sacri ai nuovi sacerdoti. Fu attivo come padre conciliare nelle opere del Concilio di Trento (1546-48), esperto in canonistica e sostenitore della necessit\u00e0 per i vescovi della residenza nelle loro diocesi, mantenendo una stretta corrispondenza col cardinal-nipote Farnese. Fu inoltre promotore della causa dei gesuiti nonch\u00e9 della canonizzazione di Ignazio di Loyola. Nel 1545 pubblic\u00f2 un testo, \"Christianum de Fide et Sacramentis edictum\", nel quale si sofferm\u00f2 sulla critica ai protestanti, testo che ebbe una discreta diffusione anche grazie ad un'edizione tedesca curata dal celebre teologo e umanista Johann Cochlaeus.\nNel 1546 fu trasferito alla sede vescovile di Saluzzo, dove per\u00f2 tenne un solo sinodo e una visita pastorale nel 1548 verosimilmente condotta da un vicario.\nL'arcidiocesi di Milano.\nNel 1553 venne nominato dal successore di Paolo III, papa Giulio III, nunzio apostolico a Venezia. Mantenne questo incarico sino al 1556 (regnante allora papa Paolo IV), quando venne nominato arcivescovo di Milano: qui, pur vincendo l'opposizione dell'aristocrazia locale la quale non voleva che egli prendesse possesso dell'arcidiocesi, venne fisicamente impedito all'ingresso per l'ostilit\u00e0 di alcuni ambienti ecclesiastici allarmati dalla sua fama di riformatore che si era guadagnata durante il suo vicariato a Roma.\nPer questi motivi venne costretto a risiedere a Bergamo dove fece valere il proprio ruolo di metropolitano, amministrando in assenza del vescovo Vittore Soranzo che, accusato di eresia, si era rifugiato a Venezia.\nMor\u00ec, in esilio, il 21 giugno del 1558 e fu solo grazie al suo successore, San Carlo Borromeo, che le sue spoglie poterono rientrare a Milano ed essere degnamente sepolte nella cattedrale cittadina.\nPer lui Tiziano dipinse un famoso ritratto, di cui una copia, risalente agli anni '90 del XX secolo e realizzata dal pittore Stefano Camaiti, si conserva nel Palazzo Vescovile di Sansepolcro.\nSuccessione apostolica.\nLa successione apostolica \u00e8:"}
{"id": "1738003", "revid": "287204", "url": "https://it.wikipedia.org/wiki?curid=1738003", "title": "17\u00b0 Stormo Incursori", "text": ""}
{"id": "1738008", "revid": "110157", "url": "https://it.wikipedia.org/wiki?curid=1738008", "title": "Bakonygyir\u00f3t", "text": "Bakonygyir\u00f3t \u00e8 un comune di 178 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1738012", "revid": "120464150", "url": "https://it.wikipedia.org/wiki?curid=1738012", "title": "San Vito (Costa Rica)", "text": "San Vito \u00e8 un distretto della Costa Rica, capoluogo del cantone di Coto Brus, nella provincia di Puntarenas.\nGeografia fisica.\nQuesta cittadina posta a 996 m sul livello del mare offre un po' di refrigerio dalla calura delle pianure circostanti. S. Vito \u00e8 inoltre dotata di un ospedale ad 1\u00a0km a sud del centro cittadino.\nStoria.\nSan Vito fu fondata da immigranti italiani nel 1952 ed a volte per le strade si sente parlare italiano. Pu\u00f2 capitare di vedere in giro per la citt\u00e0 indios guaym\u00ed nei costumi tradizionali (i guaym\u00ec attraversano indisturbati il confine con Panama). La citt\u00e0 \u00e8 una comoda base per le escursioni al Wilson Botanical Garden ed al poco visitato Parco Internazionale La Amistad. Il percorso da Neily verso il nord \u00e8 molto panoramico, con grandi vedute delle pianure che si allontanano a mano a mano che la strada si inerpica tortuosa sui fianchi scoscesi delle colline. La strada \u00e8 ripida, stretta e piena di tornanti. Si pu\u00f2 andare a San Vito da San Isidro de El General passando per la Valle de Coto Brus, una strada straordinariamente panoramica e meno trafficata che offre panoramici scorci della Cordigliera di Talamanca a nord e della pi\u00f9 bassa Fila Costena a sud. La strada, stretta e in forte pendenza, \u00e8 asfaltata."}
{"id": "1738013", "revid": "125591900", "url": "https://it.wikipedia.org/wiki?curid=1738013", "title": "Dissoi Logoi (gruppo musicale)", "text": "Dissoi Logoi (dal greco \"discorsi duplici\") \u00e8 un gruppo musicale fondato da Alberto Morelli e Franco Parravicini che fa della commistione di linguaggi la propria cifra stilistica. Si tratta di un gruppo \"a formazione aperta\" nel senso che oltre ai due fondatori, nel corso degli anni, si sono susseguiti numerosi altri musicisti, alcuni in forma pi\u00f9 assidua, altri in fugaci collaborazioni. Tra questi si possono citare nomi quali Mario Arcari, Gerardo Cardinale, Francesco D'Auria, Francesco Manzoni, Roberto Mazza, Gabriele Mirabassi, Stefano Scarani, Daniele Sala, e ancora Moni Ovadia, Laura Fedele, Muna Amari, Amelia Cuni, Eric Wood, Stephen James, Federico Sanesi, Piero Milesi, Tommaso Leddi, Matteo Maltauro, Faisal Taher, Milton Kwami, Nassera Chohra.\nLa trasversalit\u00e0 del loro progetto rende difficile identificare i Dissoi Logoi in una categoria di genere specifica, sebbene si possono individuare degli stilemi di riferimento nel jazz e nella musica sperimentale tra i'60 e la fine dei '70, nel primo progressive, nel minimalismo e nelle musiche tradizionali dell'area mediterranea."}
{"id": "1738015", "revid": "339392", "url": "https://it.wikipedia.org/wiki?curid=1738015", "title": "4\u00b0 Reparto Tecnico Manutentivo", "text": ""}
{"id": "1738016", "revid": "599013", "url": "https://it.wikipedia.org/wiki?curid=1738016", "title": "Juan Carlos Henao", "text": "Per anni \u00e8 stato il portiere dell'Once Caldas, squadra con cui ha chiuso l'attivit\u00e0 calcistica nel novembre 2016."}
{"id": "1738019", "revid": "767487", "url": "https://it.wikipedia.org/wiki?curid=1738019", "title": "Bakonyp\u00e9terd", "text": "Bakonyp\u00e9terd \u00e8 un comune di 299 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1738020", "revid": "767487", "url": "https://it.wikipedia.org/wiki?curid=1738020", "title": "Bakonyszentl\u00e1szl\u00f3", "text": "Bakonyszentl\u00e1szl\u00f3 \u00e8 un comune di 1.905 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1738021", "revid": "287204", "url": "https://it.wikipedia.org/wiki?curid=1738021", "title": "207\u00b0 Gruppo Volo", "text": ""}
{"id": "1738022", "revid": "61051", "url": "https://it.wikipedia.org/wiki?curid=1738022", "title": "Mercedes D.IIIa", "text": ""}
{"id": "1738026", "revid": "110157", "url": "https://it.wikipedia.org/wiki?curid=1738026", "title": "Barbacs", "text": "Barbacs \u00e8 un comune di 763 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1738028", "revid": "28592", "url": "https://it.wikipedia.org/wiki?curid=1738028", "title": "Malaja Neva", "text": ""}
{"id": "1738036", "revid": "110157", "url": "https://it.wikipedia.org/wiki?curid=1738036", "title": "Beled", "text": "Beled \u00e8 un comune di 2.883 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1738037", "revid": "767487", "url": "https://it.wikipedia.org/wiki?curid=1738037", "title": "Bezenye", "text": "Bezenye (in croato: \"Bizonja\", in tedesco: \"Pallersdorf\") \u00e8 un comune di 1.561 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1738039", "revid": "124751141", "url": "https://it.wikipedia.org/wiki?curid=1738039", "title": "Colonia Cecilia", "text": "La colonia Cecilia rappresent\u00f2 un tentativo di convivenza comunitaria di stampo anarchico che si tenne nello Stato del Paran\u00e0, in Brasile, tra il 1890 ed il 1894.\nStoria.\nL'idea di costruire una comunit\u00e0 anarchica nacque dall'agronomo anarchico pisano Giovanni Rossi (1856-1943), che trov\u00f2 consensi nel mettere in atto il suo progetto. Rossi era anche giornalista e militante libertario dell'AIT, sempre alla ricerca della realizzazione pratica delle idee libertarie che circolavano nel periodo. Proveniva da una esperienza analoga fatta in Italia, ovvero la colonia de \"La Cittadella\". Il 20 febbraio 1890 la nave \u201cCitt\u00e0 di Genova\u201d part\u00ec con destinazione il Brasile. A bordo vi erano anarchici e socialisti, soprattutto di nazionalit\u00e0 italiana.\nL'obiettivo era quello di realizzare a Palmeira (nello stato del Paran\u00e1) una comune che si reggesse secondo i principi del comunismo anarchico. La Comune era costituita da poche decine di case di legno alcune delle quali adibite a magazzini, cucina, refettorio e stalle. Oltre alla coltivazione della terra era stata strutturata una fabbrica di calzature ed una falegnameria con annesso laboratorio per la costruzione di botti. Era presente una scuola in cui l'aspetto pedagogico si ispirava ai sistemi pedagogici libertari.\nL'esperimento della colonia Cecilia termin\u00f2 per diversi motivi: primo fra tutti la miseria e la povert\u00e0 materiale che la caratterizzava; in secondo luogo l'ostilit\u00e0 della vicina comunit\u00e0 polacca, fortemente cattolica; poi il clero stesso e i diversi provvedimenti ostracistici dell'amministrazione locale; infine le malattie date dall'impossibilit\u00e0 di un'igiene corretta e dalla mancanza di un'alimentazione sana, oltre che, certamente, i vari problemi interni legati ad una convivenza anarchica e soprattutto legati alla dottrina del libero amore che, sebbene in linea teorica fosse sostenuta da tutti, nella pratica, suscitava non pochi timori."}
{"id": "1738040", "revid": "767487", "url": "https://it.wikipedia.org/wiki?curid=1738040", "title": "Bezi", "text": "Bezi \u00e8 un comune di 438 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1738043", "revid": "767487", "url": "https://it.wikipedia.org/wiki?curid=1738043", "title": "Bodonhely", "text": "Bodonhely \u00e8 un comune di 328 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1738044", "revid": "599013", "url": "https://it.wikipedia.org/wiki?curid=1738044", "title": "Jhon Vi\u00e1fara", "text": "Biografia.\nClub.\nCampione del Sud America nel 2004 con l'Once Caldas, in Europa ha giocato in Spagna e in Inghilterra dove ha giocato nelle file del Southampton F.C.\nNazionale.\nHa fatto parte per 7 anni della Nazionale di calcio colombiana, partecipando anche a 2 edizioni della Copa Am\u00e9rica (2004 e 2007).\nDopo il ritiro.\nAll'et\u00e0 di 40 anni, \u00e8 stato arrestato a Jamund\u00ed, nel nord della Colombia, con l'accusa di narcotraffico. Secondo la Polizia nazionale della Colombia avrebbe, con altre persone, inviato di oltre cinque chilogrammi di cocaina negli Stati Uniti d'America. Il gruppo avrebbe impiegato piccoli aerei e navi veloci per inviare cocaina da vari territori della Colombia, da Quibdo, Choco, da Apartado e Turbo, ad Antioquia e a diverse localit\u00e0 dell'America Centrale e degli Stati Uniti. Ma gran parte del suo centro delinquenziale si sarebbe trovato nella citt\u00e0 di Medellin. Le autorit\u00e0 statunitensi hanno chiesto estradizione."}
{"id": "1738047", "revid": "124654960", "url": "https://it.wikipedia.org/wiki?curid=1738047", "title": "Gaspare Visconti", "text": "Biografia.\nNato a Milano nel 1538, Gaspare Visconti era figlio di Giambattista e della nobile Violante Visconti, provenendo dalla famiglia dei Visconti, signori di Fontaneto o Fagnano, ramo collaterale della ben pi\u00f9 famosa dei Visconti signori di Milano. Intrapresa la carriera ecclesiastica, divenne dottore \"in utroque iure\" presso l'universit\u00e0 di Pavia dove fu professore di legge per qualche tempo.\nEntrato nella curia romana come uditore della Sacra Rota, divenne ben presto legato di papa Gregorio XIII presso il Sovrano Militare Ordine di Malta nel 1580 per derimere le contestazioni seguite alla deposizione del gran maestro Jean de la Cassi\u00e8re; tornato da Malta nel 1583, venne quindi eletto vescovo a Novara il 5 novembre 1584, su consiglio dell'arcivescovo milanese Borromeo. Il 28 novembre dello stesso anno venne trasferito per volere dello stesso pontefice alla cattedra arcivescovile di Milano dopo l'improvvisa morte del suo predecessore. Qui dovette subito fronteggiare la difficile successione ad una personalit\u00e0 come quella di San Carlo Borromeo, in virt\u00f9 della quale si dedic\u00f2 a diverse opere devozionali, come quella di creare dei comitati per la promozione del culto del santo cardinale. Venne consacrato vescovo il 13 dicembre 1584 dal cardinale Tolomeo Gallio e fece il proprio inglesso formale a Milano il 22 luglio 1585.\nDiede inizio ad attivit\u00e0 assistenziali per ammalati e poveri, affidando l'ospedale milanese Fatebenefratelli (fondato dal predecessore Carlo Borromeo) ai Padri della Congregazione di Dio, detti appunto Fatebenefratelli. Fu nel contempo sostenitore dell'opera dei Camaldolesi dal 1590 e dell'opera di San Camillo de Lellis dal 1594. In quello stesso anno 1594 diede alle stampe la nuova edizione del Missale Ambrosiano la cui preparazione era iniziata sotto Carlo Borromeo. Nel governo dell'arcidiocesi, seguendo le orme del suo predecessore, il Visconti convoc\u00f2 sei sinodi diocesani, tenendo visite pastorali in tutta la sua diocesi ed erigendo nuove chiese come quella di Santa Maria al Paradiso a Milano.\nPer la propria famiglia, fece restaurare ed ampliare il castello di Fagnano Olona che egli stesso abitava nei periodi estivi e durante le pestilenze che colpirono la citt\u00e0 di Milano.\nMor\u00ec il 12 gennaio 1595 e venne sepolto nel Duomo di Milano, di fronte all'altare dedicato a Sant'Agnese.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1738048", "revid": "1702319", "url": "https://it.wikipedia.org/wiki?curid=1738048", "title": "Underneath", "text": "Underneath \u00e8 una canzone della cantautrice canadese Alanis Morissette, primo singolo del suo settimo album \"Flavors of Entanglement\" del 2008. Il singolo \u00e8 stato reso disponibile per il download digitale il 15 aprile 2008, dopo essere stato provvisoriamente annunciato per il 25 marzo.\nTematiche.\nSecondo la stessa Alanis Morissette,\nVideoclip.\nIl 15 settembre 2007 \u00e8 stato trasmesso in anteprima il video del singolo all\"'Elevate Film Festival\" di Los Angeles. Conseguentemente il video \u00e8 stato pubblicato su Internet nel gennaio 2008. Il video ufficiale \u00e8 entrato nella programmazione dei canali dedicati nel maggio dello stesso anno.\nIl video mostra la vita romantica di Alanis parallelamente alla sua vita nel mondo reale, rispettivamente con scene in un cuore e in una citt\u00e0 affollata. Mentre la sua vita romantica crolla, la cantante \u00e8 simultaneamente mostrata nello sforzarsi di consegnare volantini sul problema ambientale. Alanis spinge un uomo, presumibilmente la persona che ama, fuori dal suo cuore e in parallelo gli invia un messaggio \"I said don't call me\" (\"ti ho detto di non chiamarmi\"); intanto continua a cercare di distribuire volantini invano, e nella sua disperazione la vediamo alla fine abbracciare il suo uomo nello scenario del cuore. Poi torna a casa e stacca alcuni poster sul tema ambientale dalle pareti della sua camera, i quali nascondevano messaggi come \"Sono grassa\" e \"Evito di assumermi responsabilit\u00e0\". Rimane solo un poster \"Save the Earth\" (Salvate la Terra\"). La cantante esegue simili gesti anche dentro al cuore, lasciando un poster \"Save the Heart\" (\"Salva il cuore\"). Alla fine, il suo uomo arriva a casa e i due si abbracciano.\nSuccesso commerciale.\nIl brano ebbe un enorme successo in Brasile in cui vinse il disco di diamante per aver venduto pi\u00f9 di mezzo milione di copie e questo fece di Alanis Morisette la prima cantante donna ad aver ottenuto tale riconoscimento in quel paese per un singolo. Nel resto del mondo la canzone non ebbe risultati di vendita eccezionali."}
{"id": "1738049", "revid": "486946", "url": "https://it.wikipedia.org/wiki?curid=1738049", "title": "Campionato europeo di pallacanestro maschile", "text": ""}
{"id": "1738050", "revid": "287204", "url": "https://it.wikipedia.org/wiki?curid=1738050", "title": "La torre proibita", "text": "La torre proibita (\"The Forbidden Tower\") \u00e8 un romanzo del 1977 di fantascienza e fantasy scritto da Marion Zimmer Bradley facente parte del ciclo di Darkover. Il romanzo fu finalista nel 1978 al Premio Hugo come miglior romanzo dell'anno.\n\u00c8 stato pubblicato per la prima volta in italiano nel 1980.\nQuesto romanzo, come il precedente \u2013 \"La spada incantata\", appartenenti allo stesso mini-ciclo interno alla saga \u2013, si svolge nell'epoca in cui i terrestri hanno da poco riscoperto il pianeta Darkover, da circa 40 o 50 anni.\nTrama.\nDamon Ridenow \u00e8 un nobile \"Comyn\" e un tecnico delle matrici allontanato dalla Torre di Arilinn (la pi\u00f9 potente fra le Torri di Darkover) perch\u00e9 troppo sensibile ai condizionamenti imposti al suo interno: leggi dure e addestramenti oltre l'umano, capaci di portare un uomo al collasso. Certo di poter cambiare il millenario ordine imposto dalle Torri, Damon sposa Ellemir Alton nella stessa cerimonia in cui Callista Alton sposa il terrestre Andrew Carr. \nCercando di aiutare Callista a rimuovere i condizionamenti ricevuti con la difficile preparazione per diventare una \"Custode\" della Torre di Arilinn, Damon capisce che l'addestramento dei telepatici di Darkover deve essere cambiato ed esteso anche ai telepatici non nobili, altrimenti la civilt\u00e0 delle \"Torri\" si avvier\u00e0 verso la sua fine. Sia l'arrivo dei terrestri che la diminuzione delle nascite di persone dotate di talenti magico-telepatici, costringer\u00e0 i Comyn a rivedere le rigide leggi istituite dopo le \"Epoche del Caos\". \nDamon, Andrew, Ellemir e Callista fondano cos\u00ec una loro Torre e diventano i primi membri della Torre Proibita, e con l'intento di affermare le loro convinzioni daranno battaglia alla Torre di Arilinn. Questo epico scontro a colpi di \"laran\" (le doti magiche dei nobili darkovani) determiner\u00e0 una svolta cruciale nella societ\u00e0 dei Comyn."}
{"id": "1738051", "revid": "19933", "url": "https://it.wikipedia.org/wiki?curid=1738051", "title": "Epigrafi", "text": ""}
{"id": "1738052", "revid": "103138735", "url": "https://it.wikipedia.org/wiki?curid=1738052", "title": "Scarabeo 3", "text": "Lo Scarabeo 3, \u00e8 una piattaforma petrolifera di perforazione, di propriet\u00e0 della societ\u00e0 di servizi per il mondo petrolifero, Saipem.\nLa storia in breve.\nProbabilmente \u00e8 una delle pi\u00f9 vecchie, se non la pi\u00f9 vecchia piattaforma petrolifera di perforazione ancora operante. Infatti \u00e8 stata costruita nel 1975 nei cantieri navali di Amburgo, dalla Blohm und Voss, per conto della Saipem. Dallo stesso cantiere e nello stesso anno, \u00e8 uscita la piattaforma Scarabeo 4, la quale \u00e8 la gemella dello Scarabeo 3 ed \u00e8 anch'essa di propriet\u00e0 della Saipem.\nTuttavia quest'ultima \u00e8 sempre stata lasciata un po' indietro rispetto allo Scarabeo 3, in quanto ha subito negli anni meno aggiornamenti ed \u00e8 un po' meno ospitale. Per questa serie di motivi ha dato meno soddisfazioni alla societ\u00e0 di San Donato Milanese, ma ancora oggi \u00e8 uno dei mezzi pi\u00f9 produttivi del settore.\nNonostante l'et\u00e0, lo Scarabeo 3 ancora oggi \u00e8 in grado di operare e di ottenere risultati eccellenti nell'esecuzione dei lavori.\nQuesto perch\u00e9 ha subito diversi aggiornamenti, e perch\u00e9 \u00e8 stata progettata per perforare nel Mare del nord, dove le condizioni del mare sono particolarmente gravose, e il moto ondoso risulta essere particolarmente violento.\nUna prova \u00e8 il fatto ad esempio, che alcune carrucole sono state sostituite solo nel 2001, dopo 26 anni di servizio.\nCaratteristiche generali.\n\u00c8 un mezzo semisommergibile, dunque capace di operare in quelli che erano classificati come fondali profondi all'epoca della sua progettazione. Tuttavia sotto questo aspetto risulta essere superato, in quanto arriva a circa 300-500 metri di profondit\u00e0 d'acqua, ma ha perforato anche a 800 metri. .\nHa una conformazione particolare, infatti il ponte \u00e8 di forma triangolare e poggia su 3 colonne, che a loro volta sono montate su uno scafo ciascuna. Nonostante questo disegno particolare e di vecchia concezione, molto avveniristico negli anni '60-'70, risulta essere molto stabile, anche perch\u00e9 la torre di perforazione \u00e8 sita al centro del mezzo.\nQuesto permette di concentrare in un sol punto la maggior parte dei carichi, e migliorare la stabilit\u00e0 del natante. \u00c8 particolarmente alta. Questo perch\u00e9 essendo stata concepita per il mare del nord, avrebbe dovuto resistere ad onde di una certa altezza. Tuttavia in tal modo, il baricentro risulta essere molto elevato, e ci\u00f2 pu\u00f2 creare problemi di stabilit\u00e0 in caso di forte vento, anche perch\u00e9 offre una vasta superficie alle correnti.\nPer mantenerla sulla verticale del pozzo da perforare si fa uso di ancore, in tutto ne ha nove, tre per ogni vertice del triangolo. Nonostante sia munita di eliche (tre, una per scafo), non \u00e8 in grado di operare in posizionamento dinamico. Attualmente non sono pi\u00f9 adoperate, anche perch\u00e9 la cosa era molto costosa. Il loro compito era cercare di rendere meno faticosi i trasferimenti del natante.\n\u00c8 classificata come mezzo semisommergibile di seconda generazione, \nLa piattaforma record di incassi.\nPer quanto sia vecchia, la Saipem la affitta a prezzi abbastanza elevati, complice anche il felice momento del settore.\nEssendo molto vecchia, la societ\u00e0 ha ampiamente recuperato le spese sostenute per comprarla, perci\u00f2 la maggior parte dei ricavi \u00e8 utile. Per questo la Saipem tiene particolarmente a questo mezzo, anche perch\u00e9 "}
{"id": "1738053", "revid": "287204", "url": "https://it.wikipedia.org/wiki?curid=1738053", "title": "Jhon Viafara", "text": ""}
{"id": "1738055", "revid": "287204", "url": "https://it.wikipedia.org/wiki?curid=1738055", "title": "John Viafara", "text": ""}
{"id": "1738056", "revid": "339392", "url": "https://it.wikipedia.org/wiki?curid=1738056", "title": "Campagna alleata in Africa Orientale (seconda guerra mondiale)", "text": ""}
{"id": "1738057", "revid": "287204", "url": "https://it.wikipedia.org/wiki?curid=1738057", "title": "Jhon Vi\u00e0fara", "text": ""}
{"id": "1738059", "revid": "599013", "url": "https://it.wikipedia.org/wiki?curid=1738059", "title": "Bernd Bransch", "text": "Carriera.\nClub.\n gioc\u00f2 per quasi tutta la sua carriera nelle file dell'Hallescher FC Chemie: nella stagione 1973-1974 infatti, la Federcalcio decise, vista la retrocessione dell'Hallescher in DDR-Liga (II), di trasferire temporaneamente il calciatore nel Carl Zeiss Jena.\nIn tutto Bransch, gioc\u00f2 in DDR-Oberliga 317 partite, andando a segno 43 volte e vinse per due volte il titolo di calciatore tedesco-orientale dell'anno.\nNazionale.\nCon la conta 72 partite (di cui otto ai Giochi olimpici) impreziosite da tre reti. Il suo debutto avvenne il 17 maggio 1967 a Helsingborg contro la Svezia con vittoria per 1-0. Fu capitano della Nazionale al e partecip\u00f2 ai Giochi di e . Proprio a Montr\u00e9al chiuse la sua lunga esperienza internazionale: il commissario tecnico Georg Buschner non lo fece mai giocare in tutto il torneo tranne che nella partita contro la Polonia che la sua squadra stava conducendo per 3-1, entrando in campo a quattro minuti dalla fine al posto di Hans-J\u00fcrgen Riediger.\nTre sono le reti di Bransch con la maglia biancoblu della DDR, di cui una doppietta realizzata il 26 settembre 1973, a Lipsia, nella gara decisiva contro la Romania per la qualificazione alla Coppa del Mondo che si svolger\u00e0 l'anno successivo nella Germania Ovest. I tedeschi orientali devono assolutamente vincere, e ci riescono con due calci di punizione di Bransch, che nelle precedenti 45 partite in Nazionale non aveva mai realizzato reti. La qualificazione ai mondiali verr\u00e0 poi sancita ufficialmente nel novembre successivo con la vittoria per 4-1 in Albania."}
{"id": "1738065", "revid": "179980", "url": "https://it.wikipedia.org/wiki?curid=1738065", "title": "John Vi\u00e1fara", "text": ""}
{"id": "1738066", "revid": "124452574", "url": "https://it.wikipedia.org/wiki?curid=1738066", "title": "Giovanni Battista Borea d'Olmo", "text": "Fu senatore del Regno d'Italia nelle XXVI, XXVII e XXVIII legislatura. \u00c8 a tutt'oggi il senatore pi\u00f9 longevo del Parlamento italiano: mor\u00ec infatti qualche giorno dopo aver compiuto 105 anni.\nBiografia.\nNato a Genova nel 1831 dal marchese \"Michele Borea d'Olmo\" e dalla marchesa \"Anna Carrega\", quindi discendente da due antiche casate liguri, gi\u00e0 da bambino entr\u00f2 nell'ambiente di casa Savoia e divenne paggio d'onore di re Carlo Alberto.\nNel 1848 divenne anche socio della futura Societ\u00e0 Geografica Italiana.\nNel 1854 si laure\u00f2 in giurisprudenza all'Universit\u00e0 di Genova; poco dopo si trasfer\u00ec a Torino, allora capitale sabauda, e divenne segretario particolare di Cavour, per poi seguire la carriera diplomatica. Al momento del collocamento a riposo nel 1892, Umberto I lo nomin\u00f2 inviato straordinario e ministro plenipotenziario; in seguito, nel 1922, venne nominato da Vittorio Emanuele III senatore del regno. Alla corte sabauda divenne anche maestro delle cerimonie ed infine Prefetto di Palazzo.\nTrascorse parte della sua vita anche a Sanremo e nel 1931, in occasione del centesimo compleanno, ricevette un albo d'onore con gli auguri di tutti i capifamiglia sanremesi, tra cui il poeta e critico letterario Francesco Pastonchi.\nMor\u00ec a Sanremo a Palazzo Borea d'Olmo il 19 ottobre 1936 a 105 anni e 8 giorni e il 15 dicembre dello stesso anno venne ricordato con un discorso dal presidente del Senato del Regno Luigi Federzoni e dal ministro delle finanze Thaon di Revel con queste parole:\nInoltre, a partire dal 1885, fu anche delegato ministeriale della Croce Rossa Italiana."}
{"id": "1738072", "revid": "404338", "url": "https://it.wikipedia.org/wiki?curid=1738072", "title": "Concetto dell'ostrica", "text": ""}
{"id": "1738079", "revid": "161374", "url": "https://it.wikipedia.org/wiki?curid=1738079", "title": "Super League Israeliana", "text": ""}
{"id": "1738081", "revid": "4711", "url": "https://it.wikipedia.org/wiki?curid=1738081", "title": "Ligat Winner", "text": ""}
{"id": "1738084", "revid": "7", "url": "https://it.wikipedia.org/wiki?curid=1738084", "title": "Valle Bormida", "text": ""}
{"id": "1738091", "revid": "123542085", "url": "https://it.wikipedia.org/wiki?curid=1738091", "title": "Love in This Club", "text": "Love in This Club \u00e8 un brano R&amp;B del cantante statunitense Usher. La canzone \u00e8 stata pubblicata come primo singolo dell'album del 2008 \"Here I Stand\" e vede la partecipazione del rapper Young Jeezy, e la produzione di Polow da Don.\nLa canzone \u00e8 stata pubblicata il 26 febbraio 2008 per il download digitale ed il 2 maggio come singolo fisico. Gia al suo debutto come release digitale, il singolo \u00e8 giunto alla vetta della classifica Billboard Hot 100.\nRemix.\nSono stati pubblicati due remix ufficiali del brano. Il primo vede la partecipazione di T.I. in aggiunta a Young Jeezy. Il secondo remix, conosciuto come \"Part 2\", figura la partecipazione di Beyonc\u00e9 e Lil Wayne, ed un ritmo pi\u00f9 lento.\nIl video.\nIl video di \"Love in This Club\" \u00e8 stato pubblicato il 7 aprile 2008 e figura i cameo di Keri Hilson nel ruolo della ragazza di Usher, di Sean Combs, Rick Ross, One Chance, Robin Thicke, Nelly e Kanye West. Nel ruolo del DJ invece c'\u00e8 il produttore del brano Polow da Don. Il video comincia con Usher che si risveglia all'interno di un club vuoto, salvo che per una ragazza. Il video continua con Usher che fugge dalle \"tentazioni\" di alcune affascinanti ragazze, mentre contemporaneamente cerca di uscire dal club. Alla fine del video Usher riesce ad uscire dal locale, ma una volta fuori si rende conto che il locale \u00e8 completamente bruciato. Il video comprende una lunga sequenza di danza che non fa parte della versione del brano inclusa nell'album."}
{"id": "1738098", "revid": "1305772", "url": "https://it.wikipedia.org/wiki?curid=1738098", "title": "Hammerhead (singolo)", "text": "Hammerhead \u00e8 il primo singolo estratto dall'ottavo studio album della band punk Offspring, \"Rise and Fall, Rage and Grace\".\nIl singolo \u00e8 stato distribuito a partire dal 6 maggio 2008 nelle radio.\nHa raggiunto la posizione numero 2 nella Billboard Modern Rock Tracks e la posizione numero 8 nella Mainstream Rock Tracks.\n\u00c8 stato disponibile gratis per il download in formato MP3 320 kbit/s sul sito web della band, offspring.com per vari mesi, seguendo la stessa modalit\u00e0 gi\u00e0 effettuata per far conoscere al pubblico un singolo precedente della band, \"Original Prankster\".\nSignificato.\nLa canzone narra delle sparatorie che avvengono dentro gli istituti scolastici.\nVideo.\nIl video \u00e8 interamente stato fatto in computer grafica e non mostra nessun membro della band (stessa modalit\u00e0 utilizzata per \"Hit That\").\nPer questo motivo non \u00e8 stato ben accolto dai fan del forum ufficiale della band, ma ha ottenuto un riscontro pi\u00f9 favorevole su YouTube.\n\u00c8 composto da scene contro la guerra in cui si vedono dei velivoli stealth (che in realt\u00e0 si rivelano essere uccelli), altre in cui s'intravedono ragazzi e bambini colpiti dalla furia omicida del compagno d'istituto che ha dato inizio alla sparatoria e altre ancora in cui si vedono degli animali robotici, tra cui dei maiali (che rappresentano i politici).\nVideo Contest.\nLa band aveva creato una competition per i fan. Si trattava di creare un video personale con materiale proprio per la canzone. Per l'occasione era stato creato un gruppo su YouTube.\nLa band ha poi scelto il video che ha ritenuto migliore ed ha regalato ai vincitori 10.000 $.\nQuesta competition \u00e8 stata disponibile solo per i residenti negli USA.\nIl video vincitore \u00e8 questo.\nReazioni.\nRichard Cromelin del Los Angeles Times ha dichiarato che \"Hammerhead\" \u00e8 la canzone con le parole pi\u00f9 forti dell'album, il sito \"The Dreaded Press\" ha sia elogiato il brano e lo stile veloce di batteria adottato sia la voce di Dexter con la quale si \u00e8 ottenuto un ottimo risultato. Tuttavia, Chris Fallon di \"AbsolutePunk.net\" ha detto che per lui la canzone \u00e8 troppo lunga e che i riff della canzone non molto azzeccati portano ad un calo dell'entusiasmo."}
{"id": "1738099", "revid": "122805284", "url": "https://it.wikipedia.org/wiki?curid=1738099", "title": "Centro Suono Sport", "text": "Centro Suono Sport \u00e8 una emittente radiofonica romana, consorella di \"Radio Centro Suono\".\nIl suo palinsesto \u00e8 per lo pi\u00f9 dedicato alla squadra di calcio della . La programmazione avviene nella fascia oraria dalla ore 6,00 alle ore 24,00 con l'avvicendarsi di molti speaker e giornalisti, tra cui Claudio Moroni, Mario Corsi, Alessandro Doria, Massimiliano \"Max\" Leggeri, Massimo D'Adamo, Alberto Mandolesi, Marco Muscar\u00e0, Daniele Carboni, Cristiano Abbonizio ed Emiliano Recchia.\n\u00c8 una delle emittenti romane a connotazione sportiva pi\u00f9 ascoltate su tutto il network capitolino.\nQuesta emittente \u00e8 nota soprattutto per la trasmissione \"Te la do io Tokyo\", condotta da Mario Corsi (Marione) con Jonathan Cal\u00f2, dedicata all'AS Roma e vincitrice di nove \"Microfono d'Oro\" consecutivi. Tra gli altri vincitori della manifestazione, nel corso degli anni, anche Alberto Mandolesi, Valeria Biotti, Paolo Marcacci. \nL'emittente si avvale della collaborazione di svariati opinionisti e giornalisti tra cui Pino Cerboni e Malcom Pagani del \"Fatto Quotidiano\", il direttore del \"Fatto Quotidiano\" Antonio Padellaro, il giornalista Sky Gianluca Di Marzio per quanto riguarda le notizie di mercato, e anche di ex calciatori come Paolo Alberto Faccini, Ruggiero Rizzitelli e Giampiero Maini.\nNelle varie trasmissioni, inoltre, intervengono spesso personaggi famosi, tra cui Antonello Venditti, Claudio Amendola, Andrea Perroni, Ricky Memphis, Maurizio Battista ed alcuni membri dei Velvet.\nLa trasmissione \"Centro Suono Stadio\", condotta da Alfio Russo e Roberto Rapagli\u00e0, con la radiocronaca di Marco Cordaro e Daniele Carboni, accompagna i tifosi durante le partite della ."}
{"id": "1738100", "revid": "729019", "url": "https://it.wikipedia.org/wiki?curid=1738100", "title": "Franchi SPAS-15", "text": "Il Franchi SPAS-15 \u00e8 un fucile a canna liscia semiautomatico.\nFrutto di un progetto specifico e costruito secondo le metodiche riservate alla produzione militare, lo SPAS-15 \u00e8 un fucile semiautomatico a presa di gas con possibilit\u00e0 di rapida trasformazione manuale nella modalit\u00e0 \"a pompa\" per semplice pressione del bottone posizionato sull'astina, come il suo predecessore, lo SPAS-12. Lo SPAS-15 vanta inoltre l'esclusivit\u00e0 del caricatore prismatico intercambiabile, contenente fino a 6 cartucce, che ne consente un velocissimo ricaricamento e la chiusura ad otturatore rotante con tre alette.\nUtilizzatori.\n\u00c8 un'arma adottata da Guardia di Finanza e Carabinieri, in dotazione anche a diversi altri reparti militari in Italia\ne in altri paesi; l'arma \u00e8 omologata NATO.\nCaratteristiche principali.\nFunzionamento bimodale, caricatore sostituibile, canna corta unita ai particolari strozzatori intercambiabili Variomix, calciatura in tecnopolimero, ribaltabile sul fianco, e sistema di sicurezza completo ne fanno un'arma versatile, sicura e particolarmente adatta ad impieghi speciali e di pronto intervento. La possibilit\u00e0 di cambiare il meccanismo di caricamento da semiautomatico a manuale \u00e8 il punto forte di questo fucile, attuabile attraverso un bottone sopra l'impugnatura anteriore. Il meccanismo a pompa serve per sparare colpi non letali a bassa potenza, i quali non sviluppano sufficiente pressione per far operare il meccanismo di riarmo semiautomatico (vedi Munizioni per fucile a canna liscia)."}
{"id": "1738101", "revid": "1305887", "url": "https://it.wikipedia.org/wiki?curid=1738101", "title": "Hammerhead", "text": "Per Hammerhead (letteralmente \"testa di martello\" in inglese) si pu\u00f2 intendere:"}
{"id": "1738102", "revid": "1452073", "url": "https://it.wikipedia.org/wiki?curid=1738102", "title": "Acido kainico", "text": "L'acido kainico \u00e8 un potente agonista del terzo tipo di recettore del glutammato noto come \"recettore del kainato\" permeabile ai cationi Na+ e K+. La permeabilit\u00e0 a Ca2+ \u00e8 solitamente molto lieve ma varia a seconda delle subunit\u00e0 che compongono il recettore. Il recettore kainato \u00e8 tetramerico e ha 4 domini transmembrana, di cui il secondo, con struttura \"hairpin\" (cio\u00e8 a forcina per capelli), forma il canale giustapponendosi con altri tre.\nSi trova allo stato naturale in un'alga (\"Digenea Simplex\" o Kaijinso in giapponese) il cui nome significherebbe \"dragone che arriva dal mare\", probabilmente per la sua spiccata attivit\u00e0 eccitotossica."}
{"id": "1738105", "revid": "767487", "url": "https://it.wikipedia.org/wiki?curid=1738105", "title": "Knock Knock (Monica)", "text": "Knock Knock \u00e8 un brano R&amp;B scritto e prodotto da Missy Elliott, con la co-produzione di Kanye West, per il terzo album della cantante statunitense Monica, \"After the Storm\". Il brano \u00e8 stato pubblicato come secondo singolo tratto dall'album nel settembre del 2003, ed \u00e8 entrato sia nella Billboard Hot 100 che nella \"Hot R&amp;B/Hip-Hop Songs\", senza raggiungere alte posizioni.\nComposizione e testo.\nIl pezzo \u00e8 una delle tre tracce registrate durante una sessione di lavoro durata una settimana negli studi della Goldmind a Miami, ed \u00e8 il secondo singolo di Monica scritto e prodotto da Missy Elliott, convocata dal presidente della J Records Clive Davis dopo l'annullamento dell'uscita dell'album \"All Eyez On Me\" (uscito solo in Giappone). In questo caso Elliott si \u00e8 avvalsa dell'aiuto dell'allora prossimo al debutto Kanye West, il quale ha portato un campionamento di \"It's a Terrible Thing to Waste Your Love\", una canzone del 1976 dei The Masqueraders, pezzo che egli aveva precedentemente usato nel demo \"Apologize\". West ha anche contribuito a prestare la sua voce a un remix del pezzo. La canzone \u00e8 stata composta come fosse un seguito ideale del precedente singolo \"So Gone\": la cantante si rivolge al suo ex intimandogli di non farsi pi\u00f9 sentire, visto che ormai lei ha impacchettato tutte le sue cose e se ne sta andando in un nuovo posto. Il termine onomatopeico del titolo, \"Knock Knock\" (\"Toc toc\"), viene usato durante il ritornello per avvertire il ragazzo di non venire a bussare alla sua porta, cos\u00ec come viene usato anche il verso \"ring ring\" (\"drin drin\"), per chiedergli di non chiamarla pi\u00f9 al telefono. Anche in questo singolo come nel precedente, Monica si esibisce in una strofa rap. L'intro della versione originale del pezzo prevede una voce maschile che bussa alla porta e chiede di entrare, mentre si sentono dei cani abbaiare.\nVideo.\nIl videoclip del singolo \u00e8 stato diretto da Chris Robinson e prodotto da Dawn Rose per Partizan Entertainment, ed \u00e8 stato girato in varie location di Miami, Florida, a met\u00e0 luglio 2003. Il video \u00e8 il sequel di \"So Gone\", come suggerisce la scritta \"Part II\" che appare prima dell'inizio della canzone. Troviamo infatti Monica in carcere dopo che ha fatto scattare l'allarme rompendo un vetro della casa del suo ragazzo. La canzone viene fatta partire mostrando un giradischi che mette in azione un disco di vinile (probabile tributo alla vecchia canzone campionata per il singolo). L'azione narrativa ha inizio col ragazzo di Monica, sempre interpretato da Derek Luke, che paga la cauzione per riportarla a casa. Una volta uscita dal carcere, la cantante sale controvoglia sull'auto del ragazzo, ma iniziano a discutere e allora scende dalla vettura. Il ragazzo segue la cantante fin nel suo appartamento, ma lei non lo lascia entrare e gli sbatte la porta in faccia; il ragazzo cerca allora di entrare dal retro o di contattarla tramite la vetrata che d\u00e0 sulla piscina, ma la cantante non sente nulla essendo entrata in doccia. Durante il video vengono alternate anche scene della cantante mentre mette tutte le sue cose in una valigia a casa dell'ex ragazzo, dove si trova nella camera da letto con un'ampia vetrata che mostra delle palme sbattute dal vento.\nCome in molti video di Missy Elliott, anche questo video diretto da Chris Robinson intermezza la canzone con un altro pezzo prodotto da Elliott, \"Get It Off\": grazie a questo il video viene chiamato \"Knock Knock/Get It Off\", non viene citata quindi solo la prima canzone utilizzata. Questa seconda parte viene introdotta da un messaggio lasciato in segreteria telefonica da Elliott, che invita Monica ad uscire per andare a ballare. La sequenza di \"Get It Off\" si svolge interamente in un locale notturno, quasi sempre oscurato da luci verdi, dove la cantante viene messa in risalto nella folla da un faro. La coreografia di questo pezzo \u00e8 stata diretta da Fatima Robinson, con la quale Monica aveva gi\u00e0 lavorato in The Boy Is Mine. Il look della cantante in questa sequenza \u00e8 molto diverso rispetto alle scene precedenti: ha infatti una capigliatura molto lunga e ondulata, e indossa una canotta chiara, una gonnellina a pieghe arancio e stivali dello stesso colore che arrivano fin sotto il ginocchio. Il video si conclude col ritorno al pezzo originario, \"Knock Knock\", con la cantante e alcune amiche che escono dal club per correre sulla spiaggia, spogliarsi e fare un bagno notturno in mare. L'artista torna poi a casa e trova tutto sottosopra, evidente vendetta dell'ex ragazzo.\nRicezione.\nDopo il grande successo ottenuto da \"So Gone\" ci si aspettava un medesimo risultato anche da questo singolo, considerando la produzione simile e lo stesso genere di melodia. Invece il singolo si \u00e8 fermato solo alla posizione numero 75 della Hot 100 e non \u00e8 nemmeno riuscito ad entrare nella top20 della classifica R&amp;B, essendo arrivato al numero 24."}
{"id": "1738106", "revid": "113687758", "url": "https://it.wikipedia.org/wiki?curid=1738106", "title": "Parco del Po e del Morbasco", "text": "Il Parco del Po e del Morbasco \u00e8 un PLIS (Parco Locale di Interesse Sovracomunale) istituito dalla Regione Lombardia nel 1999 nel solo comune di Gerre de' Caprioli. Fu riconosciuto dalla Provincia di Cremona nel 2003 e costituito anche nel comune di Cremona. Ampliato nel 2011 e nel 2012 vi fu inclusa l'area protetta di Bonemerse fino ad allora assegnata al Parco della Golena del Po. Nel 2016 il PLIS si ampia anche ai comune di Castelverde, Sesto ed Uniti, Spinadesco e Stagno Lombardo.\nLa Commissione di Gestione del PLIS, convocata nella seduta del 22 novembre 2019 ha approvato all'unanimit\u00e0 l'accorpamento del Parco della Golena del Po al Parco del Po e del Morbasco.\nTerritorio.\nIl Parco si estende nell'area golenale del Po, pianeggiante o con lievi terrazzamenti degrandanti verso il fiume. L'area \u00e8 prevalentemente agricola e attraversata da una fitta rete di canali di bonifica e tre colatori: il Morbasco, la Cerca e la Morta.\nFlora.\nNon vi sono boschi, ma fasce di alberi d'altofusto, con specie caratteristiche dell'area padana: la farnia, l'olmo campestre, ed il salice bianco. Frequente anche una specie non autoctona come la robinia.\nLo strato arbustivo comprende il sambuco e il roveto.\nTra le piante erbacee vanno segnalate: il favagello, l'attaccaveste, il carice e il campanellino estivo.\nNon mancano alcune specie di origine colturale e successivamente naturalizzate: il noce, il melo, il gelso.\nFauna.\nL'avifauna rappresenta senz'altro la maggior presenza di animali nel Parco: il picchio rosso maggiore, il picchio verde, il torcicollo, lo sparviero, la poiana, il gheppio, il lodolaio. Tra i passeriformi: lo scricciolo, il pettirosso, il merlo, la capinera e il lu\u00ec piccolo.\nPunti d'interesse.\nGli argini permettono una visione da punti pi\u00f9 elevati ed insoliti.\nCirca 30 ettari del parco sono occupati da una grande spiaggia, detta Spiaggia della Luna, con attivit\u00e0 balneari in estate avvistamenti dell'avifauna in inverno.\nImportanti testimonianze le grandi cascine a corte chiusa, simbolo dell'attivit\u00e0 agricola della zona.\nIl Parco \u00e8 attraversato dalla pista ciclabile della Golena del Po"}
{"id": "1738107", "revid": "322321", "url": "https://it.wikipedia.org/wiki?curid=1738107", "title": "Luigi Conti", "text": "Biografia.\nNasce a Urbania, allora sede vescovile in provincia di Pesaro e Urbino, il 30 maggio 1941.\nFormazione e ministero sacerdotale.\nFrequentato il liceo nel seminario diocesano della sua citt\u00e0 natale, prosegue con gli studi in filosofia e in teologia nel Pontificio Seminario Regionale Pio XI di Fano.\nIl 26 giugno 1965 \u00e8 ordinato presbitero per la diocesi di Urbania e Sant'Angelo in Vado.\nDal 1965 al 1968 \u00e8 docente di musica agli allievi del Pontificio Seminario Romano Minore. Tra il 1967 e il 1968 consegue la licenza in teologia alla Pontificia Universit\u00e0 Lateranense e in seguito anche il dottorato. Per un decennio, fino al 1978, \u00e8 ufficiale della Congregazione per i vescovi. Il 1\u00ba novembre 1978 viene incardinato nella diocesi di Roma e nominato parroco del Santissimo Sacramento a Tor de' Schiavi. Dal 1988 al 1996 \u00e8 rettore del Pontificio Seminario Romano Maggiore.\nMinistero episcopale.\nIl 28 giugno 1996 papa Giovanni Paolo II lo nomina vescovo di Macerata-Tolentino-Recanati-Cingoli-Treia; succede a Francesco Tarcisio Carboni, deceduto il 20 novembre 1995. Riceve l'ordinazione episcopale il 21 settembre seguente, nella basilica di San Giovanni in Laterano, dal cardinale Camillo Ruini, co-consacranti gli arcivescovi Giovanni Battista Re e Ugo Donato Bianchi. Il 28 settembre prende possesso della diocesi.\nDal 2005 al 2015 \u00e8 anche presidente della Conferenza episcopale marchigiana.\nIl 13 aprile 2006 \u00e8 nominato arcivescovo metropolita di Fermo da papa Benedetto XVI; succede a Benito Gennaro Franceschetti, deceduto il 4 febbraio 2005. Il 4 giugno 2006 prende possesso dell'arcidiocesi.\nDal 3 giugno al 27 settembre 2013 ricopre anche l'ufficio di amministratore apostolico \"sede plena\" di Ascoli Piceno a causa delle gravi condizioni di salute del vescovo Silvano Montevecchi, ricoverato a Imola nell'aprile 2013 per una meningite meningococcica. Con la scomparsa del vescovo Montevecchi diventa amministratore apostolico \"sede vacante\" e mantiene l'incarico fino al 10 maggio 2014, giorno dell'ingresso in diocesi del nuovo vescovo Giovanni D'Ercole, di cui aveva annunciato la nomina il 12 aprile precedente, nell'episcopio di Ascoli Piceno.\nIl 14 settembre 2017 papa Francesco accoglie la sua rinuncia al governo pastorale dell'arcidiocesi di Fermo per raggiunti limiti di et\u00e0; gli succede Rocco Pennacchio, del clero dell'arcidiocesi di Matera-Irsina. Rimane amministratore apostolico di Fermo fino all'ingresso del successore, avvenuto il 2 dicembre successivo.\nMuore a Fermo il 30 settembre 2021 all'et\u00e0 di 80 anni. Dopo le esequie, celebrate il 2 ottobre dal cardinale Edoardo Menichelli nella cattedrale di Fermo, viene sepolto nella cripta dello stesso edificio.\nIl 10 ottobre il cardinale Angelo De Donatis, vicario generale di Sua Santit\u00e0 per la diocesi di Roma, celebra una messa in suo suffraggio presso il Pontificio Seminario Romano Maggiore.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1738108", "revid": "1573940", "url": "https://it.wikipedia.org/wiki?curid=1738108", "title": "Sarothrura pulchra", "text": "Il rallo macchiebianche (Sarothrura pulchra ()) \u00e8 un uccello della famiglia Sarothruridae, diffuso nell'Africa subsahariana.\nDistribuzione e habitat.\nVive in Angola, Benin, Burundi, Camerun, Repubblica Centrafricana, Repubblica del Congo, Repubblica Democratica del Congo, Costa d'Avorio, Guinea Equatoriale, Gabon, Gambia, Ghana, Guinea, Guinea-Bissau, Kenya, Liberia, Nigeria, Ruanda, Senegal, Sierra Leone, Sudan, Tanzania, Togo, Uganda e Zambia."}
{"id": "1738114", "revid": "767487", "url": "https://it.wikipedia.org/wiki?curid=1738114", "title": "Edixon Perea", "text": ""}
{"id": "1738115", "revid": "1573940", "url": "https://it.wikipedia.org/wiki?curid=1738115", "title": "Sarothrura elegans", "text": "Il rallo macchiefulve (Sarothrura elegans ()) \u00e8 un uccello della famiglia dei Sarotruridi.\nDistribuzione e habitat.\nVive in Angola, Burundi, Camerun, Repubblica del Congo, Repubblica Democratica del Congo, Costa d'Avorio, Guinea Equatoriale, Etiopia, Gabon, Guinea, Kenya, Liberia, Malawi, Mozambico, Nigeria, Ruanda, Sierra Leone, Somalia, Sudafrica, Sudan, Swaziland, Tanzania, Uganda, Zambia e Zimbabwe."}
{"id": "1738118", "revid": "1310927", "url": "https://it.wikipedia.org/wiki?curid=1738118", "title": "Jaime Castrill\u00f3n", "text": ""}
{"id": "1738119", "revid": "287204", "url": "https://it.wikipedia.org/wiki?curid=1738119", "title": "Monte Clapier", "text": "Il monte Clapier (anche il francese \"Mont Clapier\") \u00e8 una montagna di 3.045 delle Alpi Marittime, situata lungo il confine italo-francese.\nCaratteristiche.\nIl nome deriva dall'aspetto sfasciato che presenta dal versante pi\u00f9 facile; il termine francese \"clapier\" significa infatti \"pietraia\". Il nome in questo senso potrebbe derivare dalla radica indoeuropea \"cal\" (pietra, roccia, risalto roccioso), oppure dall'occitano \"aclapeir\u00e0\" = \"ammucchiare pietre\", a sua volta da \"p\u00e8ira\" = \"pietra\".\nSi tratta di una delle punte dello spartiacque alpino principale, compresa tra i passi secondari \"di monte Clapier\" (2835\u00a0m) ed il \"delle Fous\" (2864\u00a0m). Dal versante italiano, si trova alla testata della valle Gesso di Entracque, in comune di Entracque. I passi principali che lo delimitano sono il passo del Pagar\u00ec ad ovest, ed il col dell'Agnel a nord-est.\nPer la sua posizione topografica, \u00e8 il \"\" pi\u00f9 meridionale delle Alpi.\nDal punto di vista geologico, la montagna \u00e8 costituita da gneiss granitoidi biotitici, con affioramenti di agmatiti anfiboliche, appartenenti al \"massiccio cristallino dell'Argentera\".\nIl versante italiano del monte Clapier ha il ghiacciaio pi\u00f9 meridionale delle Alpi, il ghiacciaio del Clapier. Esso si trova a 40\u00a0km in linea d'aria dal mare. Il ghiacciaio \u00e8 normalmente visibile dal colle est del monte.\nSalita alla vetta.\nL'accesso alla vetta \u00e8 un itinerario di difficolt\u00e0 intermedia tra escursionismo ed alpinismo. La via normale si sviluppa dal passo del Pagar\u00ec, ad ovest della vetta e nel versante francese. Dal passo si tratta di perdere circa 150 m di dislivello e poi per cenge ci si porta fino alla base del versante ovest-nord-ovest, che si risale per tracce di sentiero e roccette fino in vetta.\nPer raggiungere il passo del Pagar\u00ec dal versante francese si pu\u00f2 partire dal rifugio Nizza. In questo caso, si pu\u00f2 anche abbandonare il sentiero prima di giungere al passo, tagliando prima per pietraie fino al passo ovest del Clapier, dove ci si ricongiunge alla via normale. Dal versante italiano si pu\u00f2 partire dalla frazione San Giacomo (1.210\u00a0m) di Entracque passando per il rifugio Pagar\u00ec (2.650\u00a0m).\nIl grado di difficolt\u00e0 dell'ascensione varia, a seconda delle fonti, da escursionistica (EE) ad alpinistica (F)."}
{"id": "1738120", "revid": "179980", "url": "https://it.wikipedia.org/wiki?curid=1738120", "title": "Jaime Alberto Castrill\u00f3n", "text": ""}
{"id": "1738121", "revid": "1632387", "url": "https://it.wikipedia.org/wiki?curid=1738121", "title": "Storm (album Theatre of Tragedy)", "text": "Storm \u00e8 il sesto album della band norvegese Theatre of Tragedy pubblicato 24 marzo 2006 sotto l'etichetta discografica Candlelight Records.\nDescrizione.\nCon \"Storm\" i Theatre of Tragedy si allontanano nuovamente dalle sonorit\u00e0 industrial segnalando un \"parziale\" ritorno al genere delle origini.\nAttraverso questa pubblicazione si registrano anche delle novit\u00e0 stilistiche dal punto di vista vocale: \"Storm\" \u00e8 l'album in cui Nell Sigland debutta come voce femminile della band e Raymond J. Rohonyi abbandona le tecniche canore adottate nei precedenti \"Musique\" e \"Assembly\" per far ritorno al cantare \"parlato\" tipico di \"A\u00e9gis\". L'omonimo singolo \u00e8 stato pubblicato un mese prima dell'album, mettendo alla luce tutte queste novit\u00e0 musicali."}
{"id": "1738122", "revid": "131145", "url": "https://it.wikipedia.org/wiki?curid=1738122", "title": "Parco della Golena del Po", "text": "Il Parco della Golena del Po \u00e8 un PLIS (Parco locale di interesse sovracomunale) istituito dalla Regione Lombardia nel 2006 nel solo comune di Casalmaggiore e successivamente ampliato nel 2003 al comune di Pieve d'Olmi, nel 2004 al comune di San Daniele Po e nel 2006 al comune di Bonemerse. Nel 2012 l'area posta nel comune di Bonemerse fu assegnata al Parco del Po e del Morbasco. \nLo scopo dell'istituzione del Parco \u00e8 quello di conservare le aree golenali del Po e i lembi residui di formazioni boschive con prevalenza di salice bianco, ontano e olmo. Le fasce pi\u00f9 esterne sono caratterizzate da coltivazioni di pioppo industriale."}
{"id": "1738123", "revid": "287204", "url": "https://it.wikipedia.org/wiki?curid=1738123", "title": "Giovanni Amelino-Camelia", "text": "Biografia.\nDopo essersi laureato in fisica presso l'Universit\u00e0 di Napoli nel 1989, ha conseguito il Ph.D. all'Universit\u00e0 di Boston nel 1993. Ha occupato diverse posizioni post-doc all'estero. Dal 2000 al 2018 \u00e8 ricercatore universitario presso l'Universit\u00e0 degli Studi di Roma \"La Sapienza\", dove ha insegnato \"Introduzione alla gravit\u00e0 quantistica\". Dal 2018 \u00e8 ricercatore all'universit\u00e0 di Napoli \"Federico II\", dove insegna \"Relativit\u00e0 Generale e Gravitazione\".\nLa gravit\u00e0 quantistica si occupa dello studio dei regimi fisici nei quali sia gli effetti dovuti alla Meccanica quantistica, sia quelli della relativit\u00e0 generale, non siano pi\u00f9 trascurabili, e mira allo sviluppo di teorie unitarie dei fenomeni gravitazionali compatibili con ambedue. In quest'ambito Amelino-Camelia \u00e8 il proponente della relativit\u00e0 doppiamente speciale (\"doubly special relativity\"), una teoria relativistica che si pone come evoluzione della relativit\u00e0 speciale di Einstein e che si basa sull'introduzione di due invarianti relativistiche: la lunghezza di Planck (minima scala di lunghezza) e l'energia di Planck (massima scala di energia). Questo approccio \u00e8 stato poi sviluppato anche da altri autori, tra i quali Lee Smolin.\nUn secondo contributo di Amelino-Camelia \u00e8 costituito da modelli semplificati di gravit\u00e0 quantistica sperimentalmente verificabili con tecnologie attualmente disponibili, quali il telescopio spaziale \"Fermi\" per l'osservazione dei lampi gamma e raggi gamma cosmici, promosso dalla NASA.\nL'indice H delle sue pubblicazioni \u00e8 tra i pi\u00f9 alti fra quelli dei fisici teorici italiani in attivit\u00e0.\nNel 2008, la rivista statunitense \"Discover\" l'ha inserito nella lista di 6 possibili nuovi Albert Einstein in grado operare una nuova rivoluzione della fisica.\n\u00c8 membro dell'Accademia Pontaniana di Napoli e del Foundational Questions Institute fondato da Max Tegmark."}
{"id": "1738127", "revid": "15657980", "url": "https://it.wikipedia.org/wiki?curid=1738127", "title": "Bodensee", "text": ""}
