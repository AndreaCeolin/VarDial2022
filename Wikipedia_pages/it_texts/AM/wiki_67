{"id": "1722195", "revid": "767487", "url": "https://it.wikipedia.org/wiki?curid=1722195", "title": "100 ragazze", "text": "100 ragazze (\"100 Girls\") \u00e8 un film del 2000 scritto e diretto da Michael Davis.\nTrama.\nA causa di black out, Matthew rimane intrappolato in un ascensore con una ragazza, nel buio i due hanno un rapporto sessuale senza riuscire a vedersi. Innamorato perdutamente, il giorno seguente Matthew inizia una spasmodica ricerca della misteriosa ragazza, ma l'impresa si presenta assai ardua visto che le ragazze che risiedono al college sono ben 100.\nMatthew, durante la sua ricerca, impara molte cose che non sapeva sulle donne e stringe buoni rapporti con alcune di loro. A dargli filo da torcere c'\u00e8 Arlene, che lo sfida ad una versione strip del calcio balilla (ogni goal sub\u00ecto equivale ad un indumento tolto) due volte, nella prima vince e nella seconda perde. Nelle loro partite fanno una specie di guerra fredda verbale argomentando ognuno a favore del proprio sesso. Alla fine i due diventano amici e Matthew la far\u00e0 mettere insieme alla sua amica Wendy, dal momento che entrambe sono lesbiche. Conosce anche Cynthia, la ragazza pi\u00f9 bella delle 100, che grazie alla sua bellezza fa fare a tutti gli uomini, lui compreso, quello che vuole senza muovere un dito. Dopo essersi fatta male ed essere stata in parte sfigurata al viso (probabilmente non permanentemente) da un divano finitole in faccia mentre era seduta sulle scale, si scopre che in realt\u00e0 \u00e8 solo una ragazza insicura e che teme il giudizio altrui sul proprio aspetto. Scoprir\u00e0 di avere una grande forza fisica nelle gambe e inizier\u00e0 ad insegnare arti marziali, riuscendo a trovare autostima e rispetto per se stessa indipendentemente dal proprio aspetto.\nConosce Dora, ragazza brutta e isolata dagli altri, che spesso va sul tetto pensando di suicidarsi, che scoprir\u00e0 di poter essere bella grazie a Matthew, che diventer\u00e0 suo amico. Alla fine Matthew la far\u00e0 mettere insieme al suo amico Rod, che era solito comportarsi da maschilista soltanto per compensare il fatto di avere l'ipospadia.\nMatthew conoscer\u00e0 anche Patty, che nel campus tutti ritengono una ragazza facile, la quale viene spesso molestata sessualmente da Crick, un bullo palestrato che, alla fine, viene arrestato grazie a Matthew, il cui gesto spinger\u00e0 anche le altre ragazze molestate, prima restate in silenzio, a parlare per accusarlo. Matthew ha un rapporto sessuale con lei una volta.\nAlla fine Matt decide di fare una dichiarazione d'amore davanti al dormitorio femminile del college esprimendo il proprio amore per questa ragazza misteriosa e, incredibilmente, quasi tutte le ragazze del college urlano di essere quella ragazza, commosse e conquistate dalla dichiarazione di Matthew. Quest'ultimo, per\u00f2, pensa di aver capito che sia Patty, la quale non \u00e8 tra le ragazze alla finestra, e la raggiunge ma lei lo respinge, dicendogli che lui non la guarda con lo sguardo di chi \u00e8 innamorato. Quando l'anno \u00e8 ormai alla sua conclusione, Matthew fa un ultimo tentativo con Patty la quale, vedendo finalmente in lui lo sguardo di chi l'ama, accetta i suoi sentimenti e i due si mettono insieme."}
{"id": "1722200", "revid": "144796", "url": "https://it.wikipedia.org/wiki?curid=1722200", "title": "Damian Hugo von Sch\u00f6nborn-Buchheim", "text": "Fu cardinale e principe-vescovo di Spira dal 1721 nonch\u00e9 principe-vescovo di Costanza dal 1740.\nBiografia.\nI primi anni.\nDamian Hugo Philipp nacque il 19 settembre 1676, terzo di 18 figli (di cui quattordici raggiunsero la maggiore et\u00e0) avuto dal conte Melchior Friedrich von Sch\u00f6nborn-Buchheim, consigliere privato dell'Imperatore, ministro di stato e gran maresciallo del Sacro Romano Impero, con sua moglie, Maria Sophia von Boineburg, figlia del ministro di stato di Magonza. Suo zio era il principe Lothar Franz von Sch\u00f6nborn, e suoi fratelli erano il principe-vescovo Franz Georg von Sch\u00f6nborn-Buchheim, Friedrich Karl von Sch\u00f6nborn e Johann Philipp Franz von Sch\u00f6nborn. Egli ricevette una profonda educazione religiosa, ma non venne subito elevato alla carica sacerdotale.\nRicevette la prima educazione privatamente presso il castello di famiglia a Magonza, continuando poi al Ginnasio dei Gesuiti di W\u00fcrzburg, passando poi all'Universit\u00e0 di Magonza dal 1693 al 1695 ed al Collegium Germanicum di Roma ove studi\u00f2 col fratello Franz Erwein. Fu durante questo periodo che tra l'altro fu studente di Giovanni Battista Tolomei, gesuita e futuro cardinale. Nel 1698 pass\u00f2 allo studio presso l'Universit\u00e0 di Lovanio, anno quello in cui ricevette anche la tonsura chiericale.\nLa carriera diplomatica al servizio dell'Ordine Teutonico e dell'Imperatore.\nEntrato giovanissimo nell'Ordine Teutonico, combatt\u00e9 nel 1698-1699 nelle armate dell'Imperatore Leopoldo I guidando una propria compagnia. Prest\u00f2 servizio durante questo periodo sotto il comando di diversi generali tedeschi di rilievo come il feldmaresciallo conte Karl Johann von Th\u00fcngen. Nel 1699, ad Altenbiesen, presso Maastricht, ricevette ufficialmente la propria investitura a cavaliere teutonico e fece la sua professione id fede. L'anno successivo, venne trasferito al baliaggio dell'Assia ed ottenne il titolo di commendatore di Felsberg, presso Kassel, sempre per conto dell'ordine. Poco dopo ottenne la commenda di Oberfl\u00f6rsheim e nel 1703 la commenda di Marburgo (incarico che ricoprir\u00e0 sino alla propria morte). Fu nel contempo anche consigliere dell'Alto Consiglio Teutonico dove suo zio, l'arcivescovo di Magonza, era presidente. Nel 1706, fu ambasciatore dell'ordine presso la corte imperiale, dove venne ricevuto dall'imperatore Giuseppe I che conferm\u00f2 all'ordine i suoi privilegi ed al gran maestro l'investitura dei feudi gi\u00e0 dell'ordine. Nel 1708 l'imperatore lo nomin\u00f2 suo rappresentante autorizzato nel distretto della Bassa Sassonia, col compito di amministrare il territorio di Hadeln contro le pretese dell'Hannover. Pass\u00f2 quindi alla gestione delle difficili aee che erano state conquistate nell'ambito della Guerra del Nord ed increment\u00f2 cos\u00ec l'influenza dell'impero nell'area del Brandeburgo-Prussia. Presenzi\u00f2 al Congresso di Brunswick del 1712 come ambasciatore.\nIl cardinalato.\nSu suggerimento del re polacco Augusto III, egli venne inviato presso Papa Clemente XI nel 1713 il quale lo comprese nel novero del collegio dei cardinali \"in pectore\", dal momento che ancora non aveva ricevuto la consacrazione sacerdotale. Malgrado la sua partecipazione a due concavi, Hugo Damian rimase nella curia romana senza alcuna influenza. La sua creazione a cardinale venne pubblicata nel concistorio del 29 maggio 1715 ed il papa gli invi\u00f2 la berretta cardinalizia il 28 giugno di quello stesso anno.\nL'episcopato a Spira.\nNel 1716, venne prescelto da suo zio Lothar Franz a succedere alla cattedra episcopale di Spira, preconizzandolo vescovo coadiutore con diritto di successione il 5 ottobre di quello stesso anno. Questo fatto scaten\u00f2 delle proteste con la citt\u00e0 di Spira che notoriamente influenzava notevolmente l'elezione del nuovo vescovo che nel contempo era anche principe del locale principato. Sino alla morte del vescovo di Spira in carica, Heinrich Hartard von Rollingen, il vescovo coadiutore non pot\u00e9 esercitare influenza sulla diocesi, venendo poi eletto ufficialmente alla cattedra episcopale il 30 novembre 1719. Divenne nel contempo prevosto delle chiese di Weissenburg e Odenheim nonch\u00e9 ministro di stato a Magonza e dell'Ordine Teutonico.\nData la sua nuova posizione, decise di intraprendere a tutti gli effetti la carriera sacerdotale, venendo ordinato il 15 agosto 1720 e ricevendo la propria consacrazione episcopale il 24 febbraio 1721 a Bruchsal, per mano di Johann Edmund von Jugenfeld, vescovo titolare di Mallo, coadiuvato da Johann Baptist Gegg, vescovo titolare di Trapezopoli, e da Johann Hahn, vescovo titolare di Metellopoli.\nData la sua nomina cardinalizia, prese parte al conclave del 1721 che elesse papa Innocenzo XIII, giungendo a Roma il 7 maggio, il giorno prima della sua conclusione, con un grande entourage. Il 16 giugno di quello stesso anno ottenne dal nuovo pontefice il titolo di San Nicola in Carcere S. Nicola in Carcere, optando dal 10 settembre di quello stesso anno per l'ordine dei cardinali presbiteri e vedendosi assegnato il titolo di San Pancrazio fuori le mura. Gli venne garantita dal 10 marzo 1722 una dispensa per essere eletto vescovo coadiutore a Costanza e venne eletto dal so capitolo il 18 maggio successivo con diritto di successione a quella sede. Non prese parte al conclave del 1724 che elesse papa Benedetto XIII, ma colse in quello stesso anno l'occasione per fondare un seminario a Bruchsal per la formazione di nuovi sacerdoti che, una volta all'anno, dovevano prendere parte a degli esercizi spirituali. Membro della Sacra Congregazione per il Concilio di Trento dal 1725, prese alla lettera molte delle risoluzioni dei padri conciliari e fece applicare molti decreti sulla scuola cattolica e sull'istruzione del clero.\nOpt\u00f2 quindi per il titolo cardinalizio di Santa Maria della Pace il 23 dicembre 1726 e prese parte al conclave del 1730 che elesse a pontefice Clemente XII, ma fu costretto a lasciare il conclave il 1\u00ba luglio di quello stesso anno a causa delle sue condizioni di salute precarie (aveva contratto tempo addietro una forma di malaria che era stata mal curata) e non fu presente direttamente all'elezione del nuovo papa il 12 luglio successivo. Non prese parte nemmeno al conclave del 1740 che elesse papa Benedetto XIV. Con l'aiuto dei fratelli, succedette alla sede episcopale di Costanza il 12 luglio 1740, succedendo a Johann Franz von Stauffenberg.\nGli anni dello splendore dell'\"Era Sch\u00f6nborn\".\nL'elezione di von Sch\u00f6nborn all'episcopato di Spira, inaugur\u00f2 un periodo di grande splendore e ricchezza per la citt\u00e0 e per il suo episcopato. Durante l'episcopato, la diocesi raggiunse il suo picco con quasi un ventennio di pace e prosperit\u00e0 (interrotto solo dalla Guerra di successione polacca dal 1733 al 1735) che permisero la riattivazione della chiesa e della vita di stato. Fior\u00ec cos\u00ec il consolidamento culturale ed economico del principato, predisponendo un budget adeguato a sostenere le spese per il materiale dei numerosi progetti di costruzione avanzati in quegli anni.\nUno dei principali punti della sua politica di splendore fu lo spostamento della residenza vescovile a Bruchsal, dove egli fece realizzare un magnifico castello, adatto al suo status di principe della chiesa. Questo drastico deradicamento dalla citt\u00e0 capitale era dovuto al fatto che il consiglio cittadino di Spira (prevalentemente protestante) gli aveva negato i fondi per il restauro dell'antico palazzo vescovile in citt\u00e0 e continuamente gli si opponeva, costringendolo a ricercare altrove la soluzione. Il progetto del palazzo inizi\u00f2 nel 1722 e venne diretto inizialmente da Maximilian von Welsch per poi essere portato avanti dal famoso architetto tedesco Balthasar Neumann dal 1728, anche se il vescovo mor\u00ec prima che questo potesse essere completato. La costruzione della residenza cost\u00f2 al cardinale circa un milione di talleri ed altri 1,8 milioni di talleri al suo successore per il suo completamento.\nOltre alla residenza di Bruchsal, il von Sch\u00f6nborn inaugur\u00f2 la costruzione della chiesa di San Pietro che era stata distrutta nel 1689 e che venne ricostruita come una tomba in onore del vescovo. Fece ricostruire l'antico castello dei vescovi come propria residenza estiva e Kislau Waghdusel come hermitage, non lontano da un santuario locale. Cos\u00ec impegnato in tutti questi progetti, von Sch\u00f6nborn si dimentic\u00f2 completamente dei necessari restauri che gi\u00e0 erano iniziati nella cattedrale di Spira, entrando cos\u00ec in conflitto col capitolo della cattedrale che desiderava dare prevalenza a quel progetto di cui avrebbe beneficiato l'intera comunit\u00e0. Suo zio l'arcivescovo, e Franz Georg, suo fratello che era decano del capitolo della cattedrale, intervennero personalmente nella disputa. Il capitolo si rivolse all'imperatore, mentre il cardinale Sch\u00f6nborn alla curia romana. Papa Benedetto XIII chiese al cardinale di ascoltare le richieste del capitolo, ma nel 1730 l'imperatore annull\u00f2 la giurisdizione del capitolo in tale materia. A questo punto il cardinale, trovandosi dibattuto, chiese un parere legale all'Universit\u00e0 di Lovanio ma non si trov\u00f2 un accordo tra le parti, anche se il cardinale per i suoi numerosi contatti nel mondo ecclesiastico e con la curia, ne usc\u00ec visibilmente vincitore.\nHugo Damian mor\u00ec nel 1743 nel castello di Bruchsal a causa di una malaria mal curata che aveva contratto a Roma all'epoca dei suoi studi e che si era protratta negli anni causandogli continui problemi di salute. La sua salma venne esposta alla pubblica venerazione e poi sepolta nella chiesa di San Pietro della citt\u00e0, che egli stesso aveva fatto ricostruire come suo mausoleo.\nGenealogia episcopale.\nLa genealogia episcopale \u00e8:"}
{"id": "1722201", "revid": "6923", "url": "https://it.wikipedia.org/wiki?curid=1722201", "title": "Aster (botanica)", "text": "Astro (nome scientifico Aster ) \u00e8 un genere di piante spermatofite dicotiledoni appartenenti alla famiglia delle Asteraceae, dall'aspetto di piccole erbacee annuali o perenni dalla tipica infiorescenza simile alle margherite.\nEtimologia.\nIl nome del genere (\"Aster\") deriva dal greco e significa (in senso ampio) \"fiore a stella\". Fu introdotto da Linneo ma sicuramente tale denominazione era conosciuta fin dall'antichit\u00e0. Dioscoride fa riferimento ad un \"Astro attico\" (un fiore probabilmente dello stesso genere). \nIl nome scientifico attualmente accettato (\"Aster\") \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"\u201dSpecies Plantarum\u201d\" del 1753.\nLa specie tipo per questo genere \u00e8 \"Aster amellus\" .\nDescrizione.\nSono piante mediamente alte che al massimo superano di poco il metro (le specie nordamericane possono raggiungere anche i 3 metri). La forma biologica prevalente nel genere \u00e8 definita come emicriptofita scaposa (H scap): ossia sono piante perennanti per mezzo di gemme al livello del terreno e con asse fiorale di tipo cespitoso. Nel genere sono presenti altre forme biologiche come anche piante a ciclo biologico annuo.\nRadici.\nLe radici sono secondarie da rizoma.\nFoglie.\nLe foglie sono di due tipi: basali e cauline.\nDimensione delle foglie: larghezza 6 \u2013 17\u00a0mm; lunghezza 25 \u2013 40\u00a0mm. Lunghezza del picciolo: 2 \u2013 3\u00a0cm.\nInfiorescenza.\nL'infiorescenza \u00e8 del tipo corimboso se composta da diversi capolini con la forma di una margherita (sono presenti anche specie uniflore). La struttura dei capolini \u00e8 quella tipica delle Asteraceae: il peduncolo sorregge un involucro conico/campanulato/cilindrico composto da diverse squame che fanno da protezione al ricettacolo nudo e piano nella parte terminale sul quale s'inseriscono due tipi di fiori: i fiori esterni ligulati, e i fiori centrali tubulosi. In particolare quelli periferici (da 14 a 55) sono femminili, sono disposti su un'unica circonferenza (o raggio o serie) ed hanno una corolla ligulata con la ligula molto allargata; quelli interni, tubulosi, sono altrettanto numerosi e sono ermafroditi. Le squame (da 25 a 50) sono persistenti e disposte in modo embricato su pi\u00f9 serie (da 2 a 4); la forma \u00e8 ovato-lanceolata. Diametro dei capolini: 2,5 \u2013 5\u00a0cm. Diametro dell'involucro: 15 \u2013 25\u00a0mm.\nFiori.\nI fiori sono zigomorfi (quelli periferici ligulati) e attinomorfi(quelli centrali tubolosi). Entrambi sono tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla sono formati da 5 elementi).\nFrutti.\nIl frutto \u00e8 un achenio lungo 2,5 \u2013 3\u00a0mm che matura fine estate. Si presenta sormontato da un pappo giallastro con peli disuguali disposti su due serie e con la superficie pluri-solcata longitudinalmente. Lunghezza del pappo: 4 \u2013 5\u00a0mm.\nDistribuzione e habitat.\nLe specie di questo genere sono distribuite in tutto il mondo ma in prevalenza si trovano nel vecchio mondo e in America Settentrionale. Una decina di specie (o meno secondo le ultime ricerche filogenetiche) sono proprie del territorio italiano.\nDue specie di questo genere vivono sull'arco alpino. La tabella seguente mette in evidenza alcuni dati relativi all'habitat, al substrato e alla diffusione delle specie alpine.\nSistematica.\nLa famiglia di appartenenza della \"Aster amellus\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere \"Aster\" comprende oltre 200 specie.\nDa un punto di vista orticolo le specie di questo genere vengono divise in quattro gruppi esaminando il tipo di infiorescenza e la forma delle foglie (divise tra basali e caulinari):\nl'infiorescenza dei prossimi gruppi \u00e8 corimbosa;\nQuesto genere (insieme ad altri generi come \"Crepis\", \"Taraxacum\", \"Tragopogon\", \"Hieracium\" e altri ancora) \u00e8 tassonomicamente difficile a livello di individuazione delle specie a causa dell'azione incrociata di vari fenomeni come l'ibridazione, la poliploidia e l'agamospermia. In effetti ultimamente (dal 1990 in poi) a seguito di vari studi filogenetici e morfologici di tipo cladistico diverse specie di \"Aster\" sono state trasferite ad altri generi. Da 500-600 specie il genere ora contiene circa 180 specie; in Italia Sandro Pignatti nella sua \u201cFlora d'Italia\u201d (degli anni '80) indica 13 specie ridotte ora a due sole (\"Aster alpinus\" e \"Aster amellus\"). Questo cambiamento ha influito ancora di pi\u00f9 la flora spontanea americana dove diverse specie sono state riclassificate nei generi \"Almutaster, Canadanthus, Doellingeria, Eucephalus, Eurybia, Ionactis, Oligoneuron, Oreostemma, Sericocarpus\" e \"Symphyotrichum\" e altri. Nella tabella seguente sono documenti questi trasferimenti relativamente alla flora spontanea italiana:\nSpecie spontanee italiane.\nSul territorio italiano, dopo gli ultimi trasferimenti ad altri generi, sono indicate due sole specie:\nSpecie spontanee europee.\nNel resto dell'Europa (compresa l'area mediterranea) sono presenti altre tre specie:\nSinonimi.\nQuesta entit\u00e0 ha avuto nel tempo diverse nomenclature. Nella tabella seguente sono indicati alcuni tra i sinonimi pi\u00f9 frequenti:\nGeneri simili.\nMolti generi delle famiglia delle Asteraceae hanno specie somiglianti con le specie del genere di questa voce. Si possono comunque facilmente distinguere per alcune caratteristiche. Si distinguono dagli \"Erigeron\" in quanto l'involucro degli \"Aster\" ha due o pi\u00f9 serie di squame. Inoltre in questo genere non sono presenti fiori gialli, frequenti in altri generi quali \"Inula\", \"Telekia\", \"Doronicum\" o \"Senecio\" o altri decisamente monocolore come in \"Callistephus\" o \"Solidago\".\nUsi.\nFarmacia.\nLe foglie di alcune specie del genere \"Aster\" hanno (secondo la medicina popolare) le seguenti propriet\u00e0:\nGiardinaggio.\nSono piante molto ornamentali per cui sono coltivate nei giardini. La moltiplicazione pu\u00f2 avvenire per divisione dei cespi in autunno, o per seme in primavera.\nAltre notizie.\nIl primo riferimento ad un fiore di questo genere (\"Aster amellus\") si trova nel poema Georgiche (Libro IV, 271-280) del poeta latino Publio Virgilio Marone (70 a.C. - 19 a.C.):\nDopo l\"Astro attico\" cui fa riferimento Dioscoride (40 circa \u2013 90 circa), medico, botanico e farmacista greco antico che esercit\u00f2 a Roma ai tempi dell'imperatore Nerone, abbiamo la voce \u201cAstro\u201d (come sinonimo di \"Asterischi\") redatta dal padovano Cassinis nel 1726 in riferimento ad un fiore denominato \"Astro annuo adorato di Candia\". \u00c8 comunque con Carl von Linn\u00e9, nel 1753, che il termine \"Aster\" entra definitivamente nella tassonomia botanica. \nUna delle prime specie ad essere importate in Europa (dall'America) \u00e8 \"Aster tradescanti\" nel 1633. Ma gi\u00e0 nel 1770 nel dizionario del giardinaggio di Dicks si indicano in una trentina le specie di \"Aster\" presenti nei giardini inglesi e quindi europei. Si deve precisare comunque che molte di queste specie sono passate ad altri generi (\"Erigeron\", \"Kalimeris\", \"Linosyris\", e altri ancora) come il gruppo di piante denominate anticamente \u201cAstri della Cina\u201d (\"Callistephus chinensis\")."}
{"id": "1722202", "revid": "857138", "url": "https://it.wikipedia.org/wiki?curid=1722202", "title": "Ystrad Tywi", "text": "Ystrad Tywi \u00e8 un'area del Galles sud-occidentale, situata sulle rive del Tywi, che compone gran parte dell'odierna contea del Carmarthenshire. Di fatto non fu mai un regno indipendente, fu per\u00f2 un territorio prezioso e fu conteso tra i re di Dyfed, Deheubarth, Seisyllwg, Gwynedd e i Normanni. Nel tardo VII secolo re Seisyll del Ceredigion conquist\u00f2 il Dyfed e l'Ystrad Tywi: nacque cos\u00ec il Seisyllwg. Nell'894 l'Ystrad Tywi e il Ceredigion furono devastati da re Anarawd ap Rhodri del Gwynedd (e dalle forze inglesi del suo alleato re Alfredo il Grande) che mirava a riconquistare le terre appartenute in precedenza al padre Rhodri Mawr. Nel Medioevo l'Ystrad Tywi fu diviso in tre cantref: Mawr, Bychan e Eginawc. L'Ystrad Tywi divenne la conte di Carmarthen quando Edoardo I d'Inghilterra, dopo aver sconfitto Llywelyn Ein Llyw Olaf ap Gruffydd, var\u00f2 lo Statuto di Rhuddlan nel 1284."}
{"id": "1722212", "revid": "78273", "url": "https://it.wikipedia.org/wiki?curid=1722212", "title": "Hugo Damian von Sch\u00f6nborn", "text": ""}
{"id": "1722214", "revid": "125749278", "url": "https://it.wikipedia.org/wiki?curid=1722214", "title": "Valentino Valli", "text": "Carriera.\nAttaccante dotato di buone capacit\u00e0 a livello tecnico ma con poca propensione all'agonismo, cresce nell'Edera Ravenna, con cui debutta in serie C.\nPassa quindi alla SPAL, in Serie B, e poi al , con cui esordisce in Serie A (18 presenze e 12 reti nella stagione 1949-50).\nViene quindi ceduto al in Serie B (10 presenze), quindi passa in prestito al Chinotto Neri Roma in serie C dove realizza 12 reti in 23 partite.\nRientrato al Legnano, viene ceduto al Piombino, con cui disputa due campionati cadetti: nel secondo di essi (stagione 1953-54) riesce ad imporsi come titolare, collezionando 31 presenze e 21 reti, che per\u00f2 non bastano per evitare ai toscani l'ultimo posto finale con conseguente retrocessione. Sempre a Piombino conosce la sua attuale moglie Mariella con cui ha avuto tre figlie.\nNell'estate 1954 viene acquistato dal Milan. Durante la prima stagione (1954-55), conclusasi con la vittoria dello scudetto da parte dei rossoneri, Valli colleziona 19 presenze da titolare e 12 reti nel campionato.\nL'anno successivo le occasioni di mettersi in luce aumentano anche perch\u00e9 il Milan in quell'annata oltre al campionato disputa la prima edizione della neonata Coppa dei Campioni. Proprio in Coppa Campioni Valli realizza probabilmente la prestazione pi\u00f9 rilevante della sua carriera, segnando una doppietta nel ritorno del primo turno in casa del Saarbr\u00fccken, nel 4-1 con cui i rossoneri ribaltano il 3-4 subito all'andata a San Siro.Viene tutt'oggi infatti ricordato come il primo giocatore del Milan ad aver segnato una doppietta in Champions League fuori casa. In campionato, Valli totalizza il non disprezzabile numero di 4 reti in soli 11 incontri disputati.\nViene in seguito mandato in prestito all'Atalanta nella speranza possa esplodere definitivamente, ma le attese vanno deluse. Limiti caratteriali ne frenano infatti l'attivit\u00e0 agonistica, tanto che fra i bergamaschi totalizza solo 13 presenze nella stagione 1956-57.\nIl Milan pertanto lo \"scarica\" e negli anni successivi milita in serie C, dove termina la carriera in squadre della capitale (Fedit e Tevere Roma)."}
{"id": "1722215", "revid": "1543377", "url": "https://it.wikipedia.org/wiki?curid=1722215", "title": "Edward Norton Lorenz", "text": "Biografia.\nStudi.\nLorenz \u00e8 nato a West Hartford nel Connecticut. Ha studiato matematica al Dartmouth College nel New Hampshire e all'Harvard University a Cambridge nel Massachusetts. Durante la seconda guerra mondiale ha lavorato come meteorologo per l'United States Army Air Corps. Dopo la fine della guerra ha deciso di concentrare i suoi studi sulla meteorologia. Consegu\u00ec il suo titolo di studio presso il Massachusetts Institute of Technology dove in seguito divenne professore per molti anni.\nRicerche.\nLorenz costru\u00ec un modello matematico dell'aria che si muove nell'atmosfera terrestre. Con tale modello Lorenz inizi\u00f2 a studiare le precipitazioni e si rese conto che non sempre i cambiamenti atmosferici erano prevedibili. Minime variazioni dei parametri iniziali del modello a dodici equazioni di Lorenz producevano enormi variazioni nelle precipitazioni. La dipendenza cos\u00ec marcata con i parametri iniziali prese il nome di effetto farfalla.\nEsplor\u00f2 poi la matematica che stava alla base del modello e nel suo articolo \"Deterministic Nonperiodic Flow\" descrisse un sistema di equazioni relativamente semplice che dava come risultato un'infinita serie di soluzioni di estrema complessit\u00e0 che mostravano una \"dipendenza sensibile dai dati iniziali\". Questo sistema prese il nome di attrattore di Lorenz.\nPer questo Lorentz \u00e8 considerato il padre della teoria del \"caos deterministico\". Inizialmente sottovalutata, tale teoria a partire dagli anni '80 ha trovato applicazioni in svariati ambiti della scienza, sostenendo che, solitamente, in un sistema dinamico non lineare una minima variazione dei dati di input ha grande impatto nel risultato finale e che, pur in condizioni iniziali simili, il sistema pu\u00f2 reagire in modi molto diversi. Tale numero di possibili soluzioni \u00e8 comunque \"finito\".\nNel 1991 vinse il premio Ky\u014dto per aver profondamente influenzato molti rami della conoscenza portando uno dei pi\u00f9 radicali cambiamenti del punto di vista scientifico dall'epoca di Sir Isaac Newton.\nUltimi anni.\nLorenz ha continuato a lavorare attivamente fino agli anni settanta. Nei suoi ultimi anni di vita ha vissuto a Cambridge praticando escursioni, scalate e \nsci di fondo. La sua attivit\u00e0 di fisico \u00e8 continuata fino a poche settimane prima della sua morte: sua figlia Cheryl Lorenz ha dichiarato che il padre ha finito di scrivere un articolo con un collega una settimana prima della sua dipartita. Il 16 aprile 2008 Lorenz \u00e8 morto nella sua casa di Cambridge per complicazioni causate da una malattia neoplastica.\nPremi.\nProfessore emerito al MIT dal 1981, Lorenz ha ricevuto molti premi per le sue ricerche, tra gli altri si segnalano:"}
{"id": "1722216", "revid": "122752981", "url": "https://it.wikipedia.org/wiki?curid=1722216", "title": "Kirk Cameron", "text": " Oltre a lavorare nel mondo del cinema, del teatro e della televisione, \u00e8 anche uno scrittore religioso e ministro del culto della Chiesa Battista. \u00c8 noto per il ruolo di Mike Seaver nella sitcom \"Genitori in blue jeans\", prodotta a cavallo tra gli anni ottanta e anni novanta.\nBiografia.\nNasce a Los Angeles da Robert Cameron e Barbara Bausmith, insegnanti delle scuole medie. Ha tre sorelle tra cui l'attrice Candace Cameron. Dopo gli studi inizia a frequentare corsi di teatro e a 14 anni si sottopone ad provino per una serie che poi diverr\u00e0 famosa in tutto il mondo, \"Genitori in blue jeans\" (1984-1992), produzione che gli dar\u00e0 una grande fama. Dal successo della serie nasce uno spin-off, intitolato \"Dieci sono pochi\". Partecipa ad altre 16 sitcom per famiglie ed \u00e8 spesso ospite di Larry King anche come opinionista. Nei primi anni dell'adolescenza si dichiarava ateo, ma a 17 anni, all'apice del successo della sitcom sitcom \"Genitori in blue jeans\" si converte al cristianesimo protestante e da questo punto in poi insister\u00e0 con i realizzatori della serie per rimuovere qualunque particolare ritenesse troppo sconveniente o adulto dalla sit-com.\nHa recitato nel film \"Prima dell'Apocalisse\" (2000) adattamento cinematografico del primo libro della saga post-apocalittico-cristiana di \"Left Behind\" e nei due seguiti \"Prima dell'Apocalisse 2 - Tribulation Force\" (2002) e \"Gli esclusi - Il mondo in guerra\" (2005). Nel 2014 \u00e8 protagonista di \"Saving Christmas\", film universalmente stroncato da critica e pubblico che ha raggiunto la Bottom 100 dei peggior film mai realizzati su IMDb a meno di un mese dalla sua distribuzione nelle sale. \nRepubblicano convinto, ha supportato Donald Trump durante la campagna elettorale del 2016 e del 2020 ed \u00e8 un affermatore e sostenitore del creazionismo, spesso partecipa a svariati convegni e seminari sul tema creazionista e su vari temi religiosi.\nVita privata.\n\u00c8 sposato con Chelsea Noble, co-protagonista in \"Kirk\", e padre di sei figli, di cui quattro adottivi."}
{"id": "1722219", "revid": "401052", "url": "https://it.wikipedia.org/wiki?curid=1722219", "title": "Heideblick", "text": "Heideblick \u00e8 un comune del Brandeburgo, in Germania.\nAppartiene al circondario di Dahme-Spreewald.\nStoria.\nIl 31 dicembre 2001 vennero aggregati al comune di Heideblick i comuni di Beesdau, Berstequell, Falkenberg, Go\u00dfmar e Pitschen-Pickel.\nNel 2003 venne aggregato al comune di Heideblick il comune di Walddrehna.\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons..\nFonti dei dati sono nel dettaglio nelle Wikimedia Commons.."}
{"id": "1722221", "revid": "838137", "url": "https://it.wikipedia.org/wiki?curid=1722221", "title": "Kasimir Anton von Sickingen", "text": "Biografia.\nKasimir Anton von Sickingen-Hohenburg proveniva dalla nobile famiglia dei baroni di Sickingen. La sua famiglia si era gi\u00e0 distinta nel XV secolo nel corso della Guerra dei Contadini come schierata per la fazione protestante, anche se la nobilt\u00e0 della casata viene citata per la prima volta gi\u00e0 dal 1393 a Friesenheim. Franz von Sickingen (1481-1523), il pi\u00f9 famoso dei suoi antenati, si alle\u00f2 con l'umanista Ulrich von Hutten nelle guerre della Controriforma.\nFu nel capitolo del Duomo di Magonza e il 3 febbraio 1744 venne nominato principe vescovo di Costanza. Ricevette l'ordinazione sacerdotale il successivo 8 marzo 1744 e quella episcopale il 30 agosto. Prese dimora nella citt\u00e0 di Meersburg, stabilendosi nella residenza che gi\u00e0 dal 1710 uno dei suoi predecessori, Johann Franz Schenk von Stauffenberg aveva inaugurato. Durante il suo episcopato la residenza venne notevolmente arricchita di decori ed oggetti d'arte.\nVenne sepolto a Costanza ma il suo cuore riposa invece nella Hilariuskirche.\nGenealogia episcopale.\nLa genealogia episcopale \u00e8:"}
{"id": "1722223", "revid": "401052", "url": "https://it.wikipedia.org/wiki?curid=1722223", "title": "Heidesee", "text": "Heidesee \u00e8 un comune di abitanti del Brandeburgo, in Germania.\nNon esiste alcun centro abitato denominato \u00abHeidesee\u00bb; si tratta pertanto di un comune sparso.\nStoria.\nIl comune di Heidesee venne creato nel 2003 dalla fusione dei comuni di Dolgenbrodt, Gr\u00e4bendorf, Gussow, Streganz e Wolzig.\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons.."}
{"id": "1722226", "revid": "599013", "url": "https://it.wikipedia.org/wiki?curid=1722226", "title": "Jes\u00fas Mar\u00eda Satr\u00fastegui", "text": "Assieme a Darko Kova\u010devi\u0107, \u00e8 primatista di reti con la Real Sociedad (10) nelle competizioni UEFA per club.\nCarriera.\nClub.\nCon la Real Sociedad vinse il campionato nel 1981, 1982 e la Supercoppa di Spagna sempre nel 1982.\nSi ritir\u00f2 dal calcio giocato nel 1986, \nNazionale.\nCon la gioc\u00f2 dal 1975 al 1982 32 partite andando a segno 8 volte. Debutt\u00f2 con le \"furie rosse\" il 16 novembre 1975 contro la a Bucarest (2-2), mentre la sua ultima fu contro l' il 5 luglio 1982 a Madrid (0-0), durante il campionato mondiale. Partecip\u00f2, oltre che al , anche al .\nConta inoltre alcune presenze con la Selezione di calcio dei Paesi Baschi."}
{"id": "1722227", "revid": "242434", "url": "https://it.wikipedia.org/wiki?curid=1722227", "title": "Adenosil trifosfato", "text": ""}
{"id": "1722231", "revid": "401052", "url": "https://it.wikipedia.org/wiki?curid=1722231", "title": "M\u00e4rkische Heide", "text": "M\u00e4rkische Heide \u00e8 un comune del Brandeburgo, in Germania.\nAppartiene al circondario di Dahme-Spreewald.\nStoria.\nIl comune di M\u00e4rkische Heide venne creato il 24 marzo 2003 dalla fusione dei comuni di Alt-Schadow, Dollgen, D\u00fcrrenhofe, Gr\u00f6ditsch, Gro\u00df Leine, Hohenbr\u00fcck-Neu Schadow, Krugau, Kuschkow e Pretschen.\nSuddivisione amministrativa.\nIl territorio comunale comprende 17 centri abitati (\"Ortsteil\"):\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons.."}
{"id": "1722232", "revid": "28406", "url": "https://it.wikipedia.org/wiki?curid=1722232", "title": "Stefano IV Dusan", "text": ""}
{"id": "1722235", "revid": "123645912", "url": "https://it.wikipedia.org/wiki?curid=1722235", "title": "Regen (fiume)", "text": "Il Regen (in ceco: \"\u0158ezn\u00e1\") \u00e8 un fiume della Baviera (Germania), affluente di sinistra del Danubio. La sorgente del suo ramo principale, il \"Grosser Regen\" (Grande Regen), si trova nella Selva Boema nel territorio della Repubblica Ceca, presso \u017delezn\u00e1 Ruda. Dopo pochi chilometri il fiume attraversa il confine, a Bayerisch Eisenstein.\nA Zwiesel il \"Grosser Regen\" si unisce al \"Kleiner Regen\" (Piccolo Regen) e insieme formano lo \"Schwarzer Regen\" (Regen Nero). Questo scorre attraverso Regen e Viechtach e si unisce poi al \"Weisser Regen\" (Regen Bianco, che nasce dal Kleiner Arbersee) a Bad K\u00f6tzting. Da qui in poi il fiume viene chiamato Regen.\nLa valle del Regen forma la valle principale della Foresta bavarese; molti insediamenti tra le montagne sorgono lungo il fiume tra i quali Cham e Ratisbona (ted.: \"Regensburg\"). A Ratisbona il Regen confluisce nel Danubio a 325\u00a0m. s.l.m.\nLa lunghezza complessiva del Regen, includendo il \"Grosser Regen\" e il \"Weisser Regen\" \u00e8 di 169 chilometri."}
{"id": "1722236", "revid": "401052", "url": "https://it.wikipedia.org/wiki?curid=1722236", "title": "Schulzendorf", "text": "Schulzendorf \u00e8 un comune del Brandeburgo, in Germania.\nAppartiene al circondario di Dahme-Spreewald.\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons.."}
{"id": "1722239", "revid": "986213", "url": "https://it.wikipedia.org/wiki?curid=1722239", "title": "Franz Konrad von Rodt", "text": "Biografia.\nFranz Konrad von Rodt proveniva da una famiglia baronale; i suoi genitori erano Franz Christoph Joseph von Rodt, primo maresciallo-luogotenente dell'esercito imperiale, e Maria Teresa Benedicte von Sickingen; suoi fratelli furono Maximilian Christof von Rodt, che sar\u00e0 suo successore come principe-vescovo di Costanza, e il generale Christian von Rodt.\nRicevette l'ordinazione sacerdotale a Costanza il 14 aprile 1737, pur avendo compiuto i propri studi a Friburgo in Brisgovia, a Roma, a Siena e a Strasburgo. Il 9 ottobre 1750 venne nominato vescovo di Costanza e canonico di Augusta, ricevendo la consacrazione episcopale il 15 marzo 1751. \nIl 5 aprile 1756 papa Benedetto XIV lo cre\u00f2 cardinale, concedendogli la berretta cardinalizia con breve del 7 aprile. Il 22 luglio la berretta gli fu imposta a Vienna dall'imperatore Francesco I. Il 2 agosto 1758 ricevette il titolo Santa Maria del Popolo.\nGli anni di governo di Franz Konrad si concentrarono essenzialmente sulla nunziatura apostolica di Lucerna e sull'amministrazione delle abbazie della diocesi di Costanza. Le politiche ecclesiastiche di Giuseppe II intensificarono la situazione finanziaria e la predominanza della diocesi nell'area.\nCome i suoi due predecessori, Franz Konrad von Rodt pose la propria residenza ufficiale a Meersburg, il cui castello venne restaurato tra il 1759 e il 1760 da Franz Anton Bagnatoto, allievo di Balthasar Neumann che aveva eretto la costruzione nel 1710. L'iniziativa di Franz Konrad port\u00f2 alla fondazione di numerose chiese (come la Cappella di Baitenhausen, a nord est di Meersburger), che venne decorata con affreschi.\nDivenne proprietario anche del monastero di Orsenhausen a Lehens che nel 1534 era stato acquisito dalla famiglia von Rodt. Lehen venne perduta dalla famiglia alla morte del fratello, il generale Christian von Rodt nel 1768 a favore dell'Austria. Dopo una breve discussione, Franz Konrad riusc\u00ec a ottenere i privilegi sul monastero, il quale alla sua morte pass\u00f2 a suo nipote, Bernhard von Hornstein-Goeffingen.\nPartecip\u00f2 la Conclave del 1758, che elesse papa Clemente XIII; fu invece assente al conclave del 1769, che elesse papa Clemente XIV e al conclave del 1774-1775, da cui usc\u00ec papa Pio VI.\nGenealogia episcopale.\nLa genealogia episcopale \u00e8:"}
{"id": "1722241", "revid": "1086846", "url": "https://it.wikipedia.org/wiki?curid=1722241", "title": "Carlo Rigotti", "text": "Carriera.\nGiocatore.\nRigotti inizi\u00f2 la propria con la nel 1928 in Divisione Nazionale, la massima serie dell'epoca, dove disput\u00f2 29 partite. Nel 1929 partecip\u00f2 con la Triestina alla prima stagione della neonata Serie A, durante la quale segn\u00f2 il suo primo e unico gol nel massimo campionato italiano.\nNel 1933 pass\u00f2 al Milan, di cui fu capitano nella stagione 1933-1934. Con i rossoneri gioc\u00f2 124 partite ufficiali prima di trasferirsi al Novara, dove chiuse la carriera nel 1940.\nAllenatore.\nAllenatore dotato di grande temperamento che trasmetteva nel proprio dialetto triestino, comincia ad allenare alla Pro Patria, con la quale ottiene una promozione dalla Serie B alla Serie A. L'anno successivo raggiunge lo stesso obiettivo sulla panchina del Novara, mentre non gli riesce il tris su quella del Vicenza, venendo esonerato anzitempo.\nAllena quindi il e il Messina con buoni risultati, per passare poi al Marzotto Valdagno, con cui sfiora una storica promozione in Serie A.\nSi alterna quindi tra Palermo e Cagliari (entrambe in B), per poi sedersi sulla panchina dell'Atalanta, con cui ottiene una miracolosa salvezza vincendo le ultime quattro partite del campionato.\nLe sue ultime esperienze riguardano Cagliari e , in Serie C."}
{"id": "1722243", "revid": "110157", "url": "https://it.wikipedia.org/wiki?curid=1722243", "title": "Temrjuk", "text": "Temrjuk (anche come \"Temryuk\") \u00e8 una citt\u00e0 della Russia europea meridionale (kraj di Krasnodar), situata sulla penisola di Taman' a brevissima distanza dalle coste del mare di Azov, nel golfo omonimo presso la foce del Kuban', a ovest di Krasnodar; \u00e8 il capoluogo amministrativo del distretto omonimo.\nSul sito dell'odierna citt\u00e0 \u00e8 attestato un insediamento tataro fin dall'anno 1237. Pass\u00f2 nel XIV secolo sotto il controllo della Repubblica di Genova, i cui mercanti impiantarono una colonia che prese il nome di \"Copa\"; l'intera zona fin\u00ec successivamente (fine XV - inizio XVI secolo) sotto il dominio turco-tataro (tatari di Crimea), passando successivamente per un breve periodo sotto i russi (che costruirono la fortezza di \"Novyj Temrjuk\") e tornando ancora, nel 1570, sotto il giogo tataro, venendo ribattezzata \"Adis\". Verso la fine del XVIII secolo l'intera zona pass\u00f2 ai cosacchi e Temrjuk divenne un loro \"stanica\". Risale al 1860, infine, la concessione dello \"status\" di citt\u00e0.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1722248", "revid": "633110", "url": "https://it.wikipedia.org/wiki?curid=1722248", "title": "MG 15", "text": "La MG 15, abbreviazione di Maschinengewehr 15, era una mitragliatrice aeronautica brandeggiabile da installazione fissa costruita dalla Rheinmetall-Borsig negli anni trenta e quaranta, dotazione standard dei velivoli utilizzati dalla Luftwaffe nel periodo prebellico e durante la seconda guerra mondiale. Fu acquistata e prodotta anche dall'Impero giapponese alla fine degli anni trenta.\nStoria e tecnica.\nConsiderata un'arma efficace all'inizio del conflitto, era caratterizzata da una cadenza di fuoco di 1\u00a0000 colpi al minuto calibro 7,92\u00a0mm che abbinata alla ridotta capacit\u00e0 del caricatore di solo 75 colpi 7,92 \u00d7 57 mm Mauser, riusciva ad esaurire i colpi a disposizione in solo 4 secondi. Questo diventava un problema per i mitraglieri che equipaggiavano, ad esempio, i bombardieri Junkers Ju 88 A-1 che, utilizzata come arma di difesa, dovevano decidere se cambiare continuamente i caricatori semivuoti o aspettare di esaurirli ed impiegare almeno 5 preziosi secondi per la loro sostituzione, lasciando scoperta la difesa del velivolo per quel periodo di tempo.\nAltri utilizzatori.\nNel 1938 l'Impero giapponese compr\u00f2 alcuni esemplari con una licenza: lo stesso anno l'esercito imperiale introdusse in servizio la MG 15 come \"Type 98\". L'arma manteneva il funzionamento a corto rinculo, la cadenza di tiro di 1.000 colpi al minuto e il caricatore a doppio tamburo con 75 cartucce, che peraltro lasciava libero il campo visivo del mitragliere; i progettisti giapponesi implementarono infine un contenitore inferiore stondato, atto a raccogliere i bossoli spenti. Erano disponibili proiettili perforanti, incendiarie-perforanti e ad alto esplosivo-incendiare del peso di 11,5 grammi ( Anche la marina acquis\u00ec l'arma, denominandola per\u00f2 \"Type 1\" e aggiungendo una seconda maniglia per facilitare la manovra all'operatore; la dotazione di cartucce era la medesima. Nel corso della seconda guerra mondiale questa maniglia fu eliminata e le due armi, siccome identiche, divennero note sia per la marina, sia per l'esercito come \"Type 1\". La produzione fu affidata all'arsenale di Nagoya."}
{"id": "1722249", "revid": "78273", "url": "https://it.wikipedia.org/wiki?curid=1722249", "title": "Jesus Maria Satrustegi", "text": ""}
{"id": "1722250", "revid": "630068", "url": "https://it.wikipedia.org/wiki?curid=1722250", "title": "Wildau", "text": "Wildau \u00e8 una citt\u00e0 di abitanti del Brandeburgo, in Germania.\nAppartiene al circondario di Dahme-Spreewald, e costituisce (con la limitrofa K\u00f6nigs Wusterhausen) un centro di livello intermedio della regione metropolitana Berlino/Brandeburgo."}
{"id": "1722252", "revid": "144796", "url": "https://it.wikipedia.org/wiki?curid=1722252", "title": "Johann Franz von Stauffenberg", "text": ""}
{"id": "1722255", "revid": "80339", "url": "https://it.wikipedia.org/wiki?curid=1722255", "title": "Temryuk", "text": ""}
{"id": "1722259", "revid": "466539", "url": "https://it.wikipedia.org/wiki?curid=1722259", "title": "Silvano Chiumento", "text": "Carriera.\nCentrocampista di quantit\u00e0, cresce nel Thiene, dove viene seguito, nel corso delle stagioni, dagli allenatori Gastone Prendato (che lo fece esordire in prima squadra nella stagione 1947-1948), Gino Colaussi (1948-1949) e Sandro Puppo (1949-1950).\nPassa al Vicenza in Serie B, categoria mantenuta anche con il Genoa, la Pro Patria (condotta in serie A) ed il Padova. Dopo Vicenza quindi, sono 4 le squadre in cui milita che con il suo contributo passano dalla Serie B alla serie A: Genoa, Pro Patria, Padova e Atalanta. \nCon il Padova disputa quattro campionati, dei quali tre di Serie A, diventandone un elemento fondamentale.\nPassa all'Atalanta dove tuttavia non riesce a raccogliere quanto sperato, venendo subito ceduto al Fanfulla, in serie C, con cui disputa quattro campionati e vi chiude la carriera."}
{"id": "1722262", "revid": "115070645", "url": "https://it.wikipedia.org/wiki?curid=1722262", "title": "Drahnsdorf", "text": "Drahnsdorf \u00e8 un comune del Brandeburgo, in Germania.\nAppartiene al circondario di Dahme-Spreewald ed \u00e8 parte dell'Amt Unterspreewald.\nSuddivisione amministrativa.\nIl territorio comunale si divide in due zone (\"Ortsteil\"), corrispondenti al centro abitato di Drahnsdorf e a 1 frazione:"}
{"id": "1722265", "revid": "402993", "url": "https://it.wikipedia.org/wiki?curid=1722265", "title": "Apu Udine", "text": ""}
{"id": "1722266", "revid": "729019", "url": "https://it.wikipedia.org/wiki?curid=1722266", "title": "Kungstr\u00e4dg\u00e5rden", "text": "Kungstr\u00e4dg\u00e5rden (traduzione di \"giardino reale\") \u00e8 il nome di un parco e di una stazione della metropolitana, entrambi situati nella parte centrale di Stoccolma.\nAll'interno del parco sono presenti numerosi caf\u00e9 e luoghi di ristoro, essendo un popolare punto di ritrovo per la popolazione. A testimonianza di ci\u00f2, durante la stagione estiva vengono spesso svolti concerti estivi all'aperto, mentre in inverno viene allestita una pista di pattinaggio. Inoltre, il 1\u00ba maggio il Partito della Sinistra organizza qui il suo tradizionale congresso.\nTra le varie opere al suo interno possiamo trovare:\nAll'inizio degli anni '70 una forte protesta a tutela degli olmi del parco ha fatto rivedere i piani di costruzione per l'omonima stazione della metropolitana, le cui entrate si trovano oggi ai due lati est e ovest.\nLa stazione di Kungstr\u00e4dg\u00e5rden rappresenta inoltre il capolinea e/o il punto di partenza per quanto riguarda il percorso della linea blu. T-Centralen, la stazione principale del sistema cittadino, \u00e8 invece localizzata ad una fermata di distanza da qui.\nIl Kungstradgarden non \u00e8 propriamente un giardino o un parco, si tratta piuttosto di una via alberata molto frequentata specialmente in occasione di manifestazioni e spettacoli all'aperto."}
{"id": "1722267", "revid": "409435", "url": "https://it.wikipedia.org/wiki?curid=1722267", "title": "Daniele Finzi Pasca", "text": "Biografia.\nMascar e cresce a Lugano, . Si avvicina inizialmente al mondo del circo grazie alle esperienze vissute come ginnasta, muovendo i primi passi sulla scena.\n. Al suo rientro in Svizzera, fonda il \"Teatro Sunil\", compagnia in cui elabora una visione della clowneria, della danza e del gioco che verr\u00e0 chiamata \"teatro della carezza\".\nSconta un breve periodo di carcerazione, , durante il quale scrive lo spettacolo \"Icaro\", un monologo . Successivamente crea e dirige una ventina di spettacoli all\u2019interno del \"Teatro Sunil\", tra cui \"Rituale\", \"Viaggio al Confine\", \"Dialoghi col Sonno\", \"Percossi Obbligati\", \"Giacobbe\", \"1337\", \"Aitestas\" e \"Visitatio\".\nPer il \"Cirque \u00c9loize\", crea nel 2002 \"Nomade - La nuit, le ciel est plus grand\" e \"Rain - Comme une pluie dans tes yeux\" l'anno seguente. Per quest\u2019ultimo spettacolo, viene nominato come migliore regista per il \"Drama Desk Award\" a New York. Nel 2005, scrive e dirige lo spettacolo \"Corteo_(Cirque_du_Soleil)\" del Cirque du Soleil.\n. . Nel 2007, crea \"Nebbia\", uno spettacolo coprodotto dal \"Cirque \u00c9loize\" ed il \"Teatro Sunil\". Edizioni Casagrande ha pubblicato una raccolta di racconti intitolata \"Come Acqua allo specchio\" ed il testo dello spettacolo \"Viaggio al Confine\".\n. Nel 2009, fonda con Julie Hamelin \"Inlevitas\", una nuova compagnia dedita alla creazione e allo sviluppo di diversi progetti artistici tra i quali l\u2019opera, il teatro acrobatico ed il cinema. Il primo progetto di \"Inlevitas\" \u00e8 stata la creazione dell\u2019opera \"L\u2019Amour de Loin\" per l\"English National Opera\" di Londra nel mese di luglio, \nNel 2009-2010, \"Inlevitas\" coproduce \"Donka, una lettera a \u010cechov\" creato da Finzi Pasca per il 150\u00ba anniversario della nascita di Anton \u010cechov, prodotto dal \"Chekhov International Theatre Festival\" di Mosca e dalla \"Compagnia Finzi Pasca\".\nNel giugno 2011 Daniele Finzi Pasca dell\u00b4\"Aida\" di Giuseppe Verdi, prodotta dal Teatro Mariinskij di San Pietroburgo. Nel luglio 2011 di \"Pagliacci\" di Ruggero Leoncavallo, prodotta dal Teatro San Carlo di Napoli. Nello stesso anno fonda la \"Compagnia Finzi Pasca\" insieme a Antonio Vergamini, Hugo Gargiulo, Julie Hamelin e Maria Bonzanigo, intrecciando in questo modo la storia del \"Teatro Sunil\" e quella di \"Inlevitas\"."}
{"id": "1722268", "revid": "115070660", "url": "https://it.wikipedia.org/wiki?curid=1722268", "title": "Kasel-Golzig", "text": "Kasel-Golzig \u00e8 un comune del Brandeburgo, in Germania.\nAppartiene al circondario di Dahme-Spreewald ed \u00e8 parte dell'Amt Unterspreewald."}
{"id": "1722270", "revid": "105911", "url": "https://it.wikipedia.org/wiki?curid=1722270", "title": "Nuovo cinema tedesco", "text": "Nuovo cinema tedesco (\"Neuer Deutscher Film\" o \"Junger Deutscher Film\", abbreviato in \"JDF\") \u00e8 un movimento cinematografico sviluppatosi in Germania tra gli anni sessanta e gli anni ottanta che ha coinvolto una generazione di giovani registi.\nStoria.\nLa nascita di questo movimento \u00e8 convenzionalmente fissata al 28 febbraio 1962, quando un gruppo di giovani cineasti, riuniti a Oberhausen in occasione dell'annuale rassegna cinematografica nota come \"Internationale Kurzfilmtage\", pubblicarono una dichiarazione che poi venne definita \"Manifesto di Oberhausen\". Questo manifesto, firmato da ventisei registi, denunciava una situazione di crisi del cinema tedesco, ancora fermo a modelli ormai desueti, con una conseguente crisi delle risorse finanziarie e dell'afflusso di pubblico nelle sale; al contempo auspicava la nascita di un nuovo cinema libero da condizionamenti commerciali, culturali ed estetici, di cui i firmatari si dichiaravano pronti a prendersi carico dei rischi economici.\nIn un primo tempo l'appello rimase inascoltato e lo stato si limit\u00f2 a concedere premi in denaro ad alcuni soggetti, la maggior parte dei quali non venne realizzata. La situazione cambi\u00f2 nel 1965 con la fondazione, da parte del Ministero dell'Interno tedesco, di un Consiglio del giovane cinema tedesco \"(Kuratorium Junger Deutscher Film)\" con uno stanziamento di cinque milioni di marchi, destinati a finanziare le opere di giovani esordienti, purch\u00e9 provvisti di un soggetto, di un produttore e di un piano di lavorazione. I finanziamenti venivano concessi a titolo di prestito senza interessi e potevano arrivare fino a trecentomila marchi per progetto. Il Kuratorium si riservava una percentuale sugli utili, che doveva servire a finanziare ulteriori progetti.\nNel 1968 entr\u00f2 in vigore una legge che prevedeva su ogni biglietto venduto un prelievo di 10 centesimi, che in parte servivano a finanziare l'ammodernamento delle sale, in parte a premiare quei produttori i cui film riuscivano a incassare pi\u00f9 di 500.000 marchi in due anni di sfruttamento. Poich\u00e9 l'80% delle sale dell'allora Repubblica Federale era di propriet\u00e0 delle major americane, questa legge fin\u00ec per premiare nuovamente il cinema commerciale, dato che i piccoli produttori avevano minori opportunit\u00e0 di fare circolare i film indipendenti.\nPer risolvere quindi i problemi della scarsa distribuzione, nel 1970 tredici giovani registi diedero vita a una rete distributiva indipendente denominata \u00abFilmverlag der Autoren\u00bb che, pur facilitando la circolazione delle opere, era comunque ben lontana dalla capacit\u00e0 di penetrazione dei film statunitensi. Di qui scatur\u00ec la necessit\u00e0 di una collaborazione con la televisione, che si impegnava a finanziare i film dei giovani cineasti in cambio dei diritti di trasmissione. Nel 1974 fu formalizzato un accordo che prevedeva il finanziamento di nuovi film da parte delle reti televisive tedesche, sotto forma di coproduzione, per una somma complessiva di 44 milioni di marchi nell'arco di cinque anni.\nI protagonisti.\nI promotori di questa tendenza furono Rainer Werner Fassbinder, Margarethe von Trotta, Alexander Kluge, Hans-J\u00fcrgen Syberberg, Edgar Reitz e Wim Wenders. Costoro, influenzati dallo stile del Neorealismo Italiano e della Nouvelle Vague francese, produssero inizialmente film a basso costo che li resero popolari negli ambienti culturali europei e li fecero in seguito approdare a pi\u00f9 sostanziose e costose produzioni, sempre di profonda caratura intellettuale.\nLe opere.\nFino al 1966 la vita del nuovo cinema tedesco \u00e8 caratterizzata da feroci polemiche in patria, dove la critica ufficiale si schiera contro i firmatari di Oberhausen, contrapposta alle vive attese della cultura internazionale e alla disponibilit\u00e0 offerta dai festival cinematografici, primi fra tutti Cannes e Venezia, a ospitare nelle rassegne i film dei giovani cineasti tedeschi. In questo clima di incoraggiamento a Cannes viene assegnata una menzione d'onore a \"Das Brot der fr\u00fchen Jahre\" nel 1962. Il 1966 \u00e8 l'anno dei primi successi: \"I turbamenti del giovane T\u00f6rless\", tratto da Volker Schl\u00f6ndorff dall'omonimo romanzo di Robert Musil, si afferma alla rassegna di Cannes, mentre \"La ragazza senza storia\" conquista il Gran Premio della giuria a Venezia.\nLa seconda met\u00e0 degli anni sessanta \u00e8 caratterizzata dall'aspra battaglia fra i giovani registi e le forze della tradizione, appoggiate dal parlamento. Di questi anni sono \"Cronaca di Anna Magdalena Bach\" di Jean-Marie Straub e Dani\u00e8le Huillet, \"\" di Alexander Kluge, che nel 1968 vince l'ultima mostra del cinema di Venezia a carattere competitivo, prima della lunga serie di rassegne senza leone d'oro degli anni settanta. Da questo momento cominciano a emergere nuove figure di autori, esordiscono Werner Schroeter, Werner Herzog, Wim Wenders e Rainer Werner Fassbinder, che decidono insieme ad altri cineasti di darsi una stabilit\u00e0 produttiva e distributiva fondando la \"Filmverlag der Autoren\".\nL'impegno politico e la stagione degli anni di piombo si riflettono nelle opere degli anni settanta, tra cui \"Le occupazioni occasionali di una schiava\", \"La paura mangia l'anima\", \"Falso movimento\", \"Il caso Katharina Blum\" e \"Germania in autunno\". Alla fine degli anni settanta arriva anche il successo commerciale e la grande notoriet\u00e0 internazionale per i registi della giovane generazione, con film quali \"Nel corso del tempo\", \"Nel regno di Napoli\", \"Nosferatu, il principe della notte\" e \"Il matrimonio di Maria Braun\"."}
{"id": "1722272", "revid": "287204", "url": "https://it.wikipedia.org/wiki?curid=1722272", "title": "Kungstradgarden", "text": ""}
{"id": "1722276", "revid": "115070718", "url": "https://it.wikipedia.org/wiki?curid=1722276", "title": "Steinreich", "text": "Steinreich \u00e8 un comune di abitanti del Brandeburgo, in Germania.\nAppartiene al circondario di Dahme-Spreewald ed \u00e8 parte dell'Amt Unterspreewald.\nStoria.\nIl comune di Steinreich fu creato il 31 dicembre 2002 dall'unione dei comuni di Glienig e Sellendorf, che ne divennero frazioni.\nSuddivisione amministrativa.\nIl territorio comunale comprende 2 centri abitati (\"Ortsteil\"):"}
{"id": "1722278", "revid": "1543377", "url": "https://it.wikipedia.org/wiki?curid=1722278", "title": "Petricci", "text": "Petricci \u00e8 una frazione del comune italiano di Semproniano, nella provincia di Grosseto, in Toscana.\nGeografia fisica.\nPetricci \u00e8 un paese ad attivit\u00e0 prevalentemente agricola, immerso in boschi di castagno, cerro e prati collinari.\nIl paese \u00e8 incastonato in una zona particolarmente panoramica: alle spalle (nord-est) \u00e8 appoggiato sul declivio che porta al massiccio della Ripa (881\u00a0m s.l.m.), uno strapiombo che precipita a picco per 200 metri sulla limitrofa frazione di Cellena e che offre un'ampia visuale che spazia dal Monte Amiata alla Valle del Fiora fino al Lazio perdendosi nel Mar Tirreno.\nA sud, in un ampio panorama, spazia da est ad ovest lungo una vallata che conduce fino all'Arcipelago Toscano: la pianura laziale, il Monte Argentario e l'Isola del Giglio sono paesaggi di quotidiana visibilit\u00e0; spesso si pu\u00f2 scorgere anche il nitido profilo della Corsica.\nStoria.\nIl paese ha origini recenti, sebbene le radici storiche del territorio sul quale presiede risalgano al IX secolo d.C.. Sul finire del XVIII secolo il piccolo nucleo abitato, costituito solo da un caseggiato e da una cappella privata dedicata a Sant'Antonio da Padova, viene prescelto perch\u00e9 unico luogo di culto presente nel territorio ed insistente sulla principale strada di comunicazione che dall'Amiata conduceva alla Maremma.\nNarra una leggenda che il Granduca Pietro Leopoldo, in uno dei suoi innumerevoli viaggi in Maremma, si incontr\u00f2 in questi luoghi con un funerale. Il territorio di Petricci era in quegli anni sotto la giurisdizione parrocchiale di \"Samprugnano\" (l'odierno paese di Semproniano) ed i morti dovevano essere trasportati nel cimitero di questa parrocchia percorrendo a piedi chilometri di strade sterrate. Il tragitto da Petricci a Samprugnano \u00e8 di circa 5\u00a0km: si pu\u00f2 ben immaginare quanto fossero gravosi i funerali, tanto che ancor oggi sopravvive il detto che \"i morti seppellivano i vivi\". Il Granduca, commosso da quell'evento, ma soprattutto dalle sue illuminate necessit\u00e0 di rimodernare le dimenticate terre di Maremma, promise a quel popolo che avrebbe avuto una propria parrocchia. E mantenne la sua promessa. Con rescritto del Granduca di Toscana Pietro Leopoldo di Lorena in data 25 luglio 1785 viene costituita in Petricci una nuova parrocchia facente parte della Diocesi di Sovana. Con decreto del vescovo monsignor Francesco Pio Santi del 24 ottobre 1785 viene approvato canonicamente il rescritto granducale. Il territorio ebbe cos\u00ec una chiesa, un parroco ed il suo cimitero, acquisendo quell'autonomia a cui aveva diritto una comunit\u00e0. Nasce cos\u00ec il paese di Petricci.\nI secoli a venire hanno fatto espandere il paese sia come edilizia che come abitanti fino al suo apice negli anni cinquanta e sessanta del XX secolo quando vi si contavano pi\u00f9 di 800 persone. Il declino demografico che ha interessato tutte le piccole comunit\u00e0 amiatine ha fatto s\u00ec che ad oggi (anno 2008) il paese sia popolato da meno di 200 abitanti, con un'altissima percentuale di anziani.\nMonumenti e luoghi d'interesse.\nArchitetture militari.\nNei pressi della strada che dalle Rocchette di Fazio costeggiava il fiume Albegna e conduceva al castello di Triana ed al Monte Amiata esisteva l'antico territorio giurisdizionale del \"Castrum Calegiani\" (IX sec.) che aveva come centro abitativo l'attuale caseggiato di Calizzano; poco distante esistono i resti del suo fortilizio militare, conosciuto dagli abitanti come \"Il Castellaccio\".\nSociet\u00e0.\nEvoluzione demografica.\nQuella che segue \u00e8 l'evoluzione demografica della frazione di Petricci. Sono indicati gli abitanti dell'intera frazione e dove \u00e8 possibile la cifra riferita al solo capoluogo di frazione. Dal 1991 sono contati da Istat solamente gli abitanti del centro abitato, non della frazione.\nTradizioni e folclore.\nIl paese mantiene ancora vive le sue tradizioni: la catasta di Natale, la Befana, il gioco della Ruzzola, la Festa di Mezzagosto, la Fiera di settembre, la Banda, il Coro San Giuseppe sono solo alcuni eventi che segnano le tappe dello scorrere dei mesi. Gli eventi folcloristici sono coordinati dall'\"Associazione Il Campanile Petricci\", fondata nel 2004.\nIl gioco della Ruzzola.\nIl gioco della Ruzzola esiste nel territorio fin da epoche immemorabili. Interrotto nel 1960 per il sopraggiungere delle strade asfaltate \u00e8 stato reintrodotto nel 2005. Petricci \u00e8 l'unico paese nella provincia di Grosseto che rievoca questo antico gioco.\nQuesto evento viene riproposto ogni anno a fine aprile. Le borgate (\"Croce\", \"Crognolo\", \"Macina\", \"Piana\") si sfidano percorrendo vari chilometri lungo le strade sterrate del territorio lanciando a turno una ruzzola di legno ferrato in una competizione appassionata che coinvolge tutto il paese. Vince la borgata che con il minor numero di tiri raggiunge il traguardo di due sui tre salmi (tappe) in cui \u00e8 diviso il percorso.\nZuccolandia grossetana\nIl paese ospita ed organizza il \"Campionato Provinciale della Zucca pi\u00f9 Pesante\". Una sfida fra i coltivatori della provincia di Grosseto a chi ha prodotto la zucca pi\u00f9 pesante.\nLa manifestazione nasce nel 2008 in collaborazione con il Club Maspiano di Sale Marasino (BS) ove si disputa il campionato nazionale di questa gara il cui Presidente ed ideatore della gara, Redento Franceschetti, \u00e8 nativo di Petricci.\nL'evento viene proposto nella terza decade di settembre di ogni anno. Il record ad oggi 2017 \u00e8 di una zucca di 357,5 kg conseguito nel 2014. \nGeografia antropica.\nSuddivisioni storiche.\nIl territorio di Petricci \u00e8 tradizionalmente diviso in quattro borgate:\nAltre localit\u00e0 del territorio.\nSituato lungo la strada provinciale 10 Follonata, \u00e8 il principale centro abitato di una vasta zona alto-maremmana che ingloba poderi e caseggiati che si riferiscono al paese pur rivestendo carattere autonomo. I loro toponimi sono: Acquaiana, Belvedere, Boschetto, Cadirossi, Cadivido, Cadoragno, Caese, Calizzano, Camparelli, Casone, Case Nove, Marruchina, Paiccia, Poggetto, Poggio, Querciolaie."}
{"id": "1722279", "revid": "1318658", "url": "https://it.wikipedia.org/wiki?curid=1722279", "title": "Palazzo Pojana", "text": "Palazzo Pojana (scritto anche Poiana) \u00e8 un palazzo sito in corso Palladio a Vicenza, attribuito all'architetto Andrea Palladio, che lo avrebbe progettato nel 1560 circa.\n\u00c8 inserito nell'elenco dei 23 monumenti palladiani della citt\u00e0 che fa parte dei Patrimoni dell'umanit\u00e0 dell'UNESCO.\nStoria.\nIl palazzo come si presenta oggi \u00e8 frutto dell'unione di due entit\u00e0 edilizie, originariamente separate dalla viuzza \"Do Rode\" (Due Ruote): tale unione fu dovuta alla richiesta che il proprietario dei due edifici, Vincenzo Pojana, present\u00f2 al Comune di Vicenza il 22 gennaio 1561. La realizzazione ebbe luogo tra il 1563 ed il 1566.\nPur in assenza di riscontri documentali ufficiali o di disegni autografi di Andrea Palladio, si ritiene che il progetto del palazzo sia da attribuire al grande architetto veneto, data la qualit\u00e0 architettonica del piano nobile, che comprende due piani, e l'eleganza del disegno dei particolari, quali ad esempio i capitelli compositi e la trabeazione. Se l'attribuzione al Palladio, come quasi certamente \u00e8, \u00e8 corretta, occorre notare che elementi come le paraste prive di entasi non sono coerenti con lo stile palladiano degli anni 1560, e quindi \u00e8 assai probabile che la parte sinistra del palazzo sia da ascrivere al periodo giovanile dell'artista, cio\u00e8 negli anni 1540, e che questi sia poi stato chiamato a completare la sua opera con il confinante edificio, allorch\u00e9 il Pojana decise l'ampliamento della propria casa. Quanto sopra \u00e8 confermato dalle differenze nella configurazione della zona del basamento nelle due met\u00e0 dell'edificio."}
{"id": "1722282", "revid": "115070614", "url": "https://it.wikipedia.org/wiki?curid=1722282", "title": "Alt Zauche-Wu\u00dfwerk", "text": "Alt Zauche-Wu\u00dfwerk (in basso sorabo \"Stara Niwa-W\u00f3zwjerch\") \u00e8 un comune di abitanti del Brandeburgo, in Germania.\nAppartiene al circondario di Dahme-Spreewald ed \u00e8 parte dell'Amt Lieberose/Oberspreewald."}
{"id": "1722286", "revid": "115070632", "url": "https://it.wikipedia.org/wiki?curid=1722286", "title": "Byhleguhre-Byhlen", "text": "Byhleguhre-Byhlen (in basso sorabo \"B\u011b\u0142a G\u00f3ra-B\u011blin\") \u00e8 un comune del Brandeburgo, in Germania.&lt;br&gt;\nAppartiene al circondario di Dahme-Spreewald ed \u00e8 parte dell'Amt Lieberose/Oberspreewald.\nStoria.\nDal 1937 al 1945 Byhleguhre port\u00f2 il nome \"Geroburg\" e Byhlen il nome \"Waldseedorf\"."}
{"id": "1722288", "revid": "339392", "url": "https://it.wikipedia.org/wiki?curid=1722288", "title": "Fettone", "text": ""}
{"id": "1722296", "revid": "401052", "url": "https://it.wikipedia.org/wiki?curid=1722296", "title": "Jamlitz", "text": "Jamlitz \u00e8 un comune del Brandeburgo, in Germania.\nAppartiene al circondario di Dahme-Spreewald ed \u00e8 parte dell'Amt Lieberose/Oberspreewald.\nStoria.\nNel 2003 vennero aggregati al comune di Jamlitz i soppressi comuni di Leeskow e Ullersdorf.\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons.."}
{"id": "1722298", "revid": "1524960", "url": "https://it.wikipedia.org/wiki?curid=1722298", "title": "Palazzo Dalla Torre", "text": "Palazzo Dalla Torre \u00e8 un palazzo di Verona progettato dall'architetto Andrea Palladio per Giambattista Dalla Torre e costruito probabilmente a partire dal 1555.\nSolo parzialmente realizzato, l'edificio fu in buona parte distrutto da un bombardamento alleato nel 1945. Sono tuttavia sopravvissuti cospicui resti dell'opera di Palladio: il maestoso portale d'accesso e un cortile con colonne e trabeazione.\nStoria e descrizione.\nUnica opera palladiana realizzata nella citt\u00e0 di Verona, la sua datazione \u00e8 incerta (la maggior parte degli studiosi collocano l'inizio della costruzione al 1555); altrettanto imperfetta \u00e8 la conoscenza della reale consistenza dell'edificio, solo parzialmente realizzato e quindi ricostruibile unicamente attraverso la tavola dei \"Quattro libri dell'architettura\" di Palladio, in questo caso particolarmente infida. Un bombardamento alleato nel 1945 ha ulteriormente compromesso la situazione, portando alla demolizione di gran parte del costruito. Restano comunque cospicue testimonianze dell'edificio palladiano: un maestoso portale di accesso e un cortile con colonne e trabeazione.\nNessun dubbio sussiste invece sull'identit\u00e0 del committente, Giambattista Dalla Torre: legato da vincoli di parentela con i vicentini Valmarana e Marcantonio Thiene (il committente del palladiano palazzo Thiene), \u00e8 amico di intellettuali e artisti, primo fra tutti Giangiorgio Trissino, ma anche il grande geografo Giambattista Ramusio, il medico Giovanni Fracastoro e l'architetto Michele Sanmicheli."}
{"id": "1722300", "revid": "115070676", "url": "https://it.wikipedia.org/wiki?curid=1722300", "title": "Neu Zauche", "text": "Neu Zauche, in basso sorabo Nowa Niwa, \u00e8 un comune del Brandeburgo, in Germania.&lt;br&gt;\nAppartiene al circondario di Dahme-Spreewald ed \u00e8 parte dell'Amt Lieberose/Oberspreewald.\nStoria.\nNel 2003 venne aggregato al comune di Neu Zauche il soppresso comune di Briesensee.\nGeografia antropica.\nAppartengono al comune di Neu Zauche le frazioni (\"Ortsteil\") di Briesensee e Caminchen."}
{"id": "1722304", "revid": "986213", "url": "https://it.wikipedia.org/wiki?curid=1722304", "title": "Claudia Felicita d'Austria", "text": "Biografia.\nLa principessa, strettamente imparentata con i Medici di Firenze, era molto dotata musicalmente, cantava e componeva musica, attivit\u00e0 cui non rinunci\u00f2 divenuta imperatrice. Claudia Felicita era inoltre considerata un'eccellente ed appassionata cacciatrice.\nSpos\u00f2 a Graz il 15 ottobre 1673 Leopoldo I d'Asburgo, divenendo imperatrice del Sacro Romano Impero e regina di Boemia e Ungheria. Leopoldo era rimasto vedovo quello stesso anno di Margherita Teresa di Spagna, morta di parto nel dare alla luce l'ultima figlia. Alla nuova imperatrice venne assegnato come residenza il castello di Eggenberg. Il principe Venceslao Eusebio di Lobkowicz, primo ministro di Leopoldo I, si oppose al matrimonio, ritenendo Claudia Felicita inadatta al ruolo di consorte imperiale, e questo lo rese nemico della principessa. Dopo le nozze, Lobkowicz perse il favore imperiale, mentre Leopoldo s'allontan\u00f2 sempre di pi\u00f9 dalla sua matrigna.\nMorto lo zio vescovo Sigismondo Francesco d'Austria, acquis\u00ec il rango, nel 1665, in quanto ultima della stirpe, di contessa del Tirolo insieme al marito Leopoldo I: la contea, in tal modo, perse l'antica autonomia ed entr\u00f2 nei possedimenti della monarchia asburgica.\nIl matrimonio fu molto felice e Claudia Felicita riusc\u00ec a gestire nel migliore dei modi l'economia della corte. Durante la sua prima gravidanza, nel 1674, venne pubblicata a Vienna una poesia che descrive la relazione intima della coppia imperiale, redatta in \"R\u00f6sselsprungr\u00e4tsels\" (uno schema d'indovinello). \nEssa costituisce probabilmente il documento pi\u00f9 antico nel suo genere ed all'epoca fu ben accolto, tanto che Leopoldo premi\u00f2 il poeta con un ducato per ogni sillaba del poema.\nNel corso di quest'epoca gli abusi del governo e dell'amministrazione giudiziaria divennero chiaramente evidenti all'imperatrice che, nel 1674, utilizz\u00f2 il suo ascendente per rendere maggiormente consapevole di ci\u00f2 il consorte. Questi sforzi la resero per\u00f2 impopolare presso i cortigiani, che ne temevano l'influenza presso il marito. Claudia riusc\u00ec a mettere al mondo due bambine. Entrambe le figlie morirono senza raggiungere l'anno di vita e le loro spoglie riposano ancora oggi nella Cripta Imperiale a Vienna.\nClaudia mor\u00ec l'8 aprile 1676, vittima della tubercolosi, seguita tre mesi dopo dall'ultima figlia. Fu sepolta accanto alla madre nella chiesa dei domenicani di Vienna e volle esser vestita con un saio domenicano. Con lei s'estinse la linea tirolese degli Asburgo ed i suoi beni furono ereditati dal vedovo, l'imperatore.. Il suo cuore \u00e8 invece conservato in un'urna presso la Kapuzinergruft e gli intestini nella cripta ducale presso la Stephansdom.\nDiscendenza.\nClaudia Felicita e Leopoldo ebbero due figlie:"}
{"id": "1722308", "revid": "115070701", "url": "https://it.wikipedia.org/wiki?curid=1722308", "title": "Schwielochsee", "text": "Schwielochsee \u00e8 un comune di abitanti del Brandeburgo, in Germania.\nAppartiene al circondario di Dahme-Spreewald ed \u00e8 parte dell'Amt Lieberose/Oberspreewald.\nStoria.\nIl comune di Schwielochsee venne creato nel 2003 dalla fusione dei comuni di Goyatz, Lamsfeld-Gro\u00df Liebitz, Jessern, Mochow, Ressen-Zaue e Speichrow.\nGeografia antropica.\nIl comune di Schwielochsee \u00e8 diviso in 6 frazioni (\"Ortsteil\"):"}
{"id": "1722309", "revid": "767487", "url": "https://it.wikipedia.org/wiki?curid=1722309", "title": "Akalla", "text": "Akalla \u00e8 un sobborgo residenziale di Stoccolma, situato a circa 15 chilometri nord-ovest rispetto alla capitale, fa parte della circoscrizione di Rinkeby-Kista. La popolazione del quartiere ammonta a 8\u00a0627 persone (2014).\nDopo un primo sviluppo durante il XVII secolo, una serie di appartamenti sono stati qui costruiti a met\u00e0 degli anni settanta grazie al \"Miljonprogrammet\", progetto che prevedeva la costruzione di alloggi popolari a costi ridotti.\nTra il 1905 e il 1970, questa zona era infatti campo di addestramento militare dell'esercito svedese.\nIn quest'area i nomi delle strade derivano da richiami finlandesi: per esempio, la strada principale (oggi zona pedonale) \u00e8 chiamata Sibeliusg\u00e5ngen, in onore del compositore finnico Jean Sibelius.\nNei dintorni del sobborgo \u00e8 inoltre presente il Barkarby Airport, che fino al 2010, anno in cui \u00e8 stato chiuso \u00e8 stato il pi\u00f9 antico aeroporto svedese in attivit\u00e0.\nLa stazione della metropolitana \u00e8 il capolinea della linea blu."}
{"id": "1722310", "revid": "729019", "url": "https://it.wikipedia.org/wiki?curid=1722310", "title": "Sbarco a Quiberon", "text": "Lo sbarco di Quiberon \u00e8 stato una battaglia della seconda guerra di Vandea, iniziata il 23 giugno con lo sbarco di rinforzi per l'esercito cattolico e reale nella costa della penisola di Quiberon e terminata il 21 luglio 1795.\nPreparativi per lo sbarco.\nJoseph de Puisaye, molto legato alla Gran Bretagna, si occup\u00f2 dei preparativi dello sbarco. Nel frattempo, a Parigi, l'alleanza monarchica che agiva per conto di Luigi XVIII, avendo un suo rappresentante a Londra, fece in modo che Joseph de Puisaye venisse screditato prima della partenza della spedizione, gli fu imposto, infatti, di essere affiancato dal conte Louis Charles d'Hervilly scelto dall'alleanza di Parigi. Quest'ultimo contestava spesso gli ordini di Joseph de Puisaye facendogli quasi ostruzionismo, avendo dalla sua il fatto che dipendeva direttamente dal re.\nNon ci fu unanimit\u00e0 neanche per la scelta del luogo dello sbarco: de Puisaye preferiva sbarcare gli emigrati in Vandea piuttosto che in Bretagna, dove i rinforzi dovevano essere pi\u00f9 immediati, alla fine per\u00f2 scelsero la penisola di Quiberon nonostante fosse sconveniente dal punto di vista strategico: era un piccolo lembo di terra e i banchi di sabbia rendevano difficile il passaggio in alcuni punti della penisola.\nUn'altra decisione infelice fu quella di equipaggiare alcuni soldati emigrati con uniformi inglesi e i bretoni non gradivano affatto le giubbe rosse inglesi. Un altro grave errore fu quello di unire al gruppo, i prigionieri repubblicani detenuti nelle carceri inglesi dato che gran parte di loro sarebbero tornati nelle file dell'esercito repubblicano quando gli si sarebbe presentata l'occasione, dato che odiavano tanto gli inglesi quanto gli emigrati.\nIl conte di Artois non era stato neppure consultato sulla scelta n\u00e9 del luogo dello sbarco n\u00e9 sulla data della spedizione, tuttavia Joseph de Puisaye agiva in suo nome poich\u00e9 il conte di Artois si prendeva la responsabilit\u00e0 delle operazioni nel Nord-Ovest della Francia (Luigi XVIII si occupava delle regioni del sud della \"Vandea Militare\").\nSpedizione di Quiberon.\nIl 23 giugno, due flotte composte da 9 navi da guerra (di cui 3 vascelli e 2 fregate) e 60 navi da trasporto su cui viaggiavano due divisioni di emigrati, cio\u00e8 3.500 uomini, con cannoni, uniformi e prodotti alimentari, sufficienti per rifornire un esercito di almeno 40.000 uomini. Le flotte erano comandate dagli ammiragli Bridport e Warren.\nL'ammiraglio francese Louis Thomas Villaret de Joyeuse usc\u00ec con la sua flotta da Brest ed attacc\u00f2 l'ammiraglio Warren all'altezza delle isole Gl\u00e9nan, il 23 giugno, ma dovette ritirarsi subito verso l'isola di Groix perdendo due vascelli. Gli inglesi erano ormai padroni del mare.\nIl 26 giugno, le navi inglesi calarono l'ancora davanti a Quiberon e diedero inizio allo sbarco. Il conte d'Hervilly e de Puisaye non erano d'accordo su come organizzare l'esercito, per questo d'Hervilly rivendic\u00f2 il comando mostrando una lettera di nomina del re. De Puisaye, infatti, intendeva approfittare dell'effetto sorpresa e attaccare immediatamente per fare insorgere tutto l'Ovest, d'Hervilly, invece, non fidandosi dei chouan, che reputava indisciplinati ed incapace di combattere una vera battaglia, riteneva fosse pi\u00f9 conveniente rimanere a Quiberon e rinforzarsi.\nLe divergenze tra i due erano anche sul piano politico, de Puisaye, vecchio girondino, era favorevole al ritorno di una monarchia costituzionale, d'Hervilly, invece, preferiva il ritorno dell'\"Ancien r\u00e9gime\". Trascorsero un intero giorno a discutere ma non riuscirono ad accordarsi e furono costretti a inviare una lettera a Londra per definire il comandante in capo.\nDe Puisaye venne nominato comandante in capo e il conte d'Hervilly fin\u00ec per sottomettersi, tuttavia non pot\u00e9 ugualmente attuare il suo piano perch\u00e9 perse l'effetto sorpresa. Durante quest'attesa, gli emigrati manifestarono la loro impazienza e non capirono il motivo di questo inspiegabile ritardo e i chouan di Georges Cadoudal, sospettavano gi\u00e0 un tradimento.\nQuesto ritardo tuttavia fu l'ultimo errore che compirono, infatti lasciarono il tempo ai repubblicani dell'esercito delle coste di Brest di raccogliersi e attaccare, anche se senza successo.\nLo sbarco a Quiberon.\nLa mattina del 27 giugno il tempo si era schiarito dopo due giorni di nebbia, gli inglesi sbarcarono nella baia di Quiberon e impiegarono tutto il giorno per lo sbarco delle prime due fregate.\nIl 28 giugno, altre navi inglesi sbarcarono a Carnac con circa 8.000 uomini, la guarnigione di Auray fu sconfitta dai \"chouan\", che occuparono Carnac, Land\u00e9vant e Locoal-Mendon, lasciando libera la costa.\nIl \"forte Penthi\u00e8vre\", chiamato \"forte Sanculotto\" dai repubblicani, che sbarrava la strada verso il nord della penisola oppose una lieve resistenza e capitol\u00f2 il 3 luglio e gli inglesi riuscirono cos\u00ec a unirsi agli \"chouan\". Diversi villaggi furono occupati, ma non venne attuato nessun attacco globale da preoccupare i repubblicani.\nIl contrattacco dei repubblicani.\nLe divergenze tra i capi monarchici avvantaggiarono moltissimo i repubblicani, l'esercito era infatti completamente disperso nella penisola e Lazare Hoche, che si trovava a Vannes alla testa di 2.000 uomini, si diresse verso Quiberon per richiedere rinforzi d'emergenza. Il 4 luglio, riusc\u00ec a riunire un esercito di 13.000 uomini senza che i chouan li bloccassero all'interno della penisola.\nNell'Ille-et-Vilaine, Boisguy, con i suoi 5.000 uomini, aveva i mezzi sufficienti ad opporsi ad un eventuale attacco, ma non era stato neppure messo al corrente dello sbarco e non and\u00f2 in supporto dei chouan di Cadoudal sulla spiaggia. Il 5 luglio a Land\u00e9vant e Auray l'esercito di Hoche respinge i chouan di Vauban e di Bois-Berthelot.\nHoche arriv\u00f2 dunque senza troppa difficolt\u00e0 a Quiberon: Carnac fu riconquistato il 6 luglio e il giorno successivo, tutta la penisola era completamente in mano repubblicana.\nReazione dei vandeani.\nIl 10 e l'11 luglio, i vandeani idearono un piano per tentare di rompere l'accerchiamento: due colonne di chouan, una di 2.500 uomini comandata da Lantivy e Jean Jan, e l'altra di 3.500 uomini comandata da Tint\u00e9niac e Cadoudal, si imbarcarono sulle navi britanniche per essere sbarcate a Sarzeau. I chouan, che indossavano uniformi britanniche, dovevano attaccare le linee repubblicane alle spalle, tuttavia la prima colonna si disperse, mentre la seconda venne fermata dal cavaliere Charles de Margadel che consegn\u00f2 un messaggio dell'alleanza monarchica di Parigi che ordinava ai comandanti della colonna di portarsi nei pressi di Saint-Brieuc per ricevere un nuovo sbarco. I chouan, nonostante il parere contrario di Cadoudal, si spostarono quindi verso la C\u00f4tes-d'Armor per ricevere le navi, tuttavia il messaggio si rivel\u00f2 una trappola, i repubblicani infatti tesero un'imboscata alla colonna chouan e nello scontro Tint\u00e9niac rimase ucciso. I chouan si sbarazzarono delle uniformi britanniche e condotti dal solo Cadoudal riuscirono ad evitare le truppe repubblicane e ritornare nel loro accampamento.\nNel frattempo, il 15 luglio, altri 2.000 altri soldati emigrati, comandati da Charles Eug\u00e8ne Gabriel de Sombreuil sbarcarono a Quiberon. Gli emigrati e i chouan, lanciarono nuove offensive ma vennero tutte respinte. Louis Charles d'Hervilly rimase mortalmente ferito durante un attacco e le perdite complessive ammontavano gi\u00e0 a 1.500 uomini.\nL'attacco dei repubblicani.\nNella notte del 20 luglio Lazare Hoche ordin\u00f2 l'attacco decisivo. Nonostante la violenta tempesta, attacc\u00f2 il forte di Penthi\u00e8vre, difeso da 4.000 uomini e coperto dai tiri delle navi inglesi, ma i 400 uomini che presidiavano il forte erano disertori dell'esercito repubblicano che al momento dell'attacco di Hoche tradirono i vandeani consegnandogli il forte, presi di sorpresa nell'attacco periranno moltissimi vandeani. Gli inglesi appena si accorsero di quello che stava accadendo aprirono il fuoco dai loro vascelli, ma le loro cannonate colpirono sia i vandeani che i repubblicani e a volte anche i civili. Joseph de Puisaye, resosi conto che ormai la situazione era disperata, ordin\u00f2 ai suoi uomini di imbarcarsi sulla navi, in modo da difendersi sui vascelli limitando la sconfitta, tuttavia 2.500 emigrati e vandeani non poterono essere imbarcati sulle lance britanniche e rimasero sulla spiaggia in balia dei repubblicani.\nI vandeani non opposero quasi pi\u00f9 resistenza, solo Sombreuil ed i suoi uomini tentarono un'ultima resistenza ma fu abbastanza debole. La mattina del 21 luglio, Hoche e Sombreuil avviarono i negoziati per la resa dei vandeani concessa almeno apparentemente dai repubblicani.\nIl massacro.\nHoche non rispett\u00f2 la resa e l'impegno preso con Sombreuil, 6.332 tra chouan e emigrati furono fatti prigionieri insieme con i loro familiari, considerandoli tutti prigionieri di guerra. Alcune donne e bambini vennero rilasciati poco dopo ma tutti gli altri furono condannati a morte dal commissario Jean-Lambert Tallien.\nIl 27 luglio verranno fucilati Sombreuil e 750 dei suoi uomini ad Auray, poi nei giorni seguenti uccisero l'arcivescovo di Dol Urbain-Ren\u00e9 de Herc\u00e9, 11 sacerdoti e 3 nobili del luogo e continuarono le esecuzioni a Port-Louis, Vannes e Quiberon. I morti totali alla fine saranno 4.245.\nIn memoria del massacro che pose fine alla seconda guerra di Vandea, subito dopo il 1795, i luoghi d'esecuzione degli emigrati e dei vandeani furono chiamati \"Campi dei martiri\" e nel 1823 nelle paludi di Kerzo, il campo dei martiri di Brech, verranno rinvenute le ossa di 206 vandeani giustiziati da Hoche, per questo motivo a seguito di una petizione, verr\u00e0 fatta costruire una cappella ad Auray in memoria di quelle vittime.\nNella letteratura.\nL'episodio ha ispirato Cecil Scott Forester nel suo libro \"Il guardiamarina Hornblower\", il cui capitolo VI \u00e8 dedicato ad una versione romanzata dell'episodio.\nNella televisione.\nLa quarta puntata della miniserie televisiva \"Hornblower\", intitolata \"Rane e gamberi\", \u00e8 una trasposizione della vicenda raccontata da Forester nel libro sopramenzionato.\nBibliografia.\nMaine\", t. XLI (1897), pp. 335-347. Testo in PDF"}
{"id": "1722313", "revid": "729019", "url": "https://it.wikipedia.org/wiki?curid=1722313", "title": "Albatros L 79", "text": "LAlbatros L 79 \"Kobold\" (in tedesco \"Coboldo\") fu un aereo acrobatico monomotore, monoposto e biplano, sviluppato dall'azienda aeronautica tedesca Albatros Flugzeugwerke GmbH nei tardi anni venti.\nIl modello, dotato di piani alari a profilo simmetrico, era specificatamente progettato per poter operare in volo rovesciato.\nStoria del progetto.\nNei tardi anni venti l'ufficio tecnico dell'azienda decise di avviare lo sviluppo di un velivolo sperimentale per lo studio del volo rovesciato. Indicato come L 79, il progetto \u00e8 relativo a un aereo dall'impostazione, per l'epoca, convenzionale: cellula monoposto, con abitacolo aperto, velatura biplana, piani alari dalla medesima pianta e caratteristiche, a profilo simmetrico, elevato allungamento ed entrambi dotati di alettoni, ed impennaggio convenzionale monoderiva.\nVenne costruito in due esemplari.\nIl primo, Werk.Nr 10140, immatricolato D-1660, venne consegnato nel giugno 1929 alla Deutsche Verkehrsfliegerschule (DVL), dove oper\u00f2 per buona parte del decennio successivo, rimanendo leggermente danneggiato in fase di atterraggio il 15 maggio 1934, ai comandi del Dipl.Ing. Geike.\nIl secondo, Werk.Nr 10165, venne originariamente immatricolato D-1871 per assumere le marche D-ETIZ dopo l'introduzione delle normative RLM. Consegnato al RDL ErprobungsStelle, reparto di studi basato a Staaken, fu oggetto di un incidente scontrandosi con un Klemm L 26 IIa (D-2096) nel 1933. Dopo le riparazioni venne trasferito a Rechlin nel 1934 dove rimase fino al suo smantellamento, nell'aprile 1937.\nTecnica.\nIl \"Kobold\" era un velivolo dall'aspetto convenzionale, monomotore con configurazione alare biplana e carrello fisso.\nLa fusoliera era dotata di un unico abitacolo aperto e terminava posteriormente in un impennaggio classico monoderiva. Le ali avevano forma e dimensione identiche ed erano collegate da un singolo montante per lato pi\u00f9 uno centrale che collegava l'ala superiore con la fusoliera. Il carrello d'atterraggio era fisso con un pattino d'appoggio montato posteriormente. Il motore, un radiale Siemens-Halske Sh 12 da 125 CV (92 kW), azionava un'elica bipala in legno."}
{"id": "1722321", "revid": "115070709", "url": "https://it.wikipedia.org/wiki?curid=1722321", "title": "Spreewaldheide", "text": "Spreewaldheide, in basso sorabo \"B\u0142o\u015ba\u0144ska G\u00f3la\", \u00e8 un comune di abitanti del Brandeburgo, in Germania.&lt;br&gt;\nAppartiene al circondario di Dahme-Spreewald ed \u00e8 parte dell'Amt Lieberose/Oberspreewald.\nGeografia antropica.\nIl comune di Spreewaldheide \u00e8 diviso nelle frazioni (\"Ortsteil\") di Butzen, Sacrow, Waldow e Laasow."}
{"id": "1722327", "revid": "115070728", "url": "https://it.wikipedia.org/wiki?curid=1722327", "title": "Straupitz", "text": "Straupitz, in basso sorabo T\u0161upc, \u00e8 un comune di abitanti del Brandeburgo, in Germania.\nAppartiene al circondario di Dahme-Spreewald ed \u00e8 parte dell'Amt Lieberose/Oberspreewald."}
{"id": "1722334", "revid": "767487", "url": "https://it.wikipedia.org/wiki?curid=1722334", "title": "Moto Guzzi V50", "text": "La V50 \u00e8 un modello di motocicletta, prodotto dalla Moto Guzzi. Venne prodotta dal 1977 al 1987, come base per tutte le versioni della sua gamma (come del resto la V35), anche se la versione per pubbliche amministrazioni, grazie anche alle richieste dello Stato, arriv\u00f2 ad essere prodotta fino al 1991.\nEcco un elenco dei modelli prodotti.\nModelli.\nPrimo modello dell'era De Tomaso, la \"V50\" era una moto che riprendeva, riammodernandoli, gli ultimi concetti stilistici e meccanici di casa Guzzi. Prima di tutto, come dice il nome stesso, la tradizionale disposizione dei cilindri a V di 90\u00b0 trasversali. Penalizzata dalla tassazione che si applicava alle moto con oltre 350 cm\u00b3, risult\u00f2 una moto non di cattivo gusto estetico, ma al passo coi tempi e meccanicamente non un flop come le copie Guzzi e Benelli (che allora era stata unificata da De Tomaso nella Guzzi-Benelli-Moto S.p.A.) di moto giapponesi a 4 cilindri. L'esempio \u00e8 la pompa del freno della famosa \"Frenata Integrale\" di brevetto Guzzi, che col pedale destro comanda un disco anteriore ed il disco posteriore, che va col suo disegno a formare armonia col telaio e con le linee squadrate del serbatoio.\nTuttavia, nonostante si sposasse con i favori del pubblico, proprio la tassazione fece s\u00ec che l'azienda si concentrasse pi\u00f9 sulla versione da 350 cm\u00b3, che aveva in comune quasi tutto con lei. Un esempio di come l'azienda preferisse la \"V35\" sta nel fatto che, nonostante anche questa fosse stata presentata nel 1977, beneficiasse sempre di uno studio \"pi\u00f9 approfondito\" e di tecniche e caratteristiche migliori, nonch\u00e9 di re-styling al passo coi tempi. Dunque mentre per la versione \"meglio riuscita\" della \"V35\" bisogna aspettare la serie \"II\", per la \"V50\" equivale una serie \"III\", dove la \"II\" era stata di transizione estetica e meccanica. Comunque, queste transizioni ed evoluzioni saranno utili alla casa per il lancio dell'ammiraglia \"V65\", che non avr\u00e0 serie differenti tra loro, tanto che non si usa la numerazione romana tipica per differenziare i modelli.\nLa \"V50\", comunque, era una moto stradale/turismo, all'altezza degli standard dell'epoca, con prestazioni di tutto rispetto. Il telaio fu studiato per averne varie applicazioni, e per varie derivazioni. Data la sua forma a culla, il motore progettato da Lino Tonti, fu ridisegnato per contenere i pesi e dunque i costi, ed anche le dimensioni per incastrarlo nel telaio. Con aggiornamenti stilistici che mutarono a poco a poco la linea, con piccoli affinamenti, rimase in produzione dal 1977 al 1985. La cosiddetta \"II\" ha i cilindri in Nigusil (prodotta solo per un anno, 79-80); il \"III\" aveva degli aggiornamenti estetici."}
{"id": "1722336", "revid": "268111", "url": "https://it.wikipedia.org/wiki?curid=1722336", "title": "Modello di compensazione", "text": "In fisica matematica, e soprattutto in biologia matematica, un sistema dinamico definito dall'equazione differenziale\ndove formula_2 \u00e8 il \"tasso di crescita pro-capite\", si dice modello di compensazione se sono verificate le seguenti propriet\u00e0:\nFormalmente, tali condizioni si traducono in:\nSignificato biologico.\nNel caso di sistemi biologici, ossia se formula_11 rappresenta una popolazione, il modello di compensazione \u00e8 caratterizzato da un alto aumento di tasso di crescita pro-capite per popolazione bassa, fino a un \"assestamento\" superato un certo valore di individui.\nUn esempio \u00e8 quello di popolazioni che, in assenza di competizione (ovvero quando vi sono solo pochi individui), si riproducono con tassi simili al modello di Malthus, e in seguito diminuiscono la velocit\u00e0 di riproduzione fino a raggiungere un tasso nullo quando la popolazione raggiunge un punto d'equilibrio stabile (ad esempio quello pari alla \"carrying capacity\" nell'equazione logistica)."}
{"id": "1722342", "revid": "1573940", "url": "https://it.wikipedia.org/wiki?curid=1722342", "title": "Chiesa di San Francesco (Saronno)", "text": "La chiesa di San Francesco \u00e8 una chiesa di Saronno. Alle origini era conosciuta come chiesa parrocchiale di San Pietro. L'attuale edificio fu ricostruito nel 1297 con annesso convento. La creazione di questa chiesa si deve, probabilmente, a sant'Antonio di Padova, mentre visit\u00f2 Saronno sulla strada per Varese per l'insediamento di un monastero di conventuali, datato 1230 e soppresso nel 1797 da Napoleone. \u00c8 monumento nazionale dal 1931.\nIl tempio \u00e8 composto da tre navate. La principale ha una volta in legno. Notevole la facciata del XVII secolo, il tiburio di mattoni di cotto ed il campanile. \nNella chiesa sono conservati dipinti nelle dodici cappelle, nell'abside e nella sacrestia. Sono custodite opere di Tommaso Legnani, del Legnanino e del padre Ambrogio (il ciclo di affreschi della navata centrale), del Bellotti, del Lanzani, del Bianchi, dei fratelli Giovanni Pietro e Aurelio Luini (figli di Bernardino Luini), del Procaccini.\nLa chiesa ha un adiacente convento, di , che ospitava frati francescani.\nAll'esterno della chiesa \u00e8 conservata un'ara di epoca romana che risale ad un periodo compreso tra il I ed il II secolo. Sull'altare compare un'iscrizione che recita: \"Quintus Cassius Mercator Deis Deabus\"."}
{"id": "1722346", "revid": "61051", "url": "https://it.wikipedia.org/wiki?curid=1722346", "title": "Serie B 2007-2008 (calcio femminile)", "text": "L'edizione 2007-2008 \u00e8 stata la trentanovesima edizione del campionato italiano di Serie B femminile di calcio.\nVi hanno partecipato 60 squadre divise in cinque gironi. Il regolamento prevede che la vincitrice di ogni girone venga promossa in Serie A2, mentre le ultime tre classificate vengono relegate ai rispettivi campionati regionali di Serie C.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nSpareggio salvezza.\nAvendo concluso a pari punti, l'Ariete e l'Atletico Ortona 2004 hanno disputato uno spareggio salvezza, vinto dall'Ariete dopo i tiri di rigore.\nGirone D.\nClassifica finale.\nLegenda:\nNote:\nGirone E.\nClassifica finale.\nLegenda:\nNote:"}
{"id": "1722347", "revid": "709565", "url": "https://it.wikipedia.org/wiki?curid=1722347", "title": "Anton Rodriguez", "text": "Anton Miguel Rodriguez, il pi\u00f9 conosciuto come Tarantula, \u00e8 un personaggio dei fumetti, creato da Gerry Conway (testi) e Ross Andru (disegni), pubblicato dalla Marvel Comics. La sua prima apparizione \u00e8 in \"The Amazing Spider-Man\" (vol. 1) n. 134 (luglio 1974).\n\u00c8 la prima persona ad adottare l'identit\u00e0 di Tarantula.\nBiografia del personaggio.\nIn origine Anton Miguel Rodriguez era un terrorista sudamericano appartenente ad un piccolo esercito rivoluzionario. per la sua estrema crudelt\u00e0 ne venne espulso e si un\u00ec allora al suo ex nemico, entrando tra le file dell'esercito del dittatore che gli confer\u00ec un incarico da agente speciale con il nome in codice di Tarantula. ma neppure la dittatura pot\u00e9 sopportare a lungo la sua brutalit\u00e0, costringendolo a rifugiarsi negli USA dove intraprese la carriera criminale. Si scontr\u00f2 diverse volte con l'Uomo Ragno finendo per\u00f2 sempre sconfitto. La Brand Corporation lo sottopose ad un esperimento di alterazione genetica per permettergli di uccidere l'uomo ragno. L'esperimento and\u00f2 storto e Rodriguez si trasform\u00f2 in un essere simile ad un ragno umanoide. Questo stato tuttavia era solo passeggero e Tarantula continu\u00f2 a mutare rapidamente e progressivamente fino a tramutarsi in un'orrenda creatura pi\u00f9 bestiale che umana. Disgustato dalla sua condizione, si suicid\u00f2 gettandosi da un palazzo.\nA Rodriguez succedette Luis Alvarez, che indossava un costume identico. Fu inviato dal governo del paese conosciuto come Delvadia contro dei profughi politici che cercavano rifugio a New York. In tale occasione si \u00e8 scontrato con l'Uomo Ragno.\nPoteri e abilit\u00e0.\nTarantula era un eccellente combattente nel corpo a corpo, dotato di un'incredibile agilit\u00e0. In combattimento usava due lame incorporate negli stivali del suo costume. Dopo l'alterazione genetica e la trasformazione in aracnide, acquis\u00ec super-forza, la capacit\u00e0 di aderire alle pareti e quella di generare una ragnatela organica."}
{"id": "1722353", "revid": "124123", "url": "https://it.wikipedia.org/wiki?curid=1722353", "title": "Xu Zhen", "text": "Xu Zhen (\u5f90\u9707), zi Zhedong (\u54f2\u4e1c), fu un famoso praticante di arti marziali cinesi e notissimo scrittore, ricoperse il ruolo di professore di letteratura in cinque Universit\u00e0. In particolare si distinse per la sua attivit\u00e0 di storico e ricercatore delle arti marziali.\nLa vita.\nXu Zhen nacque nel 1898 a Changzhou (\u5e38\u5dde) nella provincia del Jiangsu.\nAll'et\u00e0 di cinque anni frequent\u00f2 una scuola privata. A quattordici anni entr\u00f2 nella Scuola Primaria Guanying (\u51a0\u82f1\u9ad8\u7b49\u5c0f\u5b66, Guanying Gaodeng Xiaoxue). L'anno successivo entr\u00f2 nella Scuola Media Shanghai Du (\u4e0a\u6d77\u8bfb\u4e2d\u5b66, Shanghai Du Zhongxue). A diciannove anni inizi\u00f2 a frequentare l'Universit\u00e0 Dongwu (\u4e1c\u5434\u5927\u5b66, Dongwu Daxue) di Suzhou. Egli ottenne il posto di Direttore della Biblioteca di Nanchino (\u5357\u4eac\u56fe\u4e66\u9986, Nanjing Tushu Guan).\nLe sue esperienze marziali.\nDall'et\u00e0 di 14 anni inizi\u00f2 a praticare moltissimi stili di Wushu: Ditangquan, Chaquan, Tantui, Taijiquan, Tongbeiquan, Xingyiquan, Baguazhang, Ziranmen, che egli apprese da maestri importantissimi come Yu Zhensheng, Ma Jinbiao, Zhou Xiufeng, Yang Shaohou, Hao Yueru, Li Yaxuan, Du Xinwu, Tian Zuosen ed altri. In particolare nel 1931 si rec\u00f2 a conoscere Hao Yueru con cui studi\u00f2 Taijiquan stile Yang e stile Hao (Wushi taijiquan).\nFond\u00f2 la Associazione Nazionale di Wushu Zhengde che diresse per 17 anni, nella sua citt\u00e0 natale (dal 1920 al 1937).\nDagli anni 50 agli anni 60 fu giudice e assistente capo giudice in ogni competizione nazionale di Wushu.\nLe opere.\nQuesto \u00e8 un elenco delle restanti opere:"}
{"id": "1722362", "revid": "767487", "url": "https://it.wikipedia.org/wiki?curid=1722362", "title": "Ropsten", "text": "Ropsten \u00e8 un'area di Stoccolma nonch\u00e9 un capo, situati all'estremit\u00e0 nord-orientale della capitale svedese, in prossimit\u00e0 dello stretto Lilla V\u00e4rtan. Il significato letterale della traduzione \u00e8 \"pietra che grida\": il nome deriva dal masso su cui le persone si posizionavano nei secoli passati per chiamare un battello (\"Roddmadam\") che traghettava le persone sull'altra sponda dello stretto in cambio di una somma di denaro.\nRopsten \u00e8 oggi direttamente collegata all'isola di Liding\u00f6 grazie ai due ponti Liding\u00f6bron, uno dei quali \u00e8 utilizzato dai treni della Liding\u00f6banan. \u00c8 inoltre presente una stazione della metropolitana."}
{"id": "1722363", "revid": "1782831", "url": "https://it.wikipedia.org/wiki?curid=1722363", "title": "Eleonora del Palatinato-Neuburg", "text": "Biografia.\nEleonora era la primogenita del principe elettore Filippo Guglielmo del Palatinato (1615\u20131690) e della sua seconda moglie Elisabetta Amalia (1635\u20131709), figlia del Langravio Giorgio II d'Assia-Darmstadt.\nElla aveva studiato con grande cura, ed era versata in diverse lingue e nella musica, praticando la composizione e la poesia. Trattata con freddezza da sua madre, la principessa svilupp\u00f2 presto nella vita una profonda solitudine religiosa, e nutr\u00ec il desiderio di spendere la sua vita in un monastero. Ma dovette rinunciarvi, poich\u00e9 i genitori desideravano combinarle delle nozze. Tra i suoi pretendenti vi fu re Giacomo II d'Inghilterra, che rifer\u00ec che la principessa non l'avrebbe rifiutato qualora fosse stata prescelta come sua sposa.\nSpos\u00f2 a Passavia il 14 dicembre 1676 Leopoldo I d'Asburgo, divenendo imperatrice, regina di Boemia e d'Ungheria. Fu la terza moglie di Leopoldo che era rimasto vedovo nel 1673 di Margherita Teresa di Spagna e nel 1676 di Claudia Felicita d'Austria.\nLa sua scelta aveva poggiato su specifiche considerazioni. Dal momento che le sue due mogli precedenti erano decedute senza lasciare un erede al trono (essendo sopravvissuta dalle sue prime nozze solo un'Arciduchessa, Maria Antonia d'Austria andata in sposa all'Elettore Massimiliano II Emanuele di Baviera), era necessario che la terza consorte partorisse una prole di sesso maschile. Eleonora era gi\u00e0 stata prospettata come candidata dopo la morte di Margherita Teresa, sulla considerazione che le Principesse di Neuburg, oltre ad essere cattoliche, erano considerate fertili. Eleonora aveva infatti sedici fratelli, quasi tutti giunti all'et\u00e0 adulta. E in effetti l'Imperatrice soddisfece queste aspettative, partorendo due figli, oltre ad alcune figlie, impedendo cos\u00ec l'estinzione prematura della dinastia degli Asburgo.\nNel 1689 Eleonora venne incoronata regina di Ungheria, e l'anno dopo ad Augusta, il 19 gennaio 1690, l'abate di Fulda Placidus von Droste l'incoron\u00f2 omperatrice, una settimana prima che il suo primogenito venisse incoronato re di Germania nella stessa citt\u00e0. Nel 1688, Eleonora rinnov\u00f2 gli statuti dell'Ordine della Croce Stellata, fondato vent'anni prima.\nLa stretta relazione tra la famiglia Wittelsbach-Neuburg a D\u00fcsseldorf e gli Asburgo a Vienna venne ulteriormente rafforzata non solo dal matrimonio del fratello di Eleonora, l'elettore Giovanni Guglielmo del Palatinato con la sorellastra dell'imperatore Leopoldo Maria Anna, ma anche dal fatto che due cancellieri di Corte Austriaci provenissero dal Palatinato-Neuburg. Inoltre, in assenza di membri della propria famiglia, Leopoldo decise di utilizzare i fratelli e le sorelle della moglie. Cosicch\u00e9, i fratelli minori dell'Imperatrice fecero una brillante carriera nella Chiesa imperiale, mentre le sue sorelle fecero prestigiosi matrimoni regali. Infine, nel 1685 la Corte di Vienna sostenne il Palatinato-Neuburg nella sua successione all'elettorato palatino.\nEleonora si dimostr\u00f2 una sposa devota e fedele, curando il marito nella sua ultima malattia e assistendolo sino alla morte. Poich\u00e9 l'imperatore si rifiutava di leggere in francese, ella si occup\u00f2 di tradurgli i suoi documenti. Dopo la morte del suo primogenito nel 1711, oper\u00f2 per il suo figlio minore, che gli succedette come imperatore, e che si trovava a quel tempo in Spagna, dedicandosi con l'assistenza delle figlie alle questioni di stato, fino al suo ritorno all'attivit\u00e0 di governo. In quell'anno, Eleonora nomin\u00f2 maresciallo capo il futuro conte Alexander K\u00e1rolyi e fece concludere con la Pace di Szatm\u00e1r la ribellione del principe Francesco II R\u00e1k\u00f3czi.\nL'imperatrice mor\u00ec dopo una preghiera in una cappella, vittima di un colpo apoplettico. Su sua richiesta, fu sepolta in una bara di legno molto semplice, nelle vesti dell'Ordine dei Virtuosi, che portava la scritta \"Eleonora Magdalena Theresia, povera peccatrice\". Fu sua nipote, l'imperatrice Maria Teresa d'Austria, a collocare i resti della nonna in una bara magnifica.\nLe spoglie di Eleonora riposano ancora oggi nella Kapuzinergruft a Vienna.\nPersonalit\u00e0.\nEleonora fu descritta come una donna severa e pia, dedita ampiamente alle questioni religiose. Si disse che, prima del matrimonio, s'era esposta al sole cos\u00ec a lungo da scottarsi, in modo da non piacere all'imperatore ed evitare le nozze. Inoltre, fece dotare i suoi braccialetti preziosi di punte rivolte all'interno, cos\u00ec da infliggersi penitenze. Dopo la morte del marito, l'imperatrice vest\u00ec sempre a lutto. Un testimone disse al riguardo che era solita portare sempre il lutto, nel modo pi\u00f9 triste possibile. A parte un po' di lino bianco tutto era in tinta nera, coprendo il collo, le orecchie e le guance, tanto che la faccia, posta in mezzo a questo abbigliamento, finiva per apparire come quella di un condannato che guardasse in piedi dentro una gogna. Anche se era solita accontentare il marito, accompagnandolo all'opera, di cui Leopoldo era entusiasta, era solita portarsi dietro un libro di preghiere, non avendo tempo per frivolezze. Quando il suo confessore volle vantare le virt\u00f9 dell'Imperatrice in un suo saggio, ella non esit\u00f2 a far gettare il testo nel fuoco. Lei stessa scrisse un libro devozionale, facendolo pubblicare. Fu grazie agli sforzi dell'Imperatrice Eleonora che la famosa statua della Madonna piangente di P\u00f6tsch fu collocata nella Cattedrale di Santo Stefano a Vienna. Il cappuccino beato Marco d'Aviano fu uno dei suoi consiglieri e cappellani.\nDiscendenza.\nEleonora diede al marito, oltre all'erede al trono, altri nove figli:"}
{"id": "1722365", "revid": "1149807", "url": "https://it.wikipedia.org/wiki?curid=1722365", "title": "Chain Chomp", "text": ""}
{"id": "1722366", "revid": "15756", "url": "https://it.wikipedia.org/wiki?curid=1722366", "title": "Kdenlive", "text": "Kdenlive (acronimo di KDE Non-Linear Video Editor) \u00e8 un software libero per l'elaborazione video non lineare per l'ambiente desktop KDE.\nStoria e descrizione.\nIl progetto, avviato da Jason Wood nel 2002, \u00e8 ora mantenuto da un piccolo gruppo di sviluppatori. Kdenlive aspira a diventare il programma di elaborazione video non lineare pi\u00f9 avanzato disponibile per la piattaforma GNU/Linux.\nI pacchetti Kdenlive sono disponibili per i sistemi GNU/Linux, Mac OS X, FreeBSD e (dal 2017) Windows, sotto i termini della licenza libera GNU GPLv2+.\nCaratteristiche.\nKdenlive \u00e8 basato sul framework MLT inoltre fa uso degli effetti Frei0r, librerie SoX e LADSPA. Kdenlive supporta tutti i formati supportati da FFmpeg o libav (come Ogg, WebM, QuickTime, AVI, WMV, MPEG e Flash Video, tra gli altri) e supporta anche le proporzioni 4:3 e 16:9 per PAL, NTSC e vari standard HD, inclusi HDV e AVCHD. Il video pu\u00f2 anche essere esportato su dispositivi DV o scritto su un DVD con capitoli e un semplice menu."}
{"id": "1722369", "revid": "119707444", "url": "https://it.wikipedia.org/wiki?curid=1722369", "title": "Gro\u00df K\u00f6ris", "text": "Gro\u00df K\u00f6ris \u00e8 un comune del Brandeburgo, in Germania.\nAppartiene al circondario di Dahme-Spreewald ed \u00e8 parte dell'Amt Schenkenl\u00e4ndchen.\nStoria.\nNel 2003 venne aggregato al comune di Gro\u00df K\u00f6ris il soppresso comune di L\u00f6pten."}
{"id": "1722370", "revid": "123922873", "url": "https://it.wikipedia.org/wiki?curid=1722370", "title": "Life in a Day (Simple Minds)", "text": "Life in a Day \u00e8 il primo album del gruppo musicale britannico Simple Minds, pubblicato il 1 aprile 1979.\nTracce.\nTesti e musiche di Kerr, Burchill."}
{"id": "1722374", "revid": "252680", "url": "https://it.wikipedia.org/wiki?curid=1722374", "title": "Modello con compensazione", "text": ""}
{"id": "1722377", "revid": "22475", "url": "https://it.wikipedia.org/wiki?curid=1722377", "title": "Rendola", "text": "Rendola, antico casale \"\"che ebbe nome di Castello\" \u00e8 oggi un noto centro agrituristico sulle colline del Chianti aretino a sud ovest di Montevarchi di cui \u00e8 frazione. E, come scriveva il barone Bettino Ricasoli, \"il sole, prossimo al tramonto, colora di un vivo paonazzo la bella montagna di Pratomagno che da Rendola si vede stendere dinanzi agli occhi\".\nStoria.\nL'area di Rendola, che prende il nome dall'evoluzione della volgarizzazione in \"Rennola\" del latino \"Arenula\" e tardo-latino \"Renula\" o \"sabbia fine\"\", era attraversata da una strada gi\u00e0 in periodo romano ma divenne strategica, in et\u00e0 alto-medievale, con il crescere esponenziale dei traffici di merci e di persone che andavano e venivano tra la Valdambra e il Valdarno. Pertanto, a sentinella della via, venne edificato il castello di Rendola.\nIl fortilizio, in origine, faceva parte del viscontado di Porciano, signoria dei conti Guidi, fino a che, nel 1208, Guido Guerra V non promulg\u00f2 lo Statuto della Val d'Ambra che creava e regolamentava il nuovo viscontado della Val d'Ambra e che abbracciava anche il castello e il territorio di Rendola. Ci\u00f2 non toglie che il feudo continuasse a gravitare nell'area di influenza aretina tanto che nel 1255 promise di pagare al Comune di Arezzo il consueto tributo a condizione che gli abitanti ed i suoi visconti fossero esentati da ogni altra tassa e imposizione e che, nei casi di aggressione ostile, fossero difesi dagli Aretini.\nIn seguito i conti Guidi vendettero, per far cassa, alcune porzioni del viscontado della Val d'Ambra, tra cui Rendola che pass\u00f2 sotto il dominio di Pier Saccone Tarlati. Questo fino a che gli abitanti di Rendola, a seguito di una rivolta, il primo novembre 1335 si liberarono dal giogo feudale e chiesero di essere annessi alla Repubblica Fiorentina che accett\u00f2. L'annessione fu poi convalidata il 28 maggio 1337 anche da Pier Saccone che con i fratelli e i figli cedettero al Comune di Firenze i loro diritti su questo ed altri castelli del viscontado.\nRendola allora, pur nominalmente territorio fiorentino, fu assegnata in signoria ai Firidolfi poi passati a chiamarsi Ricasoli che, fino a tutto l''800, vi possedevano una vasta tenuta ed erano patroni della sua chiesa parrocchiale."}
{"id": "1722378", "revid": "123922771", "url": "https://it.wikipedia.org/wiki?curid=1722378", "title": "Real to Real Cacophony", "text": "Real to Real Cacophony \u00e8 il secondo album del gruppo musicale britannico Simple Minds, pubblicato il 1 novembre 1979.\nTracce.\nTesti di Kerr, musiche dei Simple Minds."}
{"id": "1722391", "revid": "1718925", "url": "https://it.wikipedia.org/wiki?curid=1722391", "title": "Integrazione economica", "text": "Integrazione economica \u00e8 un termine usato per descrivere come alcuni aspetti di economie diverse sono integrati. Le basi di questa teoria furono descritte dall'economista ungherese B\u00e9la Balassa negli anni '60. Al crescere dell'integrazione economica, le barriere al commercio tra i mercati diminuiscono. Attualmente l'economia maggiormente integrata, in nazioni indipendenti, \u00e8 l'Unione europea e la sua zona euro.\nIl grado di integrazione economica pu\u00f2 essere categorizzato in sei stadi:\nInoltre, l'integrazione economica tende a precedere l'integrazione politica. Infatti Balassa sosteneva che i mercati comuni sovranazionali, con i loro movimenti liberi di fattori economici attraverso i confini nazionali, generassero naturalmente una richiesta di integrazione ulteriore, non solo economica (attraverso le unioni monetarie), ma anche politica, cosicch\u00e9 le comunit\u00e0 economiche evolvono col tempo in maniera naturale in unioni politiche."}
{"id": "1722392", "revid": "123922776", "url": "https://it.wikipedia.org/wiki?curid=1722392", "title": "Empires and Dance", "text": "Empires and Dance \u00e8 il terzo album discografico del gruppo musicale britannico Simple Minds. \u00c8 stato pubblicato nel 1980.\nTracce.\nTesti di Kerr, musiche dei Simple Minds.\nNel brano 2 Jim canta la frase \"Is this the age of Empires and dance\", che d\u00e0 il titolo all'album."}
{"id": "1722397", "revid": "1363894", "url": "https://it.wikipedia.org/wiki?curid=1722397", "title": "Halbe", "text": "Halbe, in lusaziano inferiore \"\u0141obje\", \u00e8 un comune di abitanti del Brandeburgo, in Germania.\nAppartiene al circondario di Dahme-Spreewald ed \u00e8 parte dell'Amt Schenkenl\u00e4ndchen.\nStoria.\nNel 2003 vennero aggregati al comune di Halbe i soppressi comuni di Briesen, Freidorf e Oderin.\nMonumenti ed attrazioni.\nNel comune di Halbe si trova il parco tematico Tropical Islands."}
{"id": "1722398", "revid": "149727", "url": "https://it.wikipedia.org/wiki?curid=1722398", "title": "Schwerin bei K\u00f6nigs Wusterhausen", "text": ""}
{"id": "1722400", "revid": "617444", "url": "https://it.wikipedia.org/wiki?curid=1722400", "title": "Vibrata", "text": "La Vibrata ha origine nel versante orientale della Montagna dei Fiori, sotto la cima del monte Girella, a 1697 metri s.l.m., nel Comune di Civitella del Tronto, al di sopra delle frazioni Pagliericcio e Valle Sant'Angelo; \u00e8 un torrente di piccole dimensioni, con una lunghezza di 35,880\u00a0km e un bacino la cui superficie si estende per 118\u00a0km\u00b2.\nBacino e percorso sono compresi quasi interamente nella Provincia di Teramo, tranne che per un breve tratto di 2,8 chilometri che scorre in Provincia di Ascoli Piceno (all'interno del territorio del Comune di Maltignano). \nIl Torrente Vibrata ha una larghezza media nel tronco inferiore di 60 metri e sfocia nel Mare Adriatico segnando il confine tra i comuni di Martinsicuro (localit\u00e0 Villa Rosa) e Alba Adriatica (TE).\nIl torrente Vibrata attraversa una zona caratterizzata dalla presenza di un diffuso tessuto produttivo. Essendo un corso d'acqua a carattere torrentizio, ha un regime idrico notevolmente basso, tuttavia esso pu\u00f2 subire grosse variazioni in relazione agli eventi meteorologici. Inoltre lungo il suo percorso sono presenti tre briglie che captano parte dell'acqua del torrente, contribuendo cos\u00ec alla scarsa portata.\nLungo il suo percorso non riceve affluenti importanti, ma solo alcuni torrentelli che non aumentano la sua portata e che non portano acqua in tutte le stagioni: la Vibratella, il fosso delle Fornaci, il fosso di Costeritte, il fosso della Pozzolana, il fosso Collarice o di Santa Scolastica, il Fonte Arrisolo e Rio Moro.\nRelativamente al suo corso e alla sua portata la Vibrata pu\u00f2 classificarsi tra i torrenti di secondo ordine della provincia; solitamente scorre povero d'acque e presso Sant'Egidio esse scompaiono e ricompaiono pi\u00f9 a valle a guisa di sorgente.\nLa sua scarsezza d'acque in passato permetteva di animare pochi mulini, che nei tempi di siccit\u00e0 e qualche volta anche di primavera, non potevano funzionare ad acqua corrente, ma solo a bottaccio."}
{"id": "1722402", "revid": "115070696", "url": "https://it.wikipedia.org/wiki?curid=1722402", "title": "Schwerin (Brandeburgo)", "text": "Schwerin \u00e8 un comune del Brandeburgo, in Germania.\nAppartiene al circondario di Dahme-Spreewald ed \u00e8 parte dell'Amt Schenkenl\u00e4ndchen."}
{"id": "1722407", "revid": "287204", "url": "https://it.wikipedia.org/wiki?curid=1722407", "title": "Oskaloosa (Kansas)", "text": "Oskaloosa \u00e8 un comune (\"city\") degli Stati Uniti d'America e capoluogo della contea di Jefferson nello Stato del Kansas. La popolazione era di persone al censimento del 2010. Oskaloosa fa parte dell'area metropolitana di Topeka.\nGeografia fisica.\nOskaloosa \u00e8 situata a (39,215849, -95,313800).\nSecondo lo United States Census Bureau, ha un'area totale di 1,03 miglia quadrate ().\nStoria.\nOskaloosa \u00e8 stata fondata nel 1856. Essa prende il nome dalla citt\u00e0 di Oskaloosa nell'Iowa.\nIl primo ufficio postale ad Oskaloosa \u00e8 stato creato nel novembre 1856.\nSociet\u00e0.\nEvoluzione demografica.\nSecondo il censimento del 2010, c'erano persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 97,0% di bianchi, lo 0,2% di afroamericani, lo 0,8% di nativi americani, lo 0,3% di asiatici, lo 0,1% di altre razze, e l'1,6% di due o pi\u00f9 etnie. Ispanici o latinos di qualunque razza erano lo 0,9% della popolazione."}
{"id": "1722409", "revid": "599013", "url": "https://it.wikipedia.org/wiki?curid=1722409", "title": "World Air Games", "text": "I World Air Games (WAG) sono una competizione internazionale di sport dell'aria organizzati dalla F\u00e9d\u00e9ration A\u00e9ronautique Internationale (federazione internazionale degli sport dell'aria - FAI), ispirati ai Giochi olimpici e che si tengono ogni quattro anni.\nEdizioni dei WAG.\nCancellazione WAG 2005.\nNel 2005, il comitato esecutivo della FAI decise di non continuare nel processo di selezione del paese organizzatore dei World Air Games 2005. Il Comitato valut\u00f2 insufficiente il tempo rimasto affinch\u00e9 i due paesi finalisti, Malaysia e Polonia, potessero risolvere vari problemi organizzativi.\nWAG 2009.\nIl 27 ottobre 2007 il FAI ha annunciato l'apertura del processo di organizzazione per i Giochi del 2009. Torino \u00e8 stata scelta come citt\u00e0 organizzatrice dei World Air Games 2009. La decisione \u00e8 stata annunciata al Museo Olimpico di Losanna dal Presidente FAI - federazione internazionale degli sport dell'aria, Pierre Portmann, ai primi di giugno del 2007."}
{"id": "1722421", "revid": "1543377", "url": "https://it.wikipedia.org/wiki?curid=1722421", "title": "Fig Rig", "text": "Fig Rig \u00e8 un supporto di stabilizzazione per videocamere leggere, progettato dal regista Mike Figgis.\nCaratteristiche.\nTale dispositivo ha forma circolare, simile ad un ampio volante per auto. Viene utilizzato per stabilizzare le immagini, sopperendo alle oscillazioni del corpo e degli arti del cameraman, durante la riprese \"a spalla\"."}
{"id": "1722425", "revid": "15482500", "url": "https://it.wikipedia.org/wiki?curid=1722425", "title": "Morissette", "text": ""}
{"id": "1722426", "revid": "287204", "url": "https://it.wikipedia.org/wiki?curid=1722426", "title": "Bersteland", "text": "Bersteland \u00e8 un comune tedesco di abitanti, nel \"Land\" del Brandeburgo.\nAppartiene al circondario di Dahme-Spreewald ed \u00e8 parte dell'Amt Unterspreewald.\nStoria.\nIl comune di Bersteland venne creato il 1\u00ba febbraio 2002 dalla fusione dei comuni di Freiwalde, Niewitz e Reichwalde.\nSuddivisione amministrativa.\nIl territorio comunale comprende 3 centri abitati (\"Ortsteil\"):"}
{"id": "1722427", "revid": "92723", "url": "https://it.wikipedia.org/wiki?curid=1722427", "title": "Branchipus schaefferi", "text": "Branchipus schaefferi \u00e8 un piccolo crostaceo anostraco dell famiglia Branchipodidae che popola gli stagni stagionali, avendo sviluppato forme di adattamento a condizioni ambientali estreme, caratterizzate da ampie variazioni di salinit\u00e0. \n\u00c8 ampiamente diffuso in Europa. In Italia \u00e8 segnalato nel Lazio, nelle Marche, in Abruzzo, in Puglia, in Sicilia e in Sardegna.\nAl pari di altri anostraci ha la caratteristica di nuotare con la superficie ventrale del corpo rivolta verso l'alto."}
{"id": "1722434", "revid": "115070662", "url": "https://it.wikipedia.org/wiki?curid=1722434", "title": "Krausnick-Gro\u00df Wasserburg", "text": "Krausnick-Gro\u00df Wasserburg \u00e8 un comune del Brandeburgo, in Germania.&lt;br&gt;\nAppartiene al circondario di Dahme-Spreewald ed \u00e8 parte dell'Amt Unterspreewald.\nStoria.\nIl comune di Krausnick-Gro\u00df Wasserburg venne creato il 31 dicembre 2001 dalla fusione dei comuni di Krausnick e di Gro\u00df Wasserburg."}
{"id": "1722435", "revid": "1262220", "url": "https://it.wikipedia.org/wiki?curid=1722435", "title": "Davidoff (azienda)", "text": "Davidoff \u00e8 un'azienda svizzera fondata da Zino Davidoff. Offre prodotti di lusso, sigari, sigarette e tabacchi da pipa. La produzione e il marchio Davidoff per quanto riguarda i prodotti di tabaccheria \u00e8 attualmente detenuta da Imperial Brands.\nStoria.\nGli inizi.\nL'azienda ha avuto origine da una piccola tabaccheria aperta nel 1912 nel Boulevard des Philosophes di Ginevra, in Svizzera, dal mercante di tabacchi Gilel Davidoff, nato Henri Davidov, di origini russo-ucraine. Nel 1930 la tabaccheria fu ereditata dal figlio Zino, appena rientrato dall'America Latina, dove si era trasferito per apprendere sul campo le nozioni riguardanti il commercio e la produzione di tabacco e dove ebbe l'occasione di conoscere i metodi di lavorazione dei sigari cubani. Grazie alle conoscenze acquisite, Zino Davidoff trasform\u00f2 la piccola tabaccheria in un'azienda di ampio successo, operante in uno dei pi\u00f9 grandi business del settore, prima e dopo la seconda guerra mondiale.\nGli anni del successo.\nL'azienda benefic\u00f2 della neutralit\u00e0 della Svizzera nel conflitto. Ottenne un grande successo in particolare nella commercializzazione dei sigari Hoyo de Monterrey Chateaux Series e soprattutto nel lancio del primo humidour da scrivania, il contenitore umidificatore utilizzato per la conservazione dei sigari (invenzione attribuita proprio a Zino Davidoff).\nI passaggi di propriet\u00e0.\nNel 1970 Zino vendette la sua tabaccheria alla Max Oettinger Company, uno dei primi importatori di sigari cubani in Europa. La cifra che la compagnia pag\u00f2 a Zino Davidoff si aggirava intorno al milione di dollari. Zino mor\u00ec nel 1994 dopo una grave malattia. Nell'agosto del 2006 Imperial Tobacco (che pi\u00f9 tardi cambier\u00e0 nome in Imperial Brands) acquis\u00ec la Davidoff dal suo precedente proprietario Tchibo Holding AG per 540 milioni di euro.\nProdotti.\nOggi l'azienda Davidoff produce sigarette, sigari, tabacchi da pipa. Le Davidoff sono vendute nelle varianti Classic, Magnum, Gold, Menthol.\nSigarette.\nLe Davidoff Gold e blu esistono anche in versione Slim\nMentre esistono due versioni superattici una Light una media, rispettivamente ros\u00e8 e viola.\nSigari.\nCigars \nEdit\nDavidoff Signature\nDavidoff Grand Cru\nDavidoff Aniversario\nDavidoff Millennium\nDavidoff Colorado Claro\nDavidoff Nicaragua &amp; Nicaragua Box Pressed\nDavidoff Escurio\nDavidoff Yamasa\nDavidoff Winston Churchill &amp; The Late Hour\nDavidoff Special Releases (Chinese New Year, Royal Release, 702 Series)\nDavidoff Primeros\nCigarillos.\nDavidoff Mini Cigarillos Silver\nDavidoff Mini Cigarillos Gold\nDavidoff Mini Cigarillos Platinum\nDavidoff Mini Cigarillos Nicaragua\nDavidoff Mini Cigarillos Escurio\nAccessori per fumatori.\nDavidoff produce anche molti accessori per fumatori, fra cui umidificatori, accendini, taglia sigari, posacenere, pipe e accessori per pipe"}
{"id": "1722436", "revid": "42020", "url": "https://it.wikipedia.org/wiki?curid=1722436", "title": "Boemondo III di Antiochia", "text": ""}
{"id": "1722438", "revid": "115070679", "url": "https://it.wikipedia.org/wiki?curid=1722438", "title": "Rietzneuendorf-Staakow", "text": "Rietzneuendorf-Staakow \u00e8 un comune del Brandeburgo, in Germania.&lt;br&gt;\nAppartiene al circondario di Dahme-Spreewald ed \u00e8 parte dell'Amt Unterspreewald."}
{"id": "1722439", "revid": "287204", "url": "https://it.wikipedia.org/wiki?curid=1722439", "title": "Jean-Baptiste Willermoz", "text": "Willermoz \u00e8 il terzo personaggio di spicco del martinismo delle origini.\nBiografia.\nCommerciante di seta di Lione, nel 1753 \u00e8 accolto in massoneria e assume rapidamente un ruolo di primo piano in seno all'Ordine. Per l'innata capacit\u00e0 organizzativa viene chiamato alla riforma delle logge massoniche che conduce con costanza e fermezza, non disgiunte da grande abilit\u00e0, pari a quelle impiegate, qualche anno dopo, per riordinare la dottrina segreta del suo Maestro, Martinez de Pasqually. Il frutto della sua opera \u00e8 il Rito Scozzese Rettificato, diffuso in tutta l'Europa, che si distingue dal Rito scozzese antico ed accettato per la chiara impronta cristiana (e per questa ragione Willermoz fu chiamato \"il massone cristiano\"). Due gradi del Rettificato, lo Scudiero Novizio e il Cavaliere Beneficente della Citt\u00e0 Santa, contengono due classi segrete, denominate 'Professo' e 'Gran Professo' al cui interno ha inserito la dottrina segreta. Questi due gradi sono stati anche introdotti, sempre in Massoneria, nei c.d. Riti Egizi.\nIl 1767, a Versailles, Willermoz riceve, direttamente da Martinez de Pasqually, la prima iniziazione martinista e da questo momento in poi la sua vita sar\u00e0 illuminata e sorretta dalla dottrina segreta del Maestro. Il 1778 lo vede impegnato nella Loggia di Lione per riorganizzare gli insegnamenti di Martinez ai quali aggiunge le proprie vaste conoscenze esoteriche e scientifiche, contribuendo alla completezza degli studi tradizionali dell'Ordine e alla sua diffusione nei paesi del nord Europa in generale e in Russia in particolare, dove, ancora oggi, sono presenti molte Logge Martiniste di chiara impronta willermozista. \u00c8 il 1780 quando giunge in Italia al seguito di Saint-Martin per fondare le prime due logge delle quali i documenti dell'epoca danno notizia: una a Torino e una a Napoli. Tuttavia, i divieti politici ispirati dal papato faranno s\u00ec che a partire dal 1790 ogni attivit\u00e0 Martinista venga pubblicamente sospesa limitandosi a propagarsi nella clandestinit\u00e0 fino alla met\u00e0 del 1800.\nMa come vedeva la riconciliazione questo personaggio che era nel contempo cristiano, massone e martinista? Ce lo dice A. Yoly nel suo \"Un mistico lionese\": \u00ab [...] Willermotz insegna che l'uomo fu creato a immagine e somiglianza di Dio, superiore a tutta la natura spirituale, temporale e materiale, potente in tutta l'accezione del termine, per poter essere un 'mezzo di riconciliazione per il principio del male', ma che, avendo fallito la sua missione e per la sua prevaricazione, \u00e8 stato punito con la morte spirituale. Dopo la sua caduta tuttavia non \u00e8 divenuto un essere passivo e 'mostruoso' a causa dell'alleanza dello spirituale e del materiale che costituisce la sua natura degradata. Il suo crimine \u00e8 la sorgente di tutti i mali che affliggono l'umanit\u00e0. L'uomo non ha che uno scopo, quello di riconciliarsi. Questo scopo non \u00e8 impossibile sia perch\u00e9 'Adamo' ha ricevuto dei 'soccorsi potentissimi', sia perch\u00e9 successivamente l'opera del Cristo Divino Riparatore Universale e il suo insegnamento \u2013 il cui senso segreto \u00e8 conosciuto dai soli discepoli - ci ha aperto la Via e ci promette il successo. Gli emblemi massonici si rapportano a questa mistica e debbono essere interpretati in questo senso. Il Tempio di Salomone, secondo il piano misterioso ricevuto da David, \u00e8 eseguito da Salomone con l'aiuto di Hiram Abif e dei primi Massoni. Esso \u00e8 costruito ad immagine dell'uomo e dell'universo. Studiare i simboli del Tempio \u00e8 studiare l'uno e l'altro\u00bb."}
{"id": "1722441", "revid": "115070687", "url": "https://it.wikipedia.org/wiki?curid=1722441", "title": "Schlepzig", "text": "Schlepzig \u00e8 un comune del Brandeburgo, in Germania.\nAppartiene al circondario di Dahme-Spreewald ed \u00e8 parte dell'Amt Unterspreewald."}
{"id": "1722445", "revid": "115070737", "url": "https://it.wikipedia.org/wiki?curid=1722445", "title": "Unterspreewald", "text": "Unterspreewald \u00e8 un comune di abitanti del Brandeburgo, in Germania.&lt;br&gt;\nAppartiene al circondario di Dahme-Spreewald ed \u00e8 parte dell'Amt Unterspreewald."}
{"id": "1722447", "revid": "115070692", "url": "https://it.wikipedia.org/wiki?curid=1722447", "title": "Sch\u00f6nwald (Brandeburgo)", "text": "Sch\u00f6nwald \u00e8 un comune del Brandeburgo, in Germania.&lt;br&gt;\nAppartiene al circondario di Dahme-Spreewald ed \u00e8 parte dell'Amt Unterspreewald."}
{"id": "1722457", "revid": "339392", "url": "https://it.wikipedia.org/wiki?curid=1722457", "title": "Shche ne vmerla Ukraina", "text": ""}
{"id": "1722458", "revid": "339392", "url": "https://it.wikipedia.org/wiki?curid=1722458", "title": "\u0160\u010de ne vmerla Ukraina", "text": ""}
{"id": "1722463", "revid": "287204", "url": "https://it.wikipedia.org/wiki?curid=1722463", "title": "Vespasia Polla", "text": "Biografia.\nPolla proveniva da una ricca famiglia dell'ordine equestre di Norcia, la \"gens Vespasia\". Svetonio afferma che suo padre: \nVespasia Polla spos\u00f2 un esattore delle tasse, Tito Flavio Sabino appartenente anch'esso ad una ricca famiglia equestre dell'alta Sabina, dal quale ebbe due figli, Tito Flavio Sabino e l'imperatore Tito Flavio Vespasiano. Dopo la morte del marito, Vespasia non si rispos\u00f2 mai pi\u00f9.\nIl figlio Sabino ottenne subito la carica di tribuno laticlavio, mentre Vespasiano rimandava la scelta. Sempre Svetonio afferma che: "}
{"id": "1722470", "revid": "23", "url": "https://it.wikipedia.org/wiki?curid=1722470", "title": "Fasciola", "text": ""}
{"id": "1722478", "revid": "114646022", "url": "https://it.wikipedia.org/wiki?curid=1722478", "title": "Museo archeologico nazionale di Egnazia", "text": "Il Museo archeologico nazionale di Egnazia sorge all'esterno delle mura di cinta dell'antica citt\u00e0 di Egnazia, oggi sito archeologico, nell'area della necropoli messapica, presso Fasano.\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale della Puglia, nel dicembre 2019 divenuto Direzione regionale Musei.\nLe collezioni.\nCostituito da undici luminosi padiglioni articolati attorno a due patii, accoglie attualmente tre diverse esposizioni permanenti; la prima \"Documenti dell'et\u00e0 del bronzo\" sugli insediamenti sviluppatisi nell'et\u00e0 del bronzo lungo il litorale adriatico della Puglia, molti dei quali ebbero contatti commerciali con il mondo greco; la seconda su \"Egnazia e la sua storia\" (da segnalare la bella testa marmorea del dio Attis ed il mosaico delle Grazie); la terza, \"Archeologia globale ad Egnazia\", realizzata in collaborazione con l'Universit\u00e0 di Bari, sottolinea il rapporto tra l'archeologia ed altre discipline scientifiche.\nLa soprintendenza.\nIl Museo \u00e8 anche sede degli uffici della Soprintendenza per i Beni Archeologici della Puglia addetti al controllo del territorio, ricchissimo di testimonianze sepolte, nonch\u00e9 alla tutela, alla valorizzazione ed alla divulgazione dei beni archeologici. Presso la struttura, oltre agli uffici di direzione e segreteria, hanno sede il laboratorio di restauro, l'ufficio tecnico, l'ufficio catalogo, la biblioteca, il servizio didattico.\nIl museo \u00e8 stato riaperto al pubblico con un nuovo allestimento il 25 luglio 2013."}
{"id": "1722482", "revid": "33689", "url": "https://it.wikipedia.org/wiki?curid=1722482", "title": "Tito Flavio Sabino (padre di Vespasiano)", "text": "\u00c8 considerato il figlio del capostipite della dinastia flavia.\nSvetonio racconta che non sembra abbia mai prestato servizio nell'esercito romano, sebbene altri sostengano che fosse stato centurione primipilo, mentre altri ancora che fu congedato prematuramente per ragioni di salute. Aggiunge anche che:\nDalla moglie Vespasia Polla ebbe due figli: Tito Flavio Sabino, che arriv\u00f2 ad essere \"praefectus urbi\", e Tito Flavio Vespasiano, che divenne Imperatore romano. Ebbe inoltre una figlia che mor\u00ec durante l'infanzia."}
{"id": "1722485", "revid": "228587", "url": "https://it.wikipedia.org/wiki?curid=1722485", "title": "Dario Alioto", "text": "Biografia.\nSoprannominato \"Ryu\" il suo primo grande risultato lo ottiene nel settembre 2005, quando arriva settimo al main event dell'EPT di Barcellona. Dopo questa affermazione comincia a calarsi ai tavoli cash giocando al suo gioco preferito: il Pot Limit Omaha. Comincia cos\u00ec a farsi conoscere nell'ambiente del poker online, diventando in breve uno dei migliori giocatori italiani.\nVince un braccialetto delle World Series of Poker alle WSOP Europe 2007 nel \u00a35.000 Pot Limit Omaha.\nAlle World Series of Poker 2008 arriva al tavolo finale nell'evento #34 $1500 Pot Limit Omaha, chiudendo al quarto posto e vincendo $180.534. Alle World Series of Poker 2009 all'evento #5 $1.500 Pot Limit Omaha (il pi\u00f9 grande torneo come numero di partecipanti di PLO della storia) arriva al tavolo finale, uscendo al settimo posto e vincendo $29.881. Nell'evento #42 ($2.500 Mixed Event) arriva ancora al tavolo finale: chiude all'ottavo posto vincendo $25.860.\nNell'ottobre 2009 vince il torneo \u00a31.000 Pot Limit Omaha Hi/Lo, \"side event\" della tappa londinese dell'European Poker Tour. Nel dicembre 2010 vince un altro \"side event\" di una tappa EPT (\u20ac 1.000 No Limit Hold'em/Pot Limit Omaha, Praga).\nCapitano dell'Italia negli ultimi tre anni alla Nation's Cup (il Campionato Europeo di poker a squadre), conquista il secondo posto nel 2008 e il nono nel 2009; nel 2010 chiude ancora una volta al secondo posto dietro la Finlandia di Juha Helppi.\nAll'agosto 2011 Alioto figura all'ottavo posto nella top ten dei giocatori italiani pi\u00f9 vincenti di sempre, in termini di guadagno. Figura inoltre in cima alla lista dei giocatori europei pi\u00f9 vincenti nell'Omaha. Proprio nell'Omaha Alioto \u00e8 il giocatore con il miglior record alle World Series of Poker nel periodo 2007-2009, avendo vinto un braccialetto ed avendo conquistato 3 tavoli finali e 2 piazzamenti a premi. Al Settembre 2013 figura al quarto posto nella All Time WSOP Omaha Money List (la classifica di giocatori pi\u00f9 vincenti di tutti i tempi nell'Omaha alle WSOP).\nTra i suoi record pi\u00f9 significativi: \u00e8 stato il primo italiano (fatta eccezione per l'italo australiano Jeff Lisandro) a disputare un tavolo finale sia all'EPT sia alle WSOP; \u00e8 l'italiano pi\u00f9 giovane ad aver vinto un titolo WSOP; \u00e8 il leader della European Omaha All Time Money List. Alle WSOP 2011 \u00e8 stato l'italiano che ha conquistato la cifra pi\u00f9 alta in vincite. Nella stessa occasione con il V posto al PLO World Championship si conferma il giocatore italiano ad aver raggiunto pi\u00f9 volte la top ten alle Wsop (8 piazzamenti) con il suo sesto final table Wsop in carriera, altro primato italiano.\nA maggio 2011 vince il titolo di Giocatore dell'Anno nella categoria Omaha agli EPT Poker Awards; si piazza al secondo posto tra i giocatori di Mixed Game.\nNel 2014 consolida il primato italiano di Final Tables alle Wsop con il settimo risultato utile all'evento #8 2500$ Eight Game Mixed secondo in carriera per la specialit\u00e0.\nNei \"side events\" dell'EPT ha complessivamente collezionato: 2 vittorie, 15 tavoli finali e 17 piazzamenti a premi."}
{"id": "1722494", "revid": "339392", "url": "https://it.wikipedia.org/wiki?curid=1722494", "title": "Ensenada (municipio)", "text": ""}
{"id": "1722495", "revid": "916580", "url": "https://it.wikipedia.org/wiki?curid=1722495", "title": "Tajumulco (vulcano)", "text": "Tajumulco (in lingua spagnola \"Volc\u00e1n Tajumulco\") \u00e8 un grande stratovulcano, oggi in fase di quiescenza, e il pi\u00f9 alto monte del Guatemala e dell'America Centrale. Nel suo punto pi\u00f9 alto raggiunge i 4220 metri. Si trova nel Dipartimento di San Marcos, nel municipio di Tajumulco, nella parte sud-occidentale del Paese, a 20 km dal confine con il Messico. \nHa due cime separate, di cui la pi\u00f9 alta \u00e8 quella orientale, resto di un antico cratere spento. Fa parte dell'Arco vulcanico dell'America centrale."}
{"id": "1722496", "revid": "14475", "url": "https://it.wikipedia.org/wiki?curid=1722496", "title": "Volc\u00e1n Tajumulco", "text": ""}
{"id": "1722503", "revid": "1494169", "url": "https://it.wikipedia.org/wiki?curid=1722503", "title": "Tajumulco", "text": ""}
{"id": "1722513", "revid": "1762097", "url": "https://it.wikipedia.org/wiki?curid=1722513", "title": "Pittura romana", "text": "La pittura romana \u00e8 una delle scienze pittoriche che meglio si sono tramandate tra quelle della pittura antica. I romani assimilarono in larga parte la pittura greca, imitandone i modelli e le tecniche e creando innumerevoli copie che, in maniera analoga alla scultura, hanno permesso di conoscere, con una certa approssimazione, gli originali perduti.\nLa straordinaria conoscenza della pittura romana \u00e8 dovuta soprattutto alle uniche condizioni di preservazione delle citt\u00e0 vesuviane di Pompei, Ercolano e Stabia, dove sono stati ritrovati enormi quantitativi di pitture, soprattutto affreschi parietali. Le pitture pompeiane sono databili tra il II secolo a.C. e la data dell'eruzione, il 79 d.C.\nUn altro grande serbatoio di pitture romane sono i ritratti su tavola delle mummie del Fayyum in Egitto, databili tra la fine del I secolo a.C. e la met\u00e0 del III secolo d.C.\nMa la stessa Roma ha preservato alcuni notevoli esempi di pitture, come quelli delle case del Celio, spesso analoghe agli esemplari pompeiani ma pi\u00f9 antiche, confermando come i modelli venissero innanzitutto elaborati nella capitale e da qui si diffondessero nelle province.\nEpoca repubblicana.\nAlmeno fin dalla fine del VII secolo a.C. la pittura ebbe una grande importanza nella produzione artistica medio-italica, come testimoniano le pitture nelle tombe etrusche, apule e campane nonch\u00e9 le fonti letterarie. A Roma si hanno testimonianze dalla prima met\u00e0 del V secolo a.C., con la citazione dei pittori italioti e sicelioti Damofilo e Gorgaso, autori della decorazione pittorica del tempio di Cerere, fondato da Spurio Crasso nel 493 a.C.. Ci\u00f2 testimonia la presenza di artisti di varia provenienza, ma non l'esistenza a Roma di una scuola pittorica con caratteri peculiari.\nAlla fine del IV secolo a.C. \u00e8 tramandato un nome di un pittore (mentre non si conserva il nome di alcuno scultore), \"Fabius Pictor\", attivo nella decorazione del tempio della Salus nel 304 a.C. e probabilmente di famiglia patrizia, come suggerisce il nome (della \"gens Fabia\"). La pittura a quell'epoca aveva un fine prevalentemente pratico, ornamentale e soprattutto celebrativo. Si \u00e8 ipotizzato che la decorazione di \"Fabius\" fosse a carattere narrativo e storico e che la pittura repubblicana con scene delle guerre sannitiche nella necropoli dell'Esquilino possa essere derivata da tali opere (fine IV, inizio III secolo a.C. la datazione pi\u00f9 probabile).\nPittura trionfale.\nDal III secolo a.C. si ha la documentazione di pitture \"trionfali\", cio\u00e8 di dipinti portati nei cortei dei trionfi con le narrazioni di eventi della campagna militare vittoriosa o l'aspetto delle citt\u00e0 conquistate. La pittura trionfale ebbe sicuramente influenza nel rilievo storico romano. Un primo esempio di questo genere di pittura lo troviamo quando il consolare Manio Valerio Massimo Messalla volle pubblicizzare le proprie vittorie su Cartaginesi e Siracusani creando una serie di pitture parietali (\"tabula proelii\") nella Curia del Senato romano. Un secondo esempio ci viene raccontato, ancora una volta da Gaio Plinio Secondo, e riguardava la rappresentazione delle vittorie di Lucio Scipione su Antioco III degli anni 190-188 a.C. (\"tabulam victoriae suae Asiaticae\", questa volta poste sul Campidoglio). Un terzo esempio riguardava invece la vittoria romana sulle forze macedoniche a Pidna (nel 168 a.C.), dove le rappresentazioni pittoriche furono esibite dal vincitore Lucio Emilio Paolo durante la processione trionfale (\"pictorem ad triumphum excolendum\").\nQuesto genere di pittura venne utilizzato anche durante tutto il periodo imperiale come ci racconta ad esempio la \"Historia Augusta\" riguardo alle campagne militari vittoriose di Massimino Trace (235-237). In questa circostanza:\nEpoca sillana e cesariana.\nIn epoca sillana e cesariana si colloca la costituzione di una tradizione pittorica romana. Essa viene detta anche \"pompeiana\", perch\u00e9 studiata nei cospicui ritrovamenti di Pompei e delle altre citt\u00e0 vesuviane sommerse dall'eruzione del 79, anche se il centro della produzione artistica fu sicuramente Roma.\nAssieme alle sculture, erano arrivate in Italia anche numerosissime pitture greche e molti pittori si erano trasferiti a Roma dalla Grecia, dalla Siria, da Alessandria. Mentre Plinio il Vecchio si lamentava della decadenza della pittura (intendendo che la vera pittura di merito era quella su tavola, non quella parietale), era gi\u00e0 in vigore il \"quarto stile\", dall'esuberante ricchezza decorativa.\nEra tipico per una casa signorile avere ogni angolo di parete dipinta, da cui deriva una straordinaria ricchezza quantitativa di decorazioni pittoriche. Tali opere per\u00f2 non erano frutto dell'inventiva romana, ma erano un ultimo prodotto, per molti versi banalizzato, dell'altissima civilt\u00e0 pittorica greca.\nSi individuano quattro \"stili\" per la pittura romana, anche se sarebbe pi\u00f9 corretto parlare di schemi decorativi. Il primo stile ebbe una documentata diffusione in tutta l'area ellenistica (incrostazioni architettoniche dipinte) dal III-II secolo a.C. Il secondo stile (finte architetture) non ha invece lasciato tracce fuori da Roma e le citt\u00e0 vesuviane (eccezion fatta per le pareti affrescate del Santuario repubblicano di Brescia), databile dal 120 a.C. per le proposte pi\u00f9 antiche, fino agli esempi pi\u00f9 tardi del 50 a.C. circa. Questo \u00e8 forse un'invenzione romana. Il quarto stile, documentato a Pompei dal 60 d.C., \u00e8 molto ricco, ma non ripropone niente di nuovo che non fosse gi\u00e0 stato sperimentato nel passato. In seguito la pittura si inarid\u00ec gradualmente, con elementi sempre pi\u00f9 triti e con una tecnica sempre pi\u00f9 sciatta.\nTra gli esempi pi\u00f9 interessanti dell'epoca vi sono gli affreschi con scene dell'Odissea dalla Casa di via Graziosa, databili tra il 50 e il 40 a.C., probabilmente delle copie eseguite con diligenza (e qualche errore, come nei nomi in greco dei personaggi) di un originale alessandrino perduto databile attorno al 150 a.C.: in queste opere si nota per la prima volta in ambito romano un disporsi compiuto delle figure nello spazio illusionistico della rappresentazione, che sembra quindi \"sfondare\" la parete.\nPrima epoca imperiale.\nTra il 30 e il 25 a.C. poteva dirsi pienamente compiuto lo sviluppo del secondo stile pompeiano, con esempi importanti sia a Roma che nelle citt\u00e0 vesuviane. Ascrivibile al terzo stile \u00e8 la decorazione della Casa della Farnesina (di viva freschezza nelle scene pastorali, battaglie navali, vedute portuali, ecc., attribuite al pittore Ludius o Studius, del quale parla Plinio, 30-20 a.C. circa) o la Casa del Criptoportico a Pompei.\nA cavallo tra la fine del regno di Augusto e l'epoca claudia si collocano gli affreschi della grande sala della villa di Prima Porta di Livia, con la veduta di un folto giardino. Decoratori delle stesse maestranze decorarono probabilmente anche l'Auditorium di Mecenate (oggi in larga parte perdute senza un'adeguata catalogazione fotografica dopo il ritrovamento). La pittura di giardini illusionistici deriva da modelli orientali (esempi di qualit\u00e0 pi\u00f9 bassa si trovano per esempio in alcune tombe della necropoli di Alessandria) ed in particolare a Prima Porta. Grazie allo sfondo azzurrino e arioso, steso con fini variazioni, \u00e8 un rarissimo esempio di pittura antica che esprima oltre al senso spaziale anche quello dell'atmosfera.\nForse risale all'epoca di Augusto anche la famosa sala della villa dei Misteri, dove sono mescolate copie di pitture greche e inserzioni romane.\nNella Casa di Livia sul Palatino, a Roma, troviamo un esempio classico di secondo stile, col \"fregio giallo\", festoni appesi tra colonne dipinte, e spunti paesistici con fauna, vivace esempio di pittura a macchia in chiaroscuro derivata da modelli alessandrini. Le pitture murali, oggi staccate e conservate presso il Museo Nazionale Romano di Palazzo Massimo, raffigurano un giardino illusionistico ed erano concepiti per dare l'impressione di uno spazio aperto.\nMa se gli artisti romani riguardo ai temi gi\u00e0 praticati dall'arte ellenistica seppero porsi con continuit\u00e0 in quella tradizione, per quanto riguarda i temi locali, privi di modello come le scene storiche o di vita quotidiana, la produzione fu caratterizzata da risultati pi\u00f9 periferici e modestamente popolari (come nella pittura con processione della Casa di via dell'Abbondanza a Pompei).\nLe ricostruzioni dopo il terremoto di Pompei del 62 videro nuove decorazioni, per la prima volta nel cosiddetto quarto stile, forse nato durante la decorazione della Domus Transitoria e della Domus Aurea, legate ai nomi del pittore \"Fabullus\" e di Nerone stesso.\nLa distruzione di Pompei e delle altre citt\u00e0 vesuviane avvenne sotto i Flavi, conservando una grande quantit\u00e0 di pitture dell'epoca augustea e giulio-claudia, anche se di livello pi\u00f9 \"artigianale\" che artistico. Tra i migliori esempi ci sono:\nEpoca traianea.\nPer la pittura nell'et\u00e0 di Traiano non \u00e8 disponibile l'ampio catalogo rappresentato dalle citt\u00e0 vesuviane, sepolte dall'eruzione del 79 d.C. Anche a Roma e nelle citt\u00e0 italiche la presenza di pitture di questo periodo \u00e8 molto scarsa.\nRisalgono invece all'epoca di Traiano i pi\u00f9 cospicui resti di decorazioni pittoriche nelle province europee dell'Impero: Vienne in Gallia, Magdalensberg in Austria, Aquileia, Carnuntum, Aquincum, Savaria, Scarabantia. Ci\u00f2 testimonia il diffuso benessere che ebbe luogo anche nelle province.\nEpoca adrianea.\nPochi sono i documenti pittorici superstiti dell'epoca di Adriano e tutti dimostrano una sostanziale ripetizione dei modelli di decorazione parietale tradizionali, come i piccoli paesaggi entro grandi campiture di colore. Quasi assenti sono le architetture fittizie dipinte. Stucchi bianchi e eleganti fregi policromi sono stati rinvenuti nel sepolcro degli Anici e Valeri e in quello dei Pancrazi sulla via Latina, forse risalenti al primo periodo antoniniano.\nGli Antonini.\nI resti di pitture prodotte sotto la dinastia degli Antonini, mancando la straordinaria testimonianza delle citt\u00e0 vesuviane, sono molto scarsi. Tra questi sono significative le pitture di una villa scavata sotto la basilica di San Sebastiano sull'Appia. Tra i vari ambienti con decorazioni pi\u00f9 tarde, si trova anche uno di epoca antonina, con piccoli paesaggi che svolgono, con alcune differenze sintattiche, lo stile dell'epoca flavia.\nAlla scarsit\u00e0 di pitture riferibili a questo periodo in area italica fa da compensazione la straordinaria produzione di ritratti del Fayyum, conservati grazie alle eccezionali condizioni atmosferiche dell'Egitto. Si trattava di ritratti eseguiti dipinti per privati quando erano ancora in vita e conservati in casa; dopo la morte venivano applicati sulle bende della mummia, con piccoli adattamenti. In queste opere, che dovevano essere comuni in tutto l'impero, si rileva come la tradizione ellenistica continuasse immutata nelle asiane zone dove aveva avuto origine.\nEpoca severiana.\nPer la pittura sotto i Severi, oltre ad avere scarso materiale pervenutoci, si possono ipotizzare solo datazioni ipotetiche, ricavate dallo studio dello stile di alcuni ritratti del Fayyum nei quali si nota una semplificazione dei piani, una maggiore evidenza dei contorni e un'intensit\u00e0 fissa dello sguardo accentuata dagli occhi particolarmente grandi. Queste caratteristiche, ben diverse dalla ricca plasticit\u00e0 dell'epoca antoniniana, troverebbero riscontro nei ritratti di fanciulli e giovanetti prodotti a Roma, tutti attribuibili al periodo dell'anarchia militare.\nSotto Gallieno.\nLe attribuzioni su base stilistica dei ritratti del Fayyum ai periodi successivi all'et\u00e0 severiana, sono pi\u00f9 che mai incerte, a causa della nascita in Egitto di uno stile pi\u00f9 autonomo, impossibile quindi da confrontare con opere datate di altre parti dell'impero.\nSotto Gallieno alcune pitture, come quelle del sacrario di Luxor, confermano invece come nella pittura ufficiale, almeno nelle province orientali, si mantenesse la tradizione legata all'arte ellenistica. Altre tracce sono le ricostruzioni di cicli pittorici del III secolo fatte a partire da alcune miniature eseguite tra la fine del V e l'inizio del VI secolo, come le complesse raffigurazioni di battaglie dell'Iliade Ambrosiana. Dopotutto proprio alla met\u00e0 del III secolo si pass\u00f2 nella scrittura dei testi dal rotulo di papiro al codice pergamenaceo, con una pi\u00f9 facile recezione dei modelli parietali nelle illustrazioni.\nAlla seconda met\u00e0 del III secolo risalgono le pitture dell'Ipogeo degli Aurelii, sul viale Manzoni a Roma, dove coesistono figure classicheggianti a pitture con piccole figure entro schemi narrativi, create con rapide pennellate. Pare che il soggetto della raffigurazione sia da mettere in relazione con lo gnosticismo, seppure tardo.\nGrande importanza rivestono le pitture del mitreo e, soprattutto, della sinagoga di Doura Europos, in Siria, con scene del Vecchio Testamento che sono le pi\u00f9 antiche illustrazione conosciute di scene bibliche, nel generale divieto della religione ebraica di rappresentare esseri animati. Questo strappo alla regola ha fatto supporre dunque che le successive iconografie bibliche cristiane non fossero una creazione \"ex novo\", ma potessero essere basate su iconografie giudaiche precedenti. Alcune caratteristiche delle pitture di Doura Europos in effetti sembrano anticipare, di oltre due secoli, la pittura tardoantica prebizantina.\nPittura paleocristiana.\nLa pittura dei primi secoli del Cristianesimo deriv\u00f2 i propri stilemi da correnti artistiche gi\u00e0 in atto, legate al paganesimo o ad altre religioni, attribuendo per\u00f2 alle rappresentazioni altri significati.\nUn esempio emblematico \u00e8 quello dell'immagine del banchetto, usato gi\u00e0 da secoli nell'arte antica specialmente in ambito funerario: divenne la rappresentazione dell'Ultima Cena e quindi simbolo della celebrazione dell'eucaristia, la liturgia fondamentale della nuova religione. Gli elementi di similitudine tra raffigurazioni cristiane e pagane nella medesima attribuzione cronologica hanno portato ad avvalorare l'ipotesi che gli artisti lavorassero indistintamente talvolta su commissione di pagani e talvolta di cristiani. Anche lo stile delle pitture va da un iniziale realismo a forme sempre pi\u00f9 simboliche e semplificate, in linea con l'affermazione dell'arte \"provinciale\" e \"plebea\" nella tarda antichit\u00e0. Con la fine delle persecuzioni, dal 313, la pittura si fece pi\u00f9 sfarzosa, come i coevi esempi di pittura profana.\nL'aniconismo, cio\u00e8 il divieto di raffigurare Dio secondo un passo dell'Esodo (XX, 3-5), applicato fino al III secolo, signific\u00f2 la necessit\u00e0 di usare simboli per alludere alla divinit\u00e0: il sole, l'agnello, simbolo del martirio di Cristo, o il pesce, il cui nome greco (\"ichthys\") era l'acrostico di \"Iesus Christos Theou Yos Soter\" (\"Ges\u00f9 Cristo Salvatore figlio di Dio\").\nAltre immagini-segno sono quelle che invece di narrare un avvenimento suggeriscono un concetto: il Buon Pastore, che simboleggiava la filantropia di Cristo, l'\"orante\", simbolo di sapienza, ecc. Anche queste raffigurazioni furono mutuate da iconografie antecedenti: il pastore proviene da scene pastorali o allegorie della primavera, il \"Cristo-filosofo\", deriva dalla figura del filosofo Epitteto seduto.\nGradualmente la perdita di interesse verso la descrizione di avvenimenti reali port\u00f2 a una standardizzazione delle scene simboliche, con un progressivo appiattimento delle figure, preponderanza di raffigurazioni frontali e perdita del senso narrativo: gli artisti infatti adesso alludono al mondo \"spirituale\", che prescinde dall'armonia formale e dalla verosimiglianza delle forme.\nTecniche.\nPittura parietale.\nPer pittura parietale, si intende un dipinto realizzato a fresco che veniva eseguito su intonaco di calce fresca con colori macinati e diluiti in acqua. La pittura a tempera veniva eseguita diluendo i colori in solventi collosi e gommosi, con il rosso d'uovo e la cera. La pittura ad encausto, invece, la si otteneva con colori miscelati con la cera.\nEsistono numerosi stili di pittura parietale,i pi\u00f9 famosi sono gli stili pompeiani, che coprono un arco dal II secolo a.C. al 79 d.C. Essi vengono tradizionalmente divisi in quattro stili, partendo dal I stile di stampo greco-sannitico a il IV stile di stampo neroniano. Ovviamente anche a Roma ci sono grandi esempi di questi quattro stilli pittorici Pompeiani.\nPittura su tavola.\nLa pittura su tavola era sicuramente praticata in tutto il Mediterraneo, ma i reperti pervenuteci sono molto rari e limitati unicamente a zone dove le condizioni climatiche hanno permesso la conservazione, come l'Egitto, in particolare la zona del Fayyum, da dove provengono numerosi ritratti funerari.\nPittura compendiaria.\nLa pittura compendiaria a Roma \u00e8 un tipo di pittura eseguita su oggettistica (per es. vasi o piatti). Essa \u00e8 molto veloce e stilizzata: il pennello sfiora solo velocemente il supporto, su cui \u00e8 stato fatto prima uno schizzo del disegno. Non vi \u00e8 marcatura dei contorni, tutto appare spontaneo."}
{"id": "1722515", "revid": "92650252", "url": "https://it.wikipedia.org/wiki?curid=1722515", "title": "Aromatogramma", "text": "L'aromatogramma \u00e8 un esame effettuato in laboratorio per valutare la sensibilit\u00e0 di una specie batterica verso un determinato olio essenziale.\nQuesto esame viene effettuato con le stesse modalit\u00e0 dell'antibiogramma, ovvero seminando la specie batterica interessata in un terreno di coltura solido, e successivamente ponendo sulla sua superficie uno o pi\u00f9 dischetti di carta imbevuti con alcune gocce dell'olio essenziale da provare. Una volta fatto, si deve incubare il terreno alla temperatura e per il tempo necessari, dopodich\u00e9 si noteranno degli aloni pi\u00f9 o meno estesi di inibizione, ovvero zone di mancata crescita del microrganismo. L'estensione di tali aloni indica il potere battericida di ciascun olio essenziale.\nIn questo modo \u00e8 possibile confrontare i poteri battericidi di diversi tipi di oli essenziali nei confronti di una determinata specie batterica, cos\u00ec da stabilire quale di essi possa essere il pi\u00f9 efficace a debellare l'infezione operata da quel dato microrganismo.\nIndice aromatico.\nAttraverso l'esecuzione dell'aromatogramma si pu\u00f2 attribuire a ogni olio essenziale analizzato il proprio indice aromatico, che rappresenta il rapporto tra l'alone di inibizione dell'olio in analisi e l'alone che avrebbe un olio essenziale ideale, ovvero con potere battericida massimo, al quale \u00e8 attribuito un ideale valore pari a 1.\nAd esempio, l'olio essenziale del timo, che ha un potere battericida piuttosto elevato, ha un indice aromatico pari a 0,711, mentre quello di basilico, con potere antibatterico piuttosto blando, ha un indice aromatico pari a 0,012.\nL'indice aromatico \u00e8 anche detto \"indice origano\" in quanto l'olio essenziale di tale specie vegetale \u00e8 molto attivo e possiede un I.A. di poco inferiore a 1.\nComparabilit\u00e0 dei risultati di un aromatogramma.\nLe metodiche di lavoro in laboratorio per testare la concentrazione minima inibitoria (MIC) degli oli essenziali (ossia l'efficacia di inibizione) sono a oggi abbastanza diversificate, rendendo pi\u00f9 difficile comparare risultati ottenuti da laboratori diversi. \nInoltre l'aromatogramma misura l'efficacia di uno specifico lotto di olio essenziale (quello testato) e non dell'olio essenziale in genere. A differenza dei farmaci monomolecolari infatti, due oli essenziali provenienti dalla stessa specie, e addirittura dallo stesso chemiotipo, possono avere MIC molto diverse a seconda dell'area geografica di raccolta, del periodo di raccolta o della metodica di distillazione (o estrazione). Il valore di un aromatogramma \u00e8 quindi molto meno generalizzabile di quello di un antibiogramma. \nInfine esistono per gli aromatogrammi difficolt\u00e0 tecniche di valutazione superiori a quelle degli antibiogrammi: essendo gli olii essenziali idrofobi e i medium di crescita batterica idrofili, per effettuare l'aromatogramma \u00e8 necessario aggiungere delle sostanze che fungano da intermedi di solubilizzazione; tali sostanze aggiunte possono per\u00f2 interferire con l'efficacia dell'olio essenziale (aumentandola o diminuendola)."}
{"id": "1722524", "revid": "767487", "url": "https://it.wikipedia.org/wiki?curid=1722524", "title": "Ailinginae", "text": "Ailinginae \u00e8 una municipalit\u00e0 delle Isole Marshall senza popolazione stabile.\nLa municipalit\u00e0 \u00e8 costituita dall'omonimo atollo, costituito da 25 isolette, nella Catena delle Ralik, nell'Oceano Pacifico, a circa 16,09\u00a0km dall'atollo Rongelap, la terra emersa pi\u00f9 vicina.\nL'atollo \u00e8 costituito da una ampia laguna (105,96\u00a0km\u00b2). Le terre emerse, sono quasi a pelo d'acqua alzandosi di pochissimi metri sul livello del mare, nei punti pi\u00f9 alti. La larghezza totale dell'atollo \u00e8 27\u00a0km, per una lunghezza di 9\u00a0km. L'intero atollo \u00e8 circondato da reef.\nI due passaggi per entrare nella laguna sono \"Mogiri Pass\" e \"Eniibukku Pass\", larghi rispettivamente\n0,9 e 0,3\u00a0km.\nLa stagione delle piogge va da settembre a novembre.\nNome.\nLa municipalit\u00e0 \u00e8 stata chiamata in passato anche con i seguenti nomi:"}
{"id": "1722529", "revid": "729019", "url": "https://it.wikipedia.org/wiki?curid=1722529", "title": "Ralik", "text": "Il Ralik \u00e8 una catena di isole all'interno delle Isole Marshall. Ralik significa \"tramonto\". La popolazione totale delle isole Ralik fino al 1999 \u00e8 di 19.915.\nLista di atolli e isole isolate nella catena:"}
{"id": "1722530", "revid": "466539", "url": "https://it.wikipedia.org/wiki?curid=1722530", "title": "Isole Ratak", "text": "Le isole Ratak sono uno dei due arcipelaghi che compongono le Isole Marshall.\nStoria.\nLe Ratak furono colonizzate dai micronesiani probabilmente dopo il 1000 a.C. Alcune di esse vennero poi scoperte nel 1526 dal capitano spagnolo Alonso de Salazar e raggiunte circa tre anni dopo anche da \u00c1lvaro de Saavedra. Le isole, alcune delle quali all'epoca erano regni locali indipendenti, caddero in seguito sotto la sovranit\u00e0 spagnola. Una societ\u00e0 tedesca, la \"Compagnia della Nuova Guinea\", si insedi\u00f2 nelle Ralik verso il 1859, e il 22 ottobre 1885 il Secondo Reich acquist\u00f2 tutte le Marshall dalla Spagna. La compagnia amministr\u00f2 le isole ancora fino al 13 settembre 1886, quando l'area divenne prima un protettorato del Reich e in seguito, nel 1906, entr\u00f2 a far parte della Nuova Guinea tedesca.\nDurante la prima guerra mondiale, nell'ottobre 1914, l'area fu occupata dal Giappone, che ne ottenne anche l'amministrazione ufficiale per mandato della Societ\u00e0 delle Nazioni alla Conferenza di Versailles (1919). Nella seconda guerra mondiale l'arcipelago fu utilizzato come base militare giapponese, finch\u00e9 gli Stati Uniti conquistarono a loro volta la regione nel 1944. In seguito alla conquista, le isole caddero sotto la sovranit\u00e0 americana. Nel 1947 le Marshall, insieme alle Caroline, furono costituite dall'ONU in \"Amministrazione fiduciaria delle isole del Pacifico\" retta dagli stessi Stati Uniti. Nel maggio 1979 si costitu\u00ec ufficialmente il governo delle Isole Marshall, come forma di autonomia locale. Il 21 ottobre 1986 il paese ottenne l'indipendenza."}
{"id": "1722540", "revid": "111319", "url": "https://it.wikipedia.org/wiki?curid=1722540", "title": "Nuoto ai Giochi della XXV Olimpiade - 400 metri stile libero femminili", "text": "Hanno partecipato alle batterie di qualificazione 33 atlete: le prime 8 si sono qualificate per la finale A, le successive 8 invece si sono qualificate per la finale B.\nFinale A.\n28 luglio 1992"}
{"id": "1722541", "revid": "155634", "url": "https://it.wikipedia.org/wiki?curid=1722541", "title": "Judo ai Giochi della XXVIII Olimpiade - 100 kg maschile", "text": "La Categoria 100 kg (conosciuta anche come Pesi mezzo-massimi) \u00e8 stata la sesta categoria di peso alle Olimpiadi di Atene 2004. Hanno partecipato 33 atleti.\nLe gare si sono svolte il 19 agosto.\nPrimo turno.\nIl primo turno \u00e8 servito per ridurre a 32 il numero di judoka:\nRipescaggi.\nGli atleti eliminati dai 4 semifinalisti nei primi rounds del tabellone principale sono passati ai ripescaggi: questi incontri hanno stabilito i vincitori delle medaglie di bronzo."}
{"id": "1722542", "revid": "767487", "url": "https://it.wikipedia.org/wiki?curid=1722542", "title": "Canoa/kayak ai Giochi della XXVIII Olimpiade - K1 500 metri femminile", "text": "Batterie.\nHanno partecipato alle batterie di qualificazione 23 atlete, suddivise in 3 batterie di qualificazione: le prime di ogni batteria si sono qualificate direttamente per la finale e le successive sei per le semifinali; do conseguenza solamente due atlete sono state eliminate al primo turno.\n24 agosto 2004\nSemifinali.\nLe prime tre atlete di ogni semifinale si sono qualificate per la finale.\n26 agosto 2004\nFinale.\n28 agosto 2004"}
{"id": "1722543", "revid": "155634", "url": "https://it.wikipedia.org/wiki?curid=1722543", "title": "Pugilato ai Giochi della XXVIII Olimpiade - Pesi welter", "text": "La categoria dei Pesi welter \u00e8 stata la settima categoria per peso ad Atene 2004, limitata agli atleti di peso inferiore ai 69 kg.\nHanno partecipato 28 atleti."}
{"id": "1722544", "revid": "1718925", "url": "https://it.wikipedia.org/wiki?curid=1722544", "title": "Scherma ai Giochi olimpici", "text": "La scherma \u00e8 presente ai Giochi olimpici sin dall'instaurazione ad stabilizzandosi sin dalle prime edizioni nelle tre discipline cardine attualmente in vigore: fioretto, sciabola e spada.Relativamente presto rispetto a gran parte delle altre discipline vi \u00e8 stata l'introduzione di un evento femminile (nel 1924 il fioretto; solo nel 1996 la spada e nel 2004 la sciabola). Agli eventi individuali sono stati quasi subito accostati anche eventi di squadra.\nDal 1996 al 2016 le competizioni olimpiche sono state: 6 individuali e 4 a squadre (su 6 disponibili), rispettando nel 2008, 2012 e 2016 una turnazione dei vari eventi a squadre in programma sia maschile che femminile. Dall'Olimpiade del 2020 sono presenti tutti i 12 eventi.\nMedagliere.\nStatistiche aggiornate a . In corsivo sono segnate le nazioni (o squadre) non pi\u00f9 esistenti.\nIl seguente medagliere non prende in considerazione gli eventi di .\nAlbo d'oro.\nAtleti plurimedagliati.\nLo schermidore pi\u00f9 medagliato \u00e8 l'italiano Edoardo Mangiarotti con un totale di 13 medaglie (6 d'oro, 5 d'argento e 2 di bronzo), mentre l'ungherese Alad\u00e1r Gerevich ha il record di vittorie con 7 ori.\nLa lista riguarda sia le gare individuali sia le gare a squadre ed \u00e8 ordinata per numero di medaglie totali."}
{"id": "1722547", "revid": "73843", "url": "https://it.wikipedia.org/wiki?curid=1722547", "title": "MG A", "text": "La MGA \u00e8 una vettura sportiva prodotta dalla MG, parte della British Motor Corporation, dal 1955 al 1962.\nStoria del modello.\nLa MGA ha sostituito le vecchie MG serie T e rappresent\u00f2 un cambio di rotta radicale rispetto alle vetture precedenti.\nLa progettazione risale al 1951, quando il progettista MG, Sidney \"Syd\" Enever, cre\u00f2 una carrozzeria in alluminio pi\u00f9 aerodinamica per la MG TD che George Phillips avrebbe schierato alla 24 Ore di Le Mans. Alla maratona francese la vettura di Phillips e Alan Rippon si ritir\u00f2 per un guasto al motore ma dopo aver condotto la propria classe ed evidenziato il problema principale con questa vettura, cio\u00e8 la posizione di guida; il busto del pilota era quasi completamente fuori dalla carrozzeria a causa dell'ingombrante telaio TD.\nPer risolvere il problema nel 1952 Syd Enever progett\u00f2 un nuovo telaio pi\u00f9 basso ed efficiente che desse una migliore posizione al guidatore e costru\u00ec il prototipo EX 175 da mostrare al presidente della BMC Leonard Lord. Tuttavia egli decise di non metterla in produzione preferendole la pi\u00f9 \"tradizionale\" MG TF, restyling della MG serie-T degli anni '30, principalmente perch\u00e9 due settimane prima aveva firmato un accordo con Donald Healey per produrre la Austin-Healey.Ma i progettisti MG non si arresero e costruirono il successivo prototipo EX 182, molto vicino alla futura MGA di produzione, per competere alla 24 ore di Le Mans 1955. Dei tre prototipi MGA iscritti alla maratona francese due finirono la gara posizionandosi al 12\u00ba e 17\u00ba posto assoluto, dimostrando il valore della nuova auto, mentre la terza ebbe un incidente ferendo gravemente il pilota Dick Jacobs.\nNel 1955 le vendite deludenti della \"tradizionale\" MG TF fece cambiare idea alla dirigenza BMC che decise di mettere in produzione il nuovo modello. La vettura, che inizialmente doveva essere battezzata con la lettera successiva alla T, U A, era cos\u00ec diversa dai vecchi modelli che fu chiamata pi\u00f9 semplicemente MGA; \"1st of a new line\u01c3, la prima di una nuova linea\", per citare la pubblicit\u00e0 dell'epoca. Sulla MGA venne montata anche una nuova serie di motori, non pi\u00f9 i serie XPAG delle serie T originariamente a lei destinati, ma i nuovi serie B dalla BMC che consentirono anche di abbassare la linea del cofano grazie alle dimensioni pi\u00f9 compatte.\nMGA 1500.\nLa prima versione, la \"MGA 1500\", \u00e8 stata lanciata ufficialmente al Salone dell'automobile di Francoforte del 1955.\nSu quella che \u00e8 una spider con telaio a longheroni, carrozzeria in acciaio e trazione posteriore \u00e8 montato un motore 4 cilindri in linea serie B 1489 cm\u00b3 derivato dalla berlina MG Magnette che sviluppava 68 CV (51 kW) accoppiato ad un cambio a 4 marce. Lo sterzo \u00e8 a cremagliera e le sospensioni anteriori sono a ruote indipendenti mentre al posteriore a ponte rigido con molle a balestra. Tutte le ruote montavano freni a tamburo Lockheed ma si poteva scegliere tra ruote a raggi o cerchi in acciaio.\nNel 1956 gli strumenti vennero ridisegnati e venne offerto un hard-top come optional di fabbrica, prima realizzato in alluminio, poi in fibra di vetro ricoperto di vinile nero. Nel novembre 1956 venne lanciata la versione Coup\u00e9, con linea identica a quella della roadster con l'hard-top montato, caratterizzata in pi\u00f9 da rivestimenti migliori, finestrini discendenti e maniglie delle porte esterne.\nNel 1957 il motore venne potenziato a 72 CV (54 kW) e, compresa la versione coup\u00e9, la produzione totale della MGA 1500 raggiunse le 58.750 unit\u00e0.\nMGA 1600 Twin Cam.\nNel 1958 entr\u00f2 in commercio la versione ad alte prestazioni della MGA, la Twin Cam. Sullo stesso motore serie B venne montata una nuova testata bialbero in alluminio per ottenere 108 CV (82 kW) con rapporto di compressione 9,9:1. Furono montati anche quattro freni a disco Dunlop insieme a cerchi con fissaggio a gallettone simili a quelli delle Jaguar D-Type da competizione (non furono mai montati cerchi a raggi sulle Twin Cam). Esternamente, a parte le ruote, l'unico modo per distinguerle dalle normali MGA era un logo \"Twin-Cam\" vicino allo sfogo d'aria ai lati del cofano\nAll'interno il cruscotto venne rivestito di vinile e vennero montati sedili \"De Luxe\", pi\u00f9 comodi dei precedenti, mentre su tutte le MGA venne montano un cofano leggermente pi\u00f9 grande e fu possibile montare i sedili \"De Luxe\" a richiesta.\nIl motore era noto per i suoi problemi di affidabilit\u00e0 e ci\u00f2 penalizz\u00f2 le vendite che non ebbero mai il successo sperato. Ironia della sorte, l'origine del problema fu scoperto solo dopo che la produzione fu terminata e molte Twin Cam restaurate sono oggi pi\u00f9 affidabili di allora con un rapporto di compressione ridotto a 8,3:1 e potenza di 100 CV. La produzione termin\u00f2 nel 1960 dopo che furono prodotte 2.111 unit\u00e0.\nMGA 1600.\nNel maggio del 1959 nacque la \"MGA 1600\" con motore da 80 CV e cilindrata aumentata a 1588 cm\u00b3 e con freni a disco Lockheed.\nEsternamente la vettura era molto simile alla MGA 1500, ma con alcune piccole differenze: indicatori di direzione anteriori ambra o bianchi (a seconda del mercato) condivisi con luci di posizione bianche, fanali posteriori separati dagli indicatori di direzione, finestrini laterali scorrevoli smontabili e scritta \"1600\" sul bagagliaio e sul cofano. Furono prodotte 31.501 unit\u00e0 in meno di tre anni.\nFurono prodotte 70 roadster e 12 coup\u00e9 \"MGA\" \"1600 De Luxe,\" un allestimento basato sulle restanti scocche Twin Cam, uscita nel frattempo dalla produzione, dotati del normale motore 1.6 litri monoalbero.\nMGA 1600 Mark II.\nNel 1961 vennero lanciate le versioni \"1600 Mark II\" e \"1600 Mark II De-Luxe,\" con motore da 90 CV la cui cilindrata fu portata a 1622 cm\u00b3 aumentando l'alesaggio da 75,4 mm a 76,2 mm e un rapporto al ponte pi\u00f9 alto che rese la guida pi\u00f9 rilassata alle alte velocit\u00e0. Su questa versione cambiarono alcuni dettagli estetici che fecero perdere un po' di fascino alla vettura e ne appesantirono la linea. Infatti gli elementi della calandra anteriore cromata, che prima seguivano il profilo del frontale della vettura, ora erano invece verticali, creando un effetto che fu definito \"a scalino\" e e dietro venne installata una nuova fanaleria orizzontale e non pi\u00f9 verticale che seguiva la curva del parafango. All'interno vennero installati i punti di attacco per le cinture di sicurezza e il cruscotto venne rifinito in vinile. Furono prodotte 8.198 unit\u00e0 nella versione roadster e 521 unit\u00e0 nella versione coup\u00e9. Furono prodotte anche 290 versioni roadster De Luxe Mark II e 23 versioni coup\u00e9 De Luxe Mark II.\nNel mese di luglio 1962 \u00e8 stata sostituita dalla MG B. In questo periodo la BMC ha venduto 101.081 MGA di tutte le varianti, la stragrande maggioranza delle quali sono state esportate, soprattutto negli USA; con sole 5.869 vetture vendute nel mercato interno, la MGA ha la pi\u00f9 alta percentuale di esportazione di qualsiasi altra auto britannica."}
{"id": "1722550", "revid": "198326", "url": "https://it.wikipedia.org/wiki?curid=1722550", "title": "Abbondanza naturale", "text": ""}
{"id": "1722557", "revid": "1573940", "url": "https://it.wikipedia.org/wiki?curid=1722557", "title": "Cepola macrophthalma", "text": "La cepola \"(Cepola macrophthalma\" ), \u00e8 un pesce marino appartenente alla famiglia Cepolidae.\nDistribuzione e habitat.\nQuesta specie \u00e8 diffusa nell'Atlantico orientale, dalle Isole Britanniche fino al Senegal e nel Mar Mediterraneo. Nei mari italiani e nel Mediterraneo \u00e8 comune. Nel mar del Nord \u00e8 molto rara. Vive prevalentemente sui fondali fangosi, tra i 15 e i 400 metri di profondit\u00e0, di solito tra 40 e 100.\nDescrizione.\n\"C. macrophtalma\" ha corpo estremamente allungato e fortemente compresso ai fianchi, a forma di nastro che si assottiglia verso la coda. La testa \u00e8 abbastanza piccola rispetto al corpo, gli occhi sono grandi e la bocca \u00e8 ampia, obliqua, rivolta verso l'alto \u00e8 provvista di lunghi denti ricurvi. Le pinne pettorali e le pinne ventrali sono di modeste dimensioni. La pinna dorsale \u00e8 lunga, parte da appena dietro la testa e giunge fino al peduncolo caudale, cos\u00ec come l'anale che per\u00f2 ha la sua origine pi\u00f9 indietro. La pinna caudale \u00e8 sottile e porta alcuni raggi liberi, non \u00e8 unita alla dorsale e all'anale. La livrea prevede una colorazione uniforme rosa salmone carica, pi\u00f9 chiara sul ventre. Le pinne dorsale e anale sono gialle; caratteristica \u00e8 una macchia rossa posizionata nella parte anteriore della pinna dorsale. La pinna caudale \u00e8 rossastra.\nRaggiunge una lunghezza massima di 80\u00a0cm ma di solito si attesta sui 40.\nBiologia.\nVive infossato nel fango in una tana verticale, da cui esce talvolta per cacciare. Pu\u00f2 essere gregario o solitario.\nRiproduzione.\nSi riproduce in primavera, uova e larve sono pelagiche. I giovanili sono di colore giallo, presentano alcune spine sulla testa e hanno il corpo proporzionalmente meno allungato degli adulti.\nAlimentazione.\nSi nutre prevalentemente di crostacei la sua dieta per\u00f2 comprende anche chetognati.\nPredatori.\n\u00c8 preda abituale di vari pesci (\"Coryphaena hippurus, Trisopterus minutus\", Lophiidae, \"Merluccius merluccius e Zeus faber\").\nPesca.\nViene catturato abbondantemente con le reti a strascico; le sue carni sono apprezzate esclusivamente per la zuppa di pesce o la frittura di paranza, di cui \u00e8 elemento comune."}
{"id": "1722560", "revid": "729019", "url": "https://it.wikipedia.org/wiki?curid=1722560", "title": "M\u00f6rby centrum (metropolitana di Stoccolma)", "text": "M\u00f6rby centrum \u00e8 una stazione della metropolitana di Stoccolma.\n\u00c8 collocata all'interno dell'omonimo centro commerciale da cui trae nome, il quale \u00e8 situato a sua volta sul territorio del comune di Danderyd, a nord della capitale svedese. La stazione rappresenta un capolinea della linea rossa T14, contiguo alla fermata di Danderyds sjukhus sul tracciato della rete metroviaria locale.\nUna prima parte dell'odierno centro commerciale fu costruita nel 1961, ma negli anni seguenti vennero effettuate espansioni. Lo stabile ha trovato la definitiva dimensione di centro commerciale nell'anno 1977: poco pi\u00f9 tardi divenne operativa anche la metropolitana, aperta ufficialmente il 29 gennaio 1978 in concomitanza con l'inaugurazione del tratto tra M\u00f6rby centrum e Universitetet.\nLa piattaforma \u00e8 sotterranea e giace ad una profondit\u00e0 di 20-22 metri sotto il livello del suolo, mentre l'ingresso si trova all'interno del centro commerciale stesso. La stazione, progettata dagli architetti Michael Granit e Per H. Reimers, \u00e8 stata decorata con pitture dagli artisti Karin Ek e G\u00f6sta Wessel.\nL'utilizzo medio quotidiano durante un normale giorno feriale \u00e8 pari a 7.300 persone circa."}
{"id": "1722562", "revid": "78273", "url": "https://it.wikipedia.org/wiki?curid=1722562", "title": "Morby centrum", "text": ""}
{"id": "1722570", "revid": "79520", "url": "https://it.wikipedia.org/wiki?curid=1722570", "title": "Hurgada", "text": ""}
{"id": "1722571", "revid": "15484885", "url": "https://it.wikipedia.org/wiki?curid=1722571", "title": "Salvadoregni", "text": ""}
{"id": "1722572", "revid": "438678", "url": "https://it.wikipedia.org/wiki?curid=1722572", "title": "Les biches - Le cerbiatte", "text": "Les biches - Le cerbiatte (\"Les biches\") \u00e8 un film del 1968 diretto da Claude Chabrol.\nIl film \u00e8 stato presentato al Festival di Berlino, dove St\u00e9phane Audran ha vinto l'Orso d'argento per la migliore attrice.\nTrama.\nA Parigi, sul Pont des Arts, la bella e ricca Fr\u00e9d\u00e9rique incontra casualmente la giovane Why, un'artista di strada che dipinge soprattutto cerbiatte. Fr\u00e9d\u00e9rique seduce la ragazza e la convince a trasferirsi nella sua villa a Saint Tropez, dove vivono anche i suoi due amici Rob\u00e9que e Riais, entrambi omosessuali. Tra le due tutto sembra andare per il meglio fino a quando Why, durante una festa, conosce l'architetto Paul Thomas. I due se ne vanno, seguiti da Rob\u00e9que e Riais su richiesta di Fr\u00e9d\u00e9rique, e trascorrono la notte insieme. Fr\u00e9d\u00e9rique, gelosa dell'intimit\u00e0 creatasi tra i due, va a trovare Paul e riesce a sedurlo, intrecciando una relazione con lui. La donna invita quindi l'uomo a trasferirsi da lei e caccia dalla villa Rob\u00e9que e Riais. Segue un periodo di convivenza a tre, una condizione prima sofferta ma poi accettata da Why, che finisce per provare i medesimi sentimenti sia per Paul che per Fr\u00e9d\u00e9rique. Quest'ultima, tuttavia, comincia a non sopportare la presenza della ragazza e, trovando come pretesto gli impegni di Paul, decide di lasciarla e di seguire l'uomo a Parigi.\nA questo punto la situazione precipita: Why, che non intende perdere Paul e Fr\u00e9d\u00e9rique, si reca a sua volta a Parigi nella casa di Fr\u00e9d\u00e9rique, trovandovi solo lei. Why confessa quindi il suo amore per lei e per Paul, dichiarando di non poter pi\u00f9 stare senza di loro e di voler continuare a vivere con i due sotto lo stesso tetto. Fr\u00e9d\u00e9rique, disgustata, afferma di provare ribrezzo per le parole della ragazza e le intima di andarsene. Why allora prende qualcosa dalla borsa e si avvicina a Fr\u00e9d\u00e9rique che \u00e8 davanti a un grande specchio e si sta mettendo il rossetto. La ragazza le dice di temere e la colpisce alla schiena con un pugnale, uccidendola all'istante. Why, ormai completamente folle, dice di essere la copia perfetta della donna e che perci\u00f2 non pu\u00f2 farle una colpa se si \u00e8 innamorata di lei e, di conseguenza, di Paul. La ragazza indossa quindi il cappotto che Fr\u00e9d\u00e9rique portava quando si sono conosciute al Pont des Arts e si sdraia sul letto, aspettando il ritorno di Paul."}
{"id": "1722573", "revid": "8596", "url": "https://it.wikipedia.org/wiki?curid=1722573", "title": "Les biches - Cerbiatte", "text": ""}
{"id": "1722575", "revid": "767487", "url": "https://it.wikipedia.org/wiki?curid=1722575", "title": "St\u00e9phane, una moglie infedele", "text": "St\u00e9phane, una moglie infedele (\"La femme infid\u00e8le\") \u00e8 un film del 1969 scritto e diretto da Claude Chabrol, con St\u00e9phane Audran, Michel Bouquet e Maurice Ronet.\nNe \u00e8 stato realizzato un remake nel 2002, \"L'amore infedele - Unfaithful\", diretto da Adrian Lyne, con Richard Gere, Diane Lane e Olivier Martinez.\nTrama.\nCharles e St\u00e9phane (H\u00e9l\u00e8ne nella versione originale) sono una coppia altoborghese, sposata da undici anni, hanno un figlio e vivono in campagna fuori Parigi. Sotto l'apparenza di un'unione perfetta, Charles nutre dei sospetti verso St\u00e9phane e teme d'essere tradito. Un giorno, casualmente, Charles scopre che la moglie ha mentito sui suoi appuntamenti in citt\u00e0: ossessionato dal dubbio, incarica un investigatore privato di spiarne i movimenti. Conclusa l'indagine, apprende che la moglie s'incontra tre volte la settimana con lo scrittore Victor P\u00e9gala.\nAll'insaputa di lei, Charles si reca a casa dell'uomo, raccontandogli che la loro \u00e8 una coppia aperta, di non essere mosso da risentimenti e gli chiede di mostrargli la casa. In camera da letto, scopre che St\u00e9phane ha regalato all'amante un oggetto che le aveva comprato per festeggiare l'anniversario di matrimonio. Scosso dall'ira, colpisce Victor e l'uccide, poi meticolosamente cancella le tracce del suo passaggio e getta il corpo di Victor in un canale. Nei giorni seguenti, St\u00e9phane \u00e8 turbata dalla misteriosa assenza dell'amante e riceve una visita della polizia. Il cerchio si stringe intorno a Charles, ma quando St\u00e9phane trova una foto di Victor in una tasca della giacca del marito e capisce allora cos'ha compiuto il marito per amore, decide di farla sparire e non rivelare nulla alla polizia.\nRiconoscimenti.\n\u00c8 stato inserito fra i miglior film stranieri ai National Board of Review Awards 1969."}
{"id": "1722576", "revid": "767487", "url": "https://it.wikipedia.org/wiki?curid=1722576", "title": "Uccider\u00f2 un uomo", "text": "Uccider\u00f2 un uomo (\"Que la b\u00eate meure\") \u00e8 un film del 1969 diretto da Claude Chabrol.\nTrama.\nIl piccolo Michel, figlio di Charles Th\u00e9nier, scrittore di racconti per l'infanzia, viene travolto e ucciso da un'auto pirata. Vedovo e solo, il padre giura a se stesso di ritrovare il colpevole e di fargli pagare il suo delitto con la vita. Da quel momento, annotandone in un diario le tappe, egli comincia la sua segreta caccia all'uomo. Il caso vuole che a fornirgli una traccia concreta sia un vecchio contadino, incontrato lungo una strada di campagna. Secondo il racconto di questi il giorno in cui fu ucciso il bambino si impantan\u00f2 da quelle parti una grossa auto sportiva, con a bordo un uomo e una donna: lei sconvolta, lui violento, urtato dalla sue lacrime. La donna, H\u00e9l\u00e8ne, \u00e8 una nota attrice televisiva; Charles la rintraccia, la frequenta, giunge fino all'uomo cos\u00ec intensamente cercato: Paul, cognato della donna. Ospite, con H\u00e9l\u00e8ne, in casa sua, Charles si accorge che l'uomo, abietto, meschino e brutale, \u00e8 odiato anche dai suoi familiari: lo stesso suo figlio, Maurice, si augura di avere la forza d'ucciderlo. Paul, per\u00f2, \u00e8 anche un indiscreto, scopre il diario di Charles e le sue intenzioni, si premunisce consegnando il quaderno a un notaio: se gli accadr\u00e0 di essere ucciso, si sapr\u00e0 chi sar\u00e0 stato il colpevole. Invitato ad andarsene, Charles si allontana con H\u00e9l\u00e8ne. La sera stessa, la televisione diffonde la notizia che Paul \u00e8 stato avvelenato ed \u00e8 morto fra atroci sofferenze. Lo scrittore viene dichiarato in arresto, ma scagionato da Maurice, che dichiara di essere stato lui ad uccidere il padre. In una lettera a H\u00e9l\u00e8ne, per\u00f2, Charles, dichiara che Maurice \u00e8 innocente: per parte sua, egli scomparir\u00e0 per sempre."}
{"id": "1722578", "revid": "287204", "url": "https://it.wikipedia.org/wiki?curid=1722578", "title": "Lethwei", "text": "Il pugilato birmano prende il nome di lethwei o \"Myanma yuya louvi\"; la sua versione sportiva \u00e8 anche chiamata, dagli anni Sessanta, 'bando kickboxing.\nDefinizione.\nQuesta pratica di scherma con mani e piedi nudi risalirebbe al III secolo, quando i monaci avevano la necessit\u00e0 sia di difendersi sia di intrattenersi. \u00c8 un pugilato detto \"marziale\", in quanto prende in prestito, dall'eredit\u00e0 tecnica dal guerriero birmano, tutta la sua abilit\u00e0 e strategia. Divenne popolare a partire dall'XI secolo sotto i Re Anawratha, con combattimenti plurietnici senza alcuna regola e di violenza senza misura. Il modo di affrontarsi \u00e8 molto specifico: tiene conto molto spesso del comportamento animale e ha pochi tratti in comune con le altre pratiche orientali.\nRegolamento: il pugilato birmano o \"superlativo\" dei pugilati.\nStoricamente, l'incontro veniva diretto da due arbitri all'interno di un cerchio, dove era autorizzata ogni forma di percussione e di proiezione. L'era moderna ha introdotto le regole del pugilato occidentale, prima di tutto i guanti, poi le protezioni, a seguire le riprese e il quadrato (\"ring\"). Il bagaglio tecnico del combattente \u00e8 molto ampio e le sue pratiche si ispirano alle esperienze di combattimento birmane; al suo interno sono presenti numerose azioni spettacolari, in particolare le tecniche volanti, e le tecniche di marcia su scala. Nel passato, il pugilato birmano tradizionale era l'antitesi del Thaing, a causa del suo aspetto brutale; oggi non \u00e8 pi\u00f9 cos\u00ec, poich\u00e9 \u00e8 inquadrato in regole moderne, per cui pu\u00f2 essere anche piacevole a vedersi.\nCaratteristiche tecniche: \"tutto il corpo \u00e8 un'arma\".\nNove tecniche tradizionali, formano la pratica del pugilato birmano. Le caratteristiche tecniche del lethwei tengono conto di tre componenti principali: le armi utilizzate, gli scopi e le distanze di combattimento. Troviamo: \nPer poter ricordare facilmente le strategie da adottare durante il combattimento il pugile deve memorizzare un insieme di relativamente semplici principi. Per esempio: \nParticolarit\u00e0 culturali del lethwei.\nTradizionalmente il combattimento si svolgeva all'interno in un cerchio. Nei villaggi birmani, ancora nel XXI secolo, questo combattimento ha mantenuto il suo carattere ancestrale. Solo la presenza di un quadrato (\"ring\") occidentale sembra essere segno di modernit\u00e0.\nL'incontro \u00e8 diretto da due arbitri, per potere meglio separare i protagonisti, ed \u00e8 valutato da sei giudici. Tutte le tecniche sono autorizzate: si pu\u00f2 persino colpire l'avversario a terra. I pugili combattono sfide molto lunghe. Le riprese sono intervallate da riposi completi, durante i quali si svolgono altri incontri. L'attrezzatura \u00e8 sommaria: pantaloncini da pugilato, mani bendate, conchiglia di protezione ai genitali, paradenti.\nIl Lethwei yay.\n\u00c8 la danza guerriera eseguita all'inizio di combattimento, come dimostrazione di abilit\u00e0 e coraggio; alla fine della danza, con le braccia incrociate, il pugile si colpisce ciascuna delle sue spalle con la mano opposta, in modo da annunciare che \u00e8 pronto a combattere; viene eseguita, al termine del combattimento, anche una danza di vittoria dopo che i giudici hanno decretato il vincitore.\nIl Lekkha Moun.\nConsiste nella presentazione delle armi utilizzate dallo stesso pugile durante il combattimento di lethwei: il pugile colpisce con la sua mano aperta l'arma opposta; la presentazione si effettua dall'alto in basso, inizialmente coi pugni ed i gomiti, poi con le ginocchia ed infine con i piedi."}
{"id": "1722580", "revid": "767487", "url": "https://it.wikipedia.org/wiki?curid=1722580", "title": "All'ombra del delitto", "text": "All'ombra del delitto (\"La Rupture\") \u00e8 un film del 1970 diretto da Claude Chabrol.\nTrama.\nBrutalizzata dal marito Charles, un tossicomane che, in un impeto di rabbia ha colpito e ferito il loro bambino, H\u00e9l\u00e8ne decide di divorziare portando via con s\u00e9 il piccolo Michel. Ma il suocero, un uomo ricco e potente che incolpa H\u00e9l\u00e8ne di essere lei la causa dei problemi di Charles, \u00e8 deciso a vincere la causa per la custodia del nipote. Mentre il bambino si trova in ospedale, H\u00e9l\u00e8ne prende in affitto una stanza in una casa vicina. Il suocero, allora, assume Paul, un conoscente, per gettare discredito sulla nuora. Paul, che ha sempre bisogno di denaro, accetta e, insieme a Sonia, la sua amante, progetta di rovinare la reputazione e la vita di H\u00e9l\u00e8ne.\nProduzione.\nIl film fu una co-produzione franco-italo-belga, prodotto da Cin\u00e9 Vog Films, Euro International Film (EIA) e Les Films de la Bo\u00e9tie, una societ\u00e0 fondata negli anni sessanta da Andr\u00e9 G\u00e9nov\u00e8s, produttore di numerosi film di Chabrol.\nIl film venne girato a Bruxelles e a Parigi.\nDistribuzione.\nIn Francia, venne distribuito dalla Gaumont che lo fece uscire in sala il 26 agosto 1970. Nel 1971, il film fu distribuito in Svezia (13 aprile), Danimarca (29 ottobre) e Finlandia dalla ABC-Kinot il 19 novembre. Nel 1972, usc\u00ec nel Regno Unito. Fu trasmesso per la prima volta in tv il 17 gennaio 1972 in Germania Ovest. Il 4 ottobre 1973, fu presentato al New York Film Festival e il 25 novembre 1997 al Festival internazionale del cinema di Salonicco."}
{"id": "1722584", "revid": "767487", "url": "https://it.wikipedia.org/wiki?curid=1722584", "title": "Sul far della notte", "text": "Sul far della notte (\"Juste avant la nuit\") \u00e8 un film del 1971 diretto da Claude Chabrol.\nTrama.\nLaura, amante di Charles Masson, lo provoca a simulare il suo strangolamento durante uno dei loro giochi erotici. Charles per\u00f2 strangola davvero Laura. Fran\u00e7ois, il migliore amico di Charles e marito di Laura, scopre la situazione ed interviene."}
{"id": "1722586", "revid": "767487", "url": "https://it.wikipedia.org/wiki?curid=1722586", "title": "Dieci incredibili giorni (film)", "text": "Dieci incredibili giorni \u00e8 un film del 1971 diretto da Claude Chabrol.\nIl soggetto \u00e8 tratto dall'omonimo romanzo poliziesco di Ellery Queen del 1948."}
{"id": "1722588", "revid": "438678", "url": "https://it.wikipedia.org/wiki?curid=1722588", "title": "Trappola per un lupo", "text": "Trappola per un lupo (\"Docteur Popaul\") \u00e8 un film del 1972 diretto da Claude Chabrol.\nTrama.\nMedico di provincia spregiudicato seduttore di donne brutte, tradisce la moglie bruttina, sposata solo per far carriera, con la bella cognata. Finito con le gambe rotte all'ospedale per un incidente d'auto, quando un medico amico gli comunica che ha perduto la virilit\u00e0, tenta il suicidio. L'aiuta la moglie che gli confessa di essere l'amante dell'amico."}
{"id": "1722591", "revid": "767487", "url": "https://it.wikipedia.org/wiki?curid=1722591", "title": "Sterminate &quot;Gruppo Zero&quot;", "text": "Sterminate \"Gruppo Zero\" (\"Nada\") \u00e8 un film del 1974 diretto da Claude Chabrol.\nIl soggetto \u00e8 tratto dal romanzo \"Nada\" di Jean-Patrick Manchette del 1972.\nTrama.\nUn gruppo di terroristi di estrema sinistra rapisce l'ambasciatore statunitense a Parigi, con l'intenzione di farsi pagare un enorme riscatto e compiere un'azione politica eclatante, anche perch\u00e9 il rapimento avviene in una casa di piacere frequentata da ministri e coperta dalla polizia. Non sanno che l'ingresso a quella casa \u00e8 controllato e filmato da un gruppo di estrema destra colluso con i servizi segreti francesi. Anche la loro azione \u00e8 stata filmata, e inoltre vi sono scappati anche due morti.\nIl filmato viene ceduto alla polizia in cambio di alcuni favori politici e cos\u00ec i terroristi vengono tutti identificati. Pensandosi invece al sicuro questi si rifugiano in un casolare di campagna, pronti comunque ad arrendersi e non usare le armi nel caso venissero scoperti. Invece su indicazione del presidente della Repubblica, il ministro degli interni guida un'operazione tesa a ucciderli tutti, sacrificando anche l'ambasciatore. La morte di quest'ultimo per mano dei terroristi avrebbe fatto cadere la popolarit\u00e0 dei terroristi di sinistra presso l'opinione pubblica. Al termine della strage il presidente chiede al ministro di fare da capo espiatorio, perch\u00e9 l'opinione pubblica nonostante la morte dell'ambasciatore continua a simpatizzare per i terroristi, e uno di questi, essendo riuscito a scappare, potrebbe far conoscere la vera dinamica dei fatti.\nNon volendo diventare il capro espiatorio e al contempo volendo eliminare l'ultimo testimone della strage, il ministro tenta una trappola verso l'unico terrorista che si \u00e8 salvato. Questo invece riesce a registrare la sua versione dei fatti e farla avere alla stampa."}
{"id": "1722592", "revid": "767487", "url": "https://it.wikipedia.org/wiki?curid=1722592", "title": "Una gita di piacere", "text": "Una gita di piacere (\"Une partie de plaisir\") \u00e8 un film del 1975 diretto da Claude Chabrol.\nIl film, parzialmente autobiografico, \u00e8 scritto e interpretato da Paul G\u00e9gauff oltre che da sua moglie Dani\u00e8le e da sua figlia Clemence. Distribuito anche con il titolo \"Una partita di piacere\".\nTrama.\nPhilippe e Esther sono una coppia felice e hanno una figlia, \u00c9lise. Philippe decide che lui e sua moglie devono avere rapporti extraconiugali che si racconteranno."}
{"id": "1722594", "revid": "438678", "url": "https://it.wikipedia.org/wiki?curid=1722594", "title": "Profezia di un delitto (film 1976)", "text": "Profezia di un delitto (\"Les magiciens\") \u00e8 un film del 1976 diretto da Claude Chabrol tratto dal romanzo \"Initiation au meurtre\" di Frederic Dard."}
{"id": "1722598", "revid": "2014155", "url": "https://it.wikipedia.org/wiki?curid=1722598", "title": "Cristiano Alberto di Brandeburgo-Ansbach", "text": "Biografia.\nCristiano era figlio di Giovanni Federico e della moglie Giovanna Elisabetta di Baden-Durlach. Cristiano divent\u00f2 Principe ereditario con la morte del fratello maggiore, avvenuta all'et\u00e0 di due anni. \nCona la morte del padre, nel 1686, divenne margravio del principato, ma considerato che era ancora minorenne venne posto sotto la tutela di un consiglio. Cristiano, per\u00f2, mor\u00ec prima di raggiungere la maggiore et\u00e0, senza essersi sposato e senza avere discendenti. Venne succeduto dal fratello Giorgio Federico."}
{"id": "1722609", "revid": "1113146", "url": "https://it.wikipedia.org/wiki?curid=1722609", "title": "Aleksej Konstantinovi\u010d Tolstoj", "text": "Fu cugino di secondo grado di Lev Nikolaevi\u010d Tolstoj. \nBiografia.\nNato nella famiglia Tolstoj, gi\u00e0 famosa per l\u2019onorato contributo militare che i suoi membri apportarono durante le Guerre Napoleoniche, ebbe una vita agiata. Viaggi\u00f2 molto per l\u2019Europa occidentale, e ci\u00f2 gli diede modo di entrare in contatto con le correnti letterarie del tempo, nello specifico con il Romanticismo, che fu cruciale per i suoi primi racconti. Fu nipote di A.A. Perkovskij, che con lo pseudonimo di A. Pogorelskij raggiunse una certa notoriet\u00e0 letteraria. Quest\u2019ultimo rappresent\u00f2 un grande esempio incoraggiando il giovane Tolstoj nel suo approccio alla produzione letteraria, specie per quanto riguarda il genere del fantastico. Tolstoj, amico stretto dello zar Alessandro II, scrisse spesso sotto lo pseudonimo di \u201cKoz\u2019ma Prutkov\u201d (D.S. Mirskij, Istorija Russkoij Literatury s orevneij\u0161ich vremen do 1925 goda, Trad. dall'inglese R. Grain., Overseas Publications Interchange Ltd, Londra 1992, p. 351-355. ), per il quale, con suoi tre cugini, cre\u00f2 una vera e propria identit\u00e0 fittizia con un nome e una biografia, secondo la quale sarebbe nato nel 1803 e morto nel 1863, dopo aver lavorato per il governo. Con questo pseudonimo egli scrisse per dieci anni, dal 1853 al 1863, poesie e prose satiriche. Nello specifico pubblic\u00f2 le sue opere sulla famosa rivista Sovremennik, fondata da Pu\u0161kin, che nel tempo si era avvalso della collaborazione di autori come Gogol\u2019 e Turgenev. (M. Sims, Dracula's Guest: A Connoisseur's Collection of Victorian Vampire Stories, Walker &amp; Company, New York 2010, p. 135)\nOpere in prosa.\nLa prosa artistica di Aleksej Konstantinovi\u010d Tolstoj consiste in sette racconti di varia lunghezza scritti tra i tardi anni 1830 e i primi anni 1840, che costituiscono le opere giovanili e quelle d'esordio dello scrittore, nonch\u00e9 nel romanzo storico \"Il principe Serebrjanyj\" (1840-1862).\nRacconti gotico-fantastici di spirito romantico:\nSchizzi di caccia:\nEssi sono fra i primi esempi di descrizione lirica e realistica della natura che anticipano il Turgenev di \"Memorie di un cacciatore\".\nRomanzo storico:\nIl Vampiro.\nUpyr\u2019 \u00e8 il debutto letterario dello scrittore, e fu letto a Pietroburgo nel salotto di V.A. Sollogub alla presenza di V.A. \u017dukovskij e V.F. Odoevskij il 9 Aprile 1841. (A.A. Karpov, A.K. Tolstoj in Russkaja Fantasti\u010deskaja Proza epochi romantizka, \u0418\u0437\u0434-\u0432\u043e \u041b\u0435\u043d\u0438\u0433\u0440\u0430\u0434\u0441\u043a\u043e\u0433\u043e \u0443\u043d\u0438\u0432\u0435\u0440\u0441\u0438\u0442\u0435\u0442\u0430, Leningrado, dalla versione online http://www.rusf.ru/rsf-XIX/tolstoi.htm)\nL\u2019uscita del racconto ebbe molte recensioni discordanti, ma qui riportiamo quella di Belinskij:\n\"\"\u042d\u0442\u0430 \u043d\u0435\u0431\u043e\u043b\u044c\u0448\u0430\u044f (...) \u043a\u043d\u0438\u0436\u043a\u0430 \u043d\u043e\u0441\u0438\u0442 \u043d\u0430 \u0441\u0435\u0431\u0435 \u0432\u0441\u0435 \u043f\u0440\u0438\u0437\u043d\u0430\u043a\u0438 \u0435\u0449\u0435 \u0441\u043b\u0438\u0448\u043a\u043e\u043c \u043c\u043e\u043b\u043e\u0434\u043e\u0433\u043e, \u043d\u043e \u0442\u0435\u043c \u043d\u0435 \u043c\u0435\u043d\u0435\u0435 \u0437\u0430\u043c\u0435\u0447\u0430\u0442\u0435\u043b\u044c\u043d\u043e\u0433\u043e \u0434\u0430\u0440\u043e\u0432\u0430\u043d\u0438\u044f, \u043a\u043e\u0442\u043e\u0440\u043e\u0435 \u043d\u0435\u0447\u0442\u043e \u043e\u0431\u0435\u0449\u0430\u0435\u0442 \u0432 \u0431\u0443\u0434\u0443\u0449\u0435\u043c. \u0421\u043e\u0434\u0435\u0440\u0436\u0430\u043d\u0438\u0435 \u0435\u0435 \u043c\u043d\u043e\u0433\u043e\u0441\u043b\u043e\u0436\u043d\u043e \u0438 \u0438\u0441\u043f\u043e\u043b\u043d\u0435\u043d\u043e \u044d\u0444\u0444\u0435\u043a\u0442\u043e\u0432; \u043d\u043e \u043f\u0440\u0438\u0447\u0438\u043d\u0430 \u044d\u0442\u043e\u0433\u043e \u0437\u0430\u043a\u043b\u044e\u0447\u0430\u0435\u0442\u0441\u044f \u043d\u0435 \u0432 \u043d\u0435\u0434\u043e\u0441\u0442\u0430\u0442\u043a\u0435 \u0444\u0430\u043d\u0442\u0430\u0437\u0438\u0438, \u0430 \u0441\u043a\u043e\u0440\u0435\u0435 \u0432 \u0435\u0435 \u043f\u044b\u043b\u043a\u043e\u0441\u0442\u0438, \u043a\u043e\u0442\u043e\u0440\u0430\u044f \u0435\u0449\u0435 \u043d\u0435 \u0443\u0441\u043f\u0435\u043b\u0430 \u0443\u043c\u0435\u0440\u0438\u0442\u044c\u0441\u044f \u043e\u043f\u044b\u0442\u043e\u043c \u0436\u0438\u0437\u043d\u0438 \u0438 \u0443\u0440\u0430\u0432\u043d\u043e\u0432\u0435\u0441\u0438\u0442\u044c\u0441\u044f \u0441 \u0434\u0440\u0443\u0433\u0438\u043c\u0438 \u0441\u043f\u043e\u0441\u043e\u0431\u043d\u043e\u0441\u0442\u044f\u043c\u0438 \u0434\u0443\u0448\u0438\". (Traduzione di L. Volta da V.S. Solov\u2019\u00ebv, cit. da V.G. Belinskij su \u201cUpyr\u2019\u201d, \u201cPrefazione\u201d, in A.K. Tolstoj, Il Vampiro, Elliot, Roma 2018, p. 7. [\u00abQuesto piccolo (...) libro manifesta tutti i segni di un talento ancora troppo giovane, ma non per questo meno notevole, che promette abbastanza per il futuro. il suo contenuto \u00e8 complicato e ricco di effetti; alla sua base tuttavia non vi \u00e8 una fantasia insufficiente, quanto un ardore che non ha potuto ancora moderarsi con l\u2019esperienza della vita ed equilibrarsi con le altre facolt\u00e0 dell\u2019anima.\u00bb])\nViene dunque gi\u00e0 visto del potenziale in Tolstoj: tuttavia il suo essere acerbo lo limita un po\u2019 nella descrizione delle esperienze della vita, a causa anche della giovane et\u00e0 dello scrittore, che all\u2019epoca di Upyr\u2019 aveva solo ventiquattro anni. \n\"\u0423\u043f\u044b\u0440\u044c\" - \u043f\u0440\u043e\u0438\u0437\u0432\u0435\u0434\u0435\u043d\u0438\u0435 \u0444\u0430\u043d\u0442\u0430\u0441\u0442\u0438\u0447\u0435\u0441\u043a\u043e\u0435, \u043d\u043e \u0444\u0430\u043d\u0442\u0430\u0441\u0442\u0438\u0447\u0435\u0441\u043a\u043e\u0435 \u0432\u043d\u0435\u0448\u043d\u0438\u043c \u043e\u0431\u0440\u0430\u0437\u043e\u043c: \u043d\u0435\u0437\u0430\u043c\u0435\u0442\u043d\u043e, \u0447\u0442\u043e\u0431 \u043e\u043d\u043e \u0441\u043a\u0440\u044b\u0432\u0430\u043b\u043e \u0432 \u0441\u0435\u0431\u0435 \u043a\u0430\u043a\u0443\u044e-\u043d\u0438\u0431\u0443\u0434\u044c \u043c\u044b\u0441\u043b\u044c, \u0438 \u043f\u043e\u0442\u043e\u043c\u0443 \u043d\u0435 \u043f\u043e\u0445\u043e\u0436\u0435 \u043d\u0430 \u0444\u0430\u043d\u0442\u0430\u0441\u0442\u0438\u0447\u0435\u0441\u043a\u0438\u0435 \u0441\u043e\u0437\u0434\u0430\u043d\u0438\u044f \u0413\u043e\u0444\u043c\u0430\u043d\u0430; \u043e\u0434\u043d\u0430\u043a\u043e \u0436 \u043e\u043d\u043e \u043c\u043e\u0436\u0435\u0442 \u043d\u0430\u0441\u044b\u0442\u0438\u0442\u044c \u043f\u0440\u0435\u043b\u0435\u0441\u0442\u044c\u044e \u0443\u0436\u0430\u0441\u043d\u043e\u0433\u043e \u0432\u0441\u044f\u043a\u043e\u0435 \u043c\u043e\u043b\u043e\u0434\u043e\u0435 \u0432\u043e\u043e\u0431\u0440\u0430\u0436\u0435\u043d\u0438\u0435, \u043a\u043e\u0442\u043e\u0440\u043e\u0435, \u043b\u044e\u0431\u0443\u044f\u0441\u044c \u0444\u0435\u0439\u0435\u0440\u0432\u0435\u0440\u043a\u043e\u043c, \u043d\u0435 \u0441\u043f\u0440\u0430\u0448\u0438\u0432\u0430\u0435\u0442: \u0447\u0442\u043e \u0432 \u044d\u0442\u043e\u043c \u0438 \u043a \u0447\u0435\u043c\u0443 \u044d\u0442\u043e?\" (V.G. Belinskij, Upyr\u2019. So\u010dinenie Krasnorogskogo. [\u00abIl Vampiro\" \u00e8 un'opera fantastica, ma fantastica nell'aspetto: impercettibile, in modo che nasconda dentro di s\u00e9 qualche pensiero, e quindi non assomiglia alle fantastiche creazioni di Hoffmann; tuttavia, pu\u00f2 saturarsi della bellezza della terribile immaginazione di tutti i giovani, che, mentre ammira i fuochi d'artificio, non chiede: cosa c'\u00e8 dentro e a cosa serve? \u00bb])\nImportante \u00e8 il viaggio, precedente alla scrittura del racconto, di Tolstoj in Italia. Tre anni prima, egli va a Como, e intraprende una breve storia d\u2019amore con la giovane Peppina, la figlia di un guardiano di Villa Raymond.(\u0410. Lirondelle, nota 7 in A.K. Tolstoj, Il Vampiro, cit., p. 54) Non \u00e8 quindi una coincidenza che questi aspetti biografici siano inseriti nel racconto: sia Peppina che Villa Raymond sono citati. In pi\u00f9, sia gli avvenimenti in Italia, sia il racconto, sono ambientati esattamente tre anni prima della presentazione del libro, creando una sovrapposizione biografia-letteratura che \u00e8 passata inosservata alla maggioranza dei lettori. Ci\u00f2 \u00e8 dovuto anche alla tarda confessione di Tolstoj alla moglie, cio\u00e8 nel 1872, data della lettera in cui egli racconta degli avvenimenti reali accaduti a Como. \nLa trama di Upyr\u2019 \u00e8 semplice: ad un ballo dell\u2019alta societ\u00e0 moscovita, il giovane Runevskij nota uno strano uomo, il quale lamenta di essersi imbattuto in alcuni ospiti ai quali funerali avrebbe partecipato. Essi si fingerebbero vivi per succhiare il sangue alle giovani fanciulle. Dopo alcune peripezie, lo strano uomo, il cui nome \u00e8 Rybarenko, racconta al protagonista di aver visitato Como e di aver trascorso delle notti nella casa del diavolo, Villa d\u2019Este. Essa sarebbe stata dimora di un certo don Pietro d\u2019Urgina, secondo la leggenda un avaro e crudele padrone di casa che avrebbe venduto l\u2019anima al diavolo. Una volta giunto a Villa d\u2019Este, Rybarenko con alcuni suoi amici sarebbero stati soggetti a visioni durante la notte che avrebbero messo in pericolo la loro vita e quella dei loro compagni. Ci\u00f2 mette in allerta Runevskij, ospite presso la casa di un presunto vampiro, che la notte precedente era stato testimone di strani accadimenti, come la presenza di un fantasma che lo perseguiter\u00e0 per le notti successive.\nIl racconto \u00e8 complesso e pieno di sotto trame ma, come sostiene Belinskij, difficile da riassumere in tutte le sue sfaccettature. (V.S. Solov\u2019\u00ebv, \u201cPrefazione\u201d in A.K. Tolstoj, Il Vampiro, cit., p. 7.) Uno dei pregi che ha il racconto \u00e8 l\u2019utilizzo del fantastico. Il significato dello stesso si regge sulla fiducia che tutto ci\u00f2 che avviene al mondo dipenda non solo dalle cause evidenti e tangibili, ma anche da altre matrici pi\u00f9 profonde e meno chiare. Tutti gli elementi del fantastico, per essere credibili, devono avere un punto di contatto con la realt\u00e0 che ci circonda. Il sovrannaturale non pu\u00f2 essere totalmente estraneo al mondo: esso non deve apparire in forma \u201cscoperta\u201d, altrimenti ne dichiara apertamente la propria estraneit\u00e0. La sua manifestazione deve alludere al vero per poi staccarsene, e deve sempre lasciare una possibile soluzione pi\u00f9 semplice per la spiegazione dei fenomeni. Come sostiene Solov\u2019\u00ebv:\n\"\u041d\u0438\u043a\u0442\u043e \u043d\u0435 \u0441\u0442\u0430\u043d\u0435\u0442 \u0447\u0438\u0442\u0430\u0442\u044c \u0432\u0430\u0448\u0435\u0439 \u0444\u0430\u043d\u0442\u0430\u0441\u0442\u0438\u0447\u0435\u0441\u043a\u043e\u0439 \u043f\u043e\u044d\u043c\u044b, \u0435\u0441\u043b\u0438 \u0432 \u043d\u0435\u0439 \u0440\u0430\u0441\u0441\u043a\u0430\u0437\u044b\u0432\u0430\u0435\u0442\u0441\u044f, \u0447\u0442\u043e \u0432 \u0432\u0430\u0448\u0443 \u043a\u043e\u043c\u043d\u0430\u0442\u0443 \u0432\u043d\u0435\u0437\u0430\u043f\u043d\u043e \u0432\u043b\u0435\u0442\u0435\u043b \u0448\u0435\u0441\u0442\u0438\u043a\u0440\u044b\u043b\u044b\u0439 \u0430\u043d\u0433\u0435\u043b \u0438 \u043f\u043e\u0434\u043d\u0435\u0441 \u0432\u0430\u043c \u043f\u0440\u0435\u043a\u0440\u0430\u0441\u043d\u043e\u0435 \u0437\u043e\u043b\u043e\u0442\u043e\u0435 \u043f\u0430\u043b\u044c\u0442\u043e \u0441 \u0430\u043b\u043c\u0430\u0437\u043d\u044b\u043c\u0438 \u043f\u0443\u0433\u043e\u0432\u0438\u0446\u0430\u043c\u0438. \u042f\u0441\u043d\u043e, \u0447\u0442\u043e \u0438 \u0432 \u0441\u0430\u043c\u043e\u043c \u0444\u0430\u043d\u0442\u0430\u0441\u0442\u0438\u0447\u0435\u0441\u043a\u043e\u043c \u0440\u0430\u0441\u0441\u043a\u0430\u0437\u0435 \u043f\u0430\u043b\u044c\u0442\u043e \u0434\u043e\u043b\u0436\u043d\u043e \u0434\u0435\u043b\u0430\u0442\u044c\u0441\u044f \u0438\u0437 \u043e\u0431\u044b\u043a\u043d\u043e\u0432\u0435\u043d\u043d\u043e\u0433\u043e \u043c\u0430\u0442\u0435\u0440\u0438\u0430\u043b\u0430 \u0438 \u043f\u0440\u0438\u043d\u043e\u0441\u0438\u0442\u044c\u0441\u044f \u043d\u0435 \u0430\u043d\u0433\u0435\u043b\u043e\u043c, \u0430 \u043f\u043e\u0440\u0442\u043d\u044b\u043c, \u2014 \u0438 \u043b\u0438\u0448\u044c \u043e\u0442 \u0441\u043b\u043e\u0436\u043d\u043e\u0439 \u0441\u0432\u044f\u0437\u0438 \u044d\u0442\u043e\u0433\u043e \u044f\u0432\u043b\u0435\u043d\u0438\u044f \u0441 \u0434\u0440\u0443\u0433\u0438\u043c\u0438 \u043f\u0440\u043e\u0438\u0441\u0448\u0435\u0441\u0442\u0432\u0438\u044f\u043c\u0438 \u043c\u043e\u0436\u0435\u0442 \u0432\u043e\u0437\u043d\u0438\u043a\u043d\u0443\u0442\u044c \u0442\u043e\u0442 \u0437\u0430\u0433\u0430\u0434\u043e\u0447\u043d\u044b\u0439 \u0438\u043b\u0438 \u0442\u0430\u0438\u043d\u0441\u0442\u0432\u0435\u043d\u043d\u044b\u0439 \u0441\u043c\u044b\u0441\u043b, \u043a\u0430\u043a\u043e\u0433\u043e \u043e\u043d\u0438 \u0432 \u043e\u0442\u0434\u0435\u043b\u044c\u043d\u043e\u0441\u0442\u0438 \u043d\u0435 \u0438\u043c\u0435\u044e\u0442\". (Traduzione di L. Volta, Ivi, p. 9. [\u00abNessuno si metter\u00e0 a leggere il vostro poema fantastico, se in esso si dice che \u00e8 volato nella vostra camera, improvvisamente, un angelo con sei ali portandovi un bellissimo cappotto d\u2019oro con bottoni di diamante. \u00c8 chiaro che, anche nel racconto pi\u00f9 fantastico, un cappotto deve essere fatto di materiale comune e deve venire consegnato non da un angelo, ma dal sarto, e solo dal nesso complesso fra questo fenomeno e gli altri avvenimenti pu\u00f2 derivare quel senso misterioso ed enigmatico che non si pu\u00f2 trovare separatamente dal resto. \u00bb])\nNonostante la presenza dell\u2019elemento fantastico, Upyr' \u00e8 costruito all\u2019interno di un contesto incredibilmente reale. Ogni elemento sovrannaturale lascia uno spiraglio per una spiegazione razionale del fenomeno, e non c\u2019\u00e8 nessun momento in cui la forma del fantastico si lascia scoperta. Ci sono moltissimi dualismi in questo racconto, l\u2019esempio pi\u00f9 calzante \u00e8 quello di Rybarenko. Egli racconta a Runevskij della sua esperienza a Como e gli spiega come, al ballo all\u2019inizio della storia, ci siano pi\u00f9 di un vampiro. Tuttavia, presto ci si interrogher\u00e0 sull\u2019effettiva sanit\u00e0 mentale dello stesso Rybarenko, che sar\u00e0 messa in dubbio pi\u00f9 e pi\u00f9 volte all\u2019interno del testo. Fino alla fine del racconto ci si far\u00e0 domande su di esso, e non avremo mai una risposta certa. Anzi, i vari personaggi ci spingeranno sempre di pi\u00f9 a credere alla pazzia del personaggio. \nNon c\u2019\u00e8 mai un\u2019effettiva divisione tra il mondo fantastico e quello reale, ogni azione sovrannaturale ci lascia con il beneficio del dubbio sulla sua effettiva veridicit\u00e0. Il racconto \u00e8 costantemente immerso nel binomio realt\u00e0-sogno, un punto di forza per Tolstoj. Ne abbiamo testimonianza sia in Runevskij, sia nel racconto di Rybarenko. Gli incubi sono i veri protagonisti di Upyr\u2019. Gli strani avvenimenti di Como si basano proprio su essi e sull\u2019impercettibile passaggio dallo stato di veglia a quello del sogno, che creano molta confusione nel lettore e non gli fanno capire se si tratti effettivamente di realt\u00e0 o immaginazione. Non c\u2019\u00e8 un vero e proprio confine, dall\u2019inizio alla fine del testo.\nLa lirica.\nLe composizioni liriche di Tolstoj, a differenza della sua prosa artistica, non sono confinate a singole fasi compositive, ma percorrono tutta l'opera dello scrittore in una grande variet\u00e0 di forme e contenuti. I punti focali sono costituiti dalla lirica amorosa (interamente dedicata alla moglie Sof'ja Andreevna Miller, nata Bachmeteva), dalla lirica della natura, dalle composizioni filosofiche-poetologiche e teologiche dei tardi anni 1850 (il poema \"Giovanni Damasceno\" \"Ioann Damaskin\", del 1858), dai poemi umoristici e satirici (\"Il sogno di Popov\" [\"Son Popova\"]), dalle ballate di tipo romantico su soggetti tratti dall'antica Rus' degli anni 1860, fino ai poemi fantastici degli ultimi anni di vita (\"Il ritratto\" [\"Portret\"] e \"Il dragone\" [\"Drakon\"]).\nIl periodo drammatico.\nGli anni 1860 costituiscono il periodo drammatico di Tolstoj. Un passo significativo verso questo genere era stato fatto gi\u00e0 con il poema drammatico \"Don Juan\" (\"\u0414\u043e\u043d \u0416\u0443\u0430\u043d\"), 1862, una delle opere pi\u00f9 profonde dello scrittore, rimasta tuttavia inapprezzata e incompresa per tutta la sua vita. Tragedie vere e proprie sono invece le tre parti della trilogia drammatica alla quale il suo nome \u00e8 pi\u00f9 di tutto affidato:"}
{"id": "1722614", "revid": "144796", "url": "https://it.wikipedia.org/wiki?curid=1722614", "title": "Giorgio Federico II di Brandeburgo-Ansbach", "text": "Biografia.\nGiorgio Federico era figlio di Giovanni Federico e della sua prima moglie Giovanna Elisabetta di Baden-Durlach. \nNel 1692, alla morte del fratello Cristiano Alberto, eredit\u00f2 il Principato divendone margravio. Vista la sua minore et\u00e0, comunque, fu posto sotto la tutela di un consiglio.\nDal 1695 al 1697 prese parte nelle armate imperiali alla guerra di successione del Palatinato e nel 1697 partecip\u00f2 alla Guerra della Grande Alleanza,sempre come volontario nelle fila dell'imperatore. \nNel 1702, durante la Guerra di successione spagnola, partecip\u00f2 alla presa della fortezza modenese di Bersello. Divenne generale nelle armate imperiali e nel 1703 partecip\u00f2 alla battaglia di Schmidm\u00fchlen dove venne gravemente ferito.\nMor\u00ec poco dopo senza eredi e senza essersi sposato, e venne pertanto succeduto dal fratello Guglielmo Federico."}
{"id": "1722618", "revid": "767487", "url": "https://it.wikipedia.org/wiki?curid=1722618", "title": "Super high frequency", "text": "Super high frequency (o SHF) si riferisce a radio frequenze (RF) nell'intervallo che va da 3\u00a0GHz a 30\u00a0GHz. Anche conosciuta come banda centimetrica o onde centimetriche dal momento che le lunghezze d'onda vanno da uno a dieci centimetri.\nDescrizione.\nL'International Telecommunication Union (ITU), un'agenzia internazionale dell'ONU per la standardizzazione mondiale delle telecomunicazioni, ha stabilito che le super high frequency vanno da 100\u00a0mm a 10\u00a0mm, ovvero da 3\u00a0GHz a 30\u00a0GHz. In questa banda si trovano anche le microonde. Queste frequenze sono usate per dispositivi a microonde, WLAN, ponti radio terrestri, comunicazioni satellitari e Radar.\nApplicazioni.\nRicerca scientifica.\nLa banda in questione \u00e8 sfruttata nell'ambito della radioastronomia e del telerilevamento. In particolare, alla frequenza dei 10\u00a0GHz radar, permettono di localizzare le nubi temporalesche e di determinare l'intensit\u00e0 delle precipitazioni.\nRadioamatori.\nIn questa banda i Radioamatori hanno assegnate tre porzioni di banda:\n5,7\u00a0GHz;\n10\u00a0GHz;\n24\u00a0GHz.\nLa disponibilit\u00e0 di componenti e dispositivi a queste frequenze ha consentito un largo utilizzo, di queste bande, da parte dei Radioamatori, in particolare a 10\u00a0GHz \u00e8 da segnalare la possibilit\u00e0 di effettuare collegamenti bilaterali con distanze anche di 800\u00a0km, senza l'utilizzo di ripetitori attivi, ma utilizzando, per esempio, le gocce d'acqua dei temporali ed il metallo degli aerei. Per piccoli periodi di tempo. Lo scopo del radioamatore \u00e8 di osservare il comportamento dell'atmosfera a questa frequenza, effettuando collegamenti bilaterali, di maggiore lunghezza possibile, in diverse ore della giornata ed in diverse situazioni meteorologiche."}
{"id": "1722620", "revid": "1382266", "url": "https://it.wikipedia.org/wiki?curid=1722620", "title": "La Figuretta", "text": "La Figuretta \u00e8 una localit\u00e0 del comune di San Giuliano Terme.\nSi trova lungo la Strada Statale dell'Abetone e del Brennero tra il capoluogo comunale e la periferia nord di Pisa. La localit\u00e0 deve il suo nome alla presenza di un'immagine sacra, dedicata a Maria con Ges\u00f9 bambino, posta secoli fa in ricordo di un qualche evento miracoloso. L'immagine originale, un affresco, venne staccata e traslata nel santuario della Madonna dell'Acqua presso Cascina e sostituita da un bassorilievo tuttora presente.\nUna particolarit\u00e0 del luogo \u00e8 l'intersezione a croce di due canali, il fosso del Mulino e il fiume Morto, che avviene su livelli diversi: il Fosso del Mulino scorre per un breve tratto sopra il corso del Fiume Morto attraverso una sorta di ponte.\nNel 1986 il \"Gruppo Archeologico Pisano\" rinvenne e segnal\u00f2 nella terra di scarico dei lavori di costruzione della centrale telefonica, presente a La Figuretta, una notevole quantit\u00e0 di cippi funerari marmorei relativi ad una necropoli di et\u00e0 tardo etrusca. Alcuni di essi presentavano decorazioni a festoni di foglie d'edera e, in particolare, un cippo quadrangolare (femminile) presentava un bassorilievo raffigurante una fanciulla, attualmente conservato presso il Museo delle navi antiche di Pisa."}
{"id": "1722625", "revid": "120709144", "url": "https://it.wikipedia.org/wiki?curid=1722625", "title": "Maraapunisaurus", "text": "Maraapunisaurus (il cui nome in lingua Ute significa \"lucertola enorme\") \u00e8 un genere estinto di dinosauro sauropode rebbachisauride vissuto nel Giurassico superiore, circa 150 milioni di anni fa (Titoniano), in quella che oggi \u00e8 la Formazione Morrison, in Colorado, USA. Il genere contiene una singola specie, ossia \"M. fragillimus\", specie nota da un singolo esemplare fossile andato perduto, e a volte stimato come il pi\u00f9 grande esemplare fossile di dinosauro mai scoperto, originariamente chiamato \"Amphicoelias fragillimus\". Sulla base delle descrizioni superstiti di un singolo osso fossile, gli scienziati hanno prodotto numerose stime sulle dimensioni dell'animale nel corso degli anni; la pi\u00f9 grande stima effettuata per \"M. fragillimus\", che lo vedrebbe come l'animale pi\u00f9 grande conosciuto, stima una lunghezza di 58 metri per una massa di 122,4 tonnellate. Tuttavia, poich\u00e9 gli unici resti fossili furono persi a un certo punto dopo essere stati studiati e descritti nel 1870, le prove sopravvissute su cui si possono basare gli studiosi sono solo disegni e note sul campo.\nStudi pi\u00f9 recenti hanno avanzato una serie di suggerimenti riguardanti la possibilit\u00e0 di un tale animale. Un'analisi delle prove sopravvissute e la plausibilit\u00e0 biologica di un cos\u00ec grande animale terrestre ha suggerito che le enormi dimensioni di questo animale fossero sovradimensionate dovute in parte ad errori tipografici nella descrizione originale del 1878. Nel 2018, \u00e8 stato suggerito dal paleontologo Kenneth Carpenter che la specie fosse un sauropode rebbachisauride e non diplodocide, e che quindi come base per le stime dimensionali debba essere usato \"Limaysaurus\" invece di \"Diplodocus\". Ci\u00f2 comporta un animale di dimensioni inferiori, 30,3 metri e ha respinto l'idea che ci fossero errori tipografici nella descrizione originale del 1878.\nStoria della scoperta.\nDescrizione originale.\nI resti dell'\"Amphicoelias fragillimus\" furono raccolti da Oramel Lucas, un collezionista di fossili impiegato da E. D. Cope, poco dopo essere stato assunto da questi nel 1877. Lucas scopr\u00ec una vertebra (con parte dell'arco neurale e della spina dorsale) delle nuove specie di sauropodi a Garden Park, a nord di Ca\u00f1on City, Colorado, vicino a una cava che restituiva fossili di \"Camarasaurus\". La vertebra era in cattive condizioni ma straordinariamente grande, misurando 1,5 m in altezza e promettendo una misura fino a 2,7 m se completa. Lucas sped\u00ec l'esemplare a Cope nella primavera o all'inizio dell'estate del 1878 e Cope lo pubblic\u00f2 come esemplare olotipo di una nuova specie (numero di catalogo AMNH 5777), \"A. fragillimus\", quell'agosto. \nIl nome deriva dal latino \"fragillimus\" (\"molto fragile\"), che si riferisce alla delicatezza dell'osso dovuta alla sottilissima lamina dell'arco vertebrale (le pareti del corpo vertebrale). Come rivelato nei quaderni di Cope, che registr\u00f2 il ritrovamento in base al rapporto di Lucas sui siti di scavo nel 1879, l'esemplare proveniva da una collina a sud della cava del \"Camarasaurus\", ora nota come \"Cope's Nipple\". Nonostante Cope avesse originariamente scritto che il sito apparteneva alla formazione Dakota (medio Cretacico), la presenza di dinosauri come il \"Camarasaurus\" nelle stesse rocce indica che i resti appartengono pi\u00f9 probabilmente alla formazione Morrison, che colloca l'et\u00e0 del sito a 150 milioni di anni fa nel tardo periodo Giurassico, in particolare nel Titoniano.\nScomparsa dell'esemplare e della cava.\nLe gigantesche ossa attribuite a \"A. fragillimus\" sono state spesso ignorate nei resoconti relativi a dinosauri pi\u00f9 grandi, in parte perch\u00e9, secondo varie successive verifiche, non \u00e8 nota la posizione della vertebra e del femore successivamente scoperto da Lucas e tutti i tentativi di localizzarli sono falliti. Nel 2006 il paleontologo statunitense Kenneth Carpenter ha presentato un plausibile scenario per spiegare la scomparsa dei campioni di \"A. fragillimus\". Come annota lo stesso Cope nella sua descrizione, il materiale osseo dell'arco neurale era molto fragile e le tecniche per indurire e preservare le ossa fossili non erano ancora state inventate (fu infatti il paleontologo Othniel Charles Marsh, il rivale di Cope, il primo a utilizzare sostanze chimiche a tale scopo nei primi anni 1880). Carpenter ha osservato che le ossa fossili estratte dalla cava dell'\"A. fragillimus\" sarebbero state conservate in \"mudstone\" (termine inglese che indica un tipo di argillite, una roccia sedimentaria a grana fine i cui costituenti originali erano argille o fanghi) profondamente alterata, che tende a sgretolarsi facilmente e a frammentarsi in piccoli cubetti irregolari. Pertanto, le ossa potrebbero essersi sgretolate ed essere state scartate da qualcuno al Museo Americano di storia naturale (forse anche dallo stesso Cope) subito dopo averle illustrate nella raccolta per il suo articolo. Carpenter ha suggerito che questo potrebbe spiegare anche perch\u00e9 Cope disegn\u00f2 la vertebra da una sola vista, piuttosto che da pi\u00f9 angolazioni come fece normalmente per le sue altre scoperte.\nNel 1994 fu fatto un tentativo di localizzare la cava originale dove erano stati rivenuti l'\"A. fragillimus\" e altre specie, usando un radar che penetrasse nel terreno nel tentativo di rilevare ossa fossili ancora sepolte nel terreno. Questo tentativo fall\u00ec perch\u00e9 le ossa fossili di \"mudstone\" avevano la stessa densit\u00e0 della roccia circostante, rendendo impossibile la loro differenziazione. Uno studio della topografia locale dimostr\u00f2 anche che gli strati rocciosi di origine fossile erano gravemente erosi, e probabilmente il processo era gi\u00e0 in atto quando Lucas fece la sua scoperta di \"A. fragillimus\", indicando infatti che la maggior parte dello scheletro era scomparsa al momento del recupero della vertebra e del femore.\nInterpretazioni moderne.\nLe proporzioni gigantesche di \"A. fragillimus\" sono state a lungo oggetto di discussione tra i paleontologi. Carpenter sostiene che ci sono tutte le ragioni prendere Cope in parola, osservando come fosse in gioco la sua reputazione di paleontologo. La scoperta avvenne durante la guerra delle ossa e il rivale di Cope, O.C. Marsh, che era \"sempre pronto a umiliare\" Cope, non mise mai in discussione le affermazioni di questi. Marsh era noto per aver impiegato spie per monitorare le scoperte di Cope e potrebbe persino aver avuto conferma dell'enorme dimensione delle ossa di \"Amphicoelias fragillimus\". Anche i paleontologi Henry Fairfield Osborn e C.C. Mook nel 1921, oltre a John S. McIntosh nel 1998, accettarono senza riserve i dati di Cope nelle recensioni da loro pubblicate. Altri paleontologi sono stati pi\u00f9 critici. In un'analisi delle prove e delle circostanze che circondano la pubblicazione e l'interpretazione di \"A. fragillimus\", Woodruff e Foster (2015) hanno concluso che le sue dimensioni sono state sopravvalutate e che i paleontologi moderni hanno accettato l'interpretazione di Cope senza il dovuto scetticismo. Notano che non sono stati scoperti fossili di sauropodi relativamente giganteschi nella formazione Morrison o altrove, che i paleontologi del XIX secolo - incluso lo stesso Cope - non hanno prestato la dovuta attenzione alle dimensioni di \"A. fragillimus\" (anche quando potevano essere giustificate dalla regola di Cope riguardo all'aumento di dimensioni corporee degli animali nel corso del tempo evolutivo) e che errori tipografici nelle sue misurazioni - come aver riportato le misure vertebrali in metri piuttosto che in millimetri - minano la loro affidabilit\u00e0. I due studiosi hanno concluso che il gigantesco \"A. fragillimus\" \u00e8 una creatura \"altamente improbabile\" basata su una discutibile interpretazione del rapporto di Cope.\nNel 2018, Carpenter difende ancora una volta le misure originali fornite da Cope in un documento che ridisegna la specie sulla base dell'illustrazione e della descrizione di Cope. L'argomento di un errore tipografico indicava l'uso di Cope dell'abbreviazione \"m\" piuttosto che \"mm\" per millimetri, lo stesso usato per i metri, ma Carpenter indica una \"M\" maiuscola usata per i metri, e che questo era un metodo standard di abbreviazione al tempo. In aggiunta a ci\u00f2, riesamin\u00f2 una comunicazione tra Lucas e Ferdinand Vandeveer Hayden, un geologo di indagine, in cui le grandi dimensioni sono state ripetute senza domande. Lucas ha anche creato i suoi disegni con annotazioni pi\u00f9 specifiche di quelle fornite da Cope, quindi Carpenter ritiene improbabile che stesse semplicemente ripetendo ci\u00f2 che aveva detto Cope. In seguito, nel 1880, Lucas incluse una menzione specifica dell'esemplare nella sua autobiografia, annotando \"che mostro deve essere stato l'animale.\", Confutando l'idea che non veniva prestata attenzione all'importanza della vertebra. Dopo aver studiato di nuovo il disegno dell'esemplare, Carpenter not\u00f2 che l'esemplare era fortemente somigliante alle vertebre dei rebbachisauridi. Siccome la specie tipo di \"Amphicoelias\", \"A. altus\", rappresenta un diplodocide o un diplodocoide primitivo, e nel sue riesame \"fragillimus\" viene considerato un rebbachisauro, la specie non pu\u00f2 pi\u00f9 essere riferita al genere \"Amphicoelias\", pertanto \u00e8 stato istituito un nuovo genere, \"Maraapunisaurus\". Dare un nome a un genere basato su un esemplare perduto \u00e8 raro, ma ha sottolineato che l'ICZN non lo proibisce e che il genere \"Nopcsaspondylus\" \u00e8 stato nominato in modo simile. Il nome del genere \"Maraapunisaurus\" deriva dalla lingua Ute \"Maraapuni\" che vuol dire \"enorme\", e dal greco antico \"saurus\" ossia \"lucertola\".\nDescrizione.\nNella stessa pubblicazione Cope nomin\u00f2 anche una seconda specie, l'\"Amphicoelias fragillimus\" il tipo nomenclaturale descritto da E. D. Cope nel 1878. Tuttavia tutti i ricercatori successivi considerarono l'\"A. fragillimus\" come sinonimo di \"A. altus\" ma gi\u00e0 a partire dal 1881 era stato riconosciuto che l'\"A. altus\" non poteva essere distinto dall'altro genere, in quanto le caratteristiche descritte da Cope erano state male interpretate e diffuse.\nNel 1921 Henry Fairfield Osborn e C.C. Mook attribuirono altre ossa fossili a \"A. altus\", una scapola, un coracoide, un'ulna e un dente. Osborn e Mook, che studiarono l'esemplare, trovarono notevoli somiglianze tra l'\"Amphicoelias\" e il \"Diplodocus\", anche se il primo possedeva un femore insolitamente snello e gli arti anteriori proporzionalmente pi\u00f9 lunghi di quelli del \"Diplodocus\".\nLa dentizione dell'\"Amphicoelias\" \u00e8 del tipo omodonte. I suoi denti avevano la forma di lunghe aste cilindriche sottili, erano distanziati e sporgevano verso la parte anteriore della bocca. Il femore di \"Amphicoelias\" \u00e8 insolitamente lungo, snello e rotondo in sezione trasversale; mentre questa rotondit\u00e0 si pensava fosse un'altra caratteristica distintiva di \"Amphicoelias\", da allora \u00e8 stata trovata in alcuni esemplari di \"Diplodocus\". Anche la taglia dei due animali doveva essere molto simile (circa 28 metri di lunghezza per l'\"Amphicoelias altus\", circa 27 per il \"Diplodocus\"). Mentre la maggior parte degli scienziati ha utilizzato questi dettagli per distinguere l'\"Amphicoelias\" e il \"Diplodocus\" come generi separati, almeno uno ha suggerito che l'\"Amphicoelias\" \u00e8 probabilmente il sinonimo senior del \"Diplodocus\".\nDimensioni.\nIl \"Maraapunisaurus fragillimus\" \u00e8 conosciuto solo per una vertebra, per di pi\u00f9 incompleta. Qualsiasi stima delle sue dimensioni deve essere quindi trattata con cautela a causa della mancanza di campioni o persino della documentazione dettagliata e accurata dei suoi fossili. Tutte le stime delle dimensioni sono basate sulla descrizione originale di Cope, che ha misurazioni vaghe e errori tipografici potenzialmente critici.\nProporre una stima della dimensione completa dell'\"A. fragillimus\" richiede di dimensionare le ossa delle specie pi\u00f9 note di diplodocidi (una famiglia di sauropodi estremamente lunghi e snelli) assumendo che le loro proporzioni relative siano simili. Nel suo articolo originale Cope lo fece speculando sulle dimensioni di un ipotetico femore di \"A. fragillimus\". Egli fece notare come in altri dinosauri sauropodi, in particolare l'\"A. altus\" e il \"Camarasaurus supremus\", i femori erano sempre due volte pi\u00f9 alti della pi\u00f9 alta vertebra dorsale, per cui stim\u00f2 la dimensione di un femore di \"A. fragillimus\" in 3,6 metri di altezza.\nNel 1994, usando un Diplodocus come riferimento, Gregory S. Paul ha stimato una lunghezza del femore di un \"A. fragillimus\" in una forbice da 3,1 a 4 metri. Una nuova stima del 2006 da parte di Ken Carpenter, utilizzando anch'egli un \"Diplodocus\" come scala di guida, ha trovato un'altezza del femore tra i 4,3 e i 4,6 metri. Partendo dal femore Carpenter ha continuato a stimare la dimensione completa di un \"A. fragillimus\", avvertendo per\u00f2 che le proporzioni relative nei diplodocidi potrebbero variare da specie a specie. Assumendo le stesse proporzioni del noto \"Diplodocus\", Carpenter ha suggerito una lunghezza totale stimata di 58 metri, che ha fatto osservare rientrerebbe nell'intervallo presentato da Paul nel 1994 compreso tra 40 e 60 metri.\nCarpenter ha sottolineato che anche le stime di lunghezza pi\u00f9 prudenti in difetto per l'\"A. fragillimus\" sono superiori a quelle di altri sauropodi giganti, come il diplodocide \"Supersaurus vivianae\" (32,5 metri), il brachiosauride \"Sauroposeidon proteles\" (34 metri) e il titanosauro \"Argentinosaurus\" (30 metri). Carpenter si \u00e8 spinto fino a presentare proporzioni pi\u00f9 speculative e specifiche per l'\"A. fragillimus\" (sempre basandosi su una scala graduata relativa al \"Diplodocus\"), compresa una lunghezza del collo di 16,75 metri, una lunghezza del corpo di 9,25 metri e una lunghezza della coda di 32. Il paleontologo ha stimato l'altezza totale degli arti anteriori a 5,75 metri e quella degli arti posteriori a 7,5, con un'altezza complessiva (nel punto pi\u00f9 alto sul posteriore) di 9,25 metri. Per confronto, la balenottera azzurra, che \u00e8 in media la creatura vivente pi\u00f9 lunga, raggiunge i 29,9 metri di lunghezza verificati scientificamente, anche se le pi\u00f9 lunghe mai misurate dai cacciatori di balene erano due femmine di 33,6 e 33,3 metri rispettivamente.\nNonostante la forma del corpo del'\"M. fragillimus\" fosse relativamente sottile, le sue enormi dimensioni lo rendevano ancora molto massiccio. Il peso dei sauroposi \u00e8 per\u00f2 molto pi\u00f9 difficile da determinare rispetto alla lunghezza, poich\u00e9 le equazioni necessarie sono pi\u00f9 complesse e sono soggette a maggiori margini di errore anche rispetto a variazioni minori delle proporzioni globali dell'animale. Carpenter si serv\u00ec di una stima di Paul del 1994 sulla massa di un \"Diplodocus carnegii\" di 11,5 tonnellate per ipotizzare che l'\"A. fragillimus\" potesse pesare fino a 122,4 tonnellate. Per confronto la balenottera azzurra pi\u00f9 pesante mai registrata pesava 173 tonnellate mentre il dinosauro pi\u00f9 pesante noto per i suoi fossili ragionevolmente ben conservati, l'\"Argentinosaurus\", doveva pesare tra le 80 e le 100 tonnellate; sebbene le stime di queste dimensioni possano essere oggetto di discussione, l'\"A. fragillimus\" potrebbe nonostante tutto essere pi\u00f9 leggero del \"Bruhathkayosaurus\", che \u00e8 stato stimato pesare anche 126 tonnellate.\nAppartenendo ad una famiglia di sauropodi lunghi ma leggeri, i diplodocidi, rispetto alle enormi dimensioni, l'\"Amphicoelias fragillimus\" doveva quindi essere relativamente \"leggero\". Altre stime hanno poi diminuito (anche se di poco) la sua lunghezza complessiva: il risultato \u00e8 un Amphicoelias lungo 50 metri. Alcuni studiosi pensano che l'\"Amphicoelias fragillimus\" fosse ancora pi\u00f9 piccolo, e cio\u00e8 45 metri di lunghezza. Tuttavia, poich\u00e9 gli unici resti fossili sono andati perduti, l'unica evidenza scientifica per queste stime \u00e8 sopravvissuta nei documenti dell'epoca ed analisi pi\u00f9 recenti di questi, alla luce delle nuove conoscenze nel campo, hanno suggerito che le enormi dimensioni ipotizzate per questo animale fossero una sovrastima biologicamente poco plausibile.\nPaleoecologia.\nNella sua rivalutazione del 2006, Carpenter ha esaminato la paleobiologia dei sauropodi giganti, tra cui l'\"Amphicoelias\", e ha affrontato la questione del perch\u00e9 questo gruppo abbia raggiunto dimensioni cos\u00ec grandi. Lo scienziato ha sottolineato che le dimensioni gigantesche furono raggiunte all'inizio dell'evoluzione dei sauropodi, con specie di dimensioni molto grandi presenti gi\u00e0 nel tardo periodo Triassico, concludendo che qualsiasi pressione evolutiva avesse dato luogo a grandi dimensioni, questa era presente fin dalle prime origini del gruppo. Carpenter ha citato diversi studi sui mammiferi erbivori giganti, come l'elefante e il rinoceronte, che hanno dimostrato che una taglia maggiore negli animali che mangiano le piante porta ad una maggiore efficienza nella digestione del cibo. Poich\u00e9 gli animali pi\u00f9 grandi hanno un apparato digerente pi\u00f9 lungo, il cibo viene mantenuto in digestione per periodi significativamente pi\u00f9 lunghi, consentendo agli animali di grandi dimensioni di sopravvivere anche con fonti di cibo di qualit\u00e0 inferiore. Ci\u00f2 \u00e8 particolarmente vero per gli animali con un gran numero di \"camere di fermentazione\" lungo l'intestino che permettono ai microrganismi di accumularsi e di fermentare il materiale vegetale, favorendo la digestione. Durante la loro storia evolutiva, i dinosauri sauropodi sono stati trovati principalmente in ambienti semi-aridi, stagionalmente secchi, con un corrispondente calo stagionale della qualit\u00e0 del cibo durante la stagione secca. L'ambiente dell\"'Amphicoelias\" era essenzialmente una savana, simile agli ambienti aridi in cui vicono i moderni erbivori giganti, sostenendo l'idea che il cibo di scarsa qualit\u00e0 in un ambiente arido promuove l'evoluzione dei grandi erbivori. Carpenter ha sostenuto che altri vantaggi delle grandi dimensioni, come la relativa immunit\u00e0 dai predatori, il dispendio energetico inferiore e una maggiore durata della vita, sono probabilmente vantaggi secondari.\nL'ambiente oggi testimoniato dalla formazione Morrison in cui visse l'\"Amphicoelias\" sarebbe assomigliato a una moderna savana anche se, poich\u00e9 le piante erbacee non sarebbero apparse fino al Cretacico superiore, erano probabilmente le felci le piante dominanti e quindi la principale fonte di cibo per l'\"Amphicoelias\". Sebbene Engelmann \"et al.\" (2004) abbiano respinto le felci come fonte di cibo dei sauropodi a causa del loro contenuto calorico relativamente basso, Carpenter ha sostenuto che il sistema digerente sauropode, ben adattato per assimilare alimenti di bassa qualit\u00e0, consentiva il consumo di felci come parte preponderante della dieta sauropode. Carpenter ha anche notato che la presenza occasionale di grandi ceppi pietrificati indica la presenza di alberi ad alto fusto di altezza compresa tra i 20 e i 30 m, che sembrerebbero in conflitto con il contesto della savana. Tuttavia, gli alberi sono rari e, poich\u00e9 gli alberi ad alto fusto richiedono pi\u00f9 acqua di quanto l'ambiente della savana potrebbe generalmente fornire, probabilmente esistevano in tratti ristretti o come \"gallerie di foreste\" lungo fiumi e calanchi dove l'acqua poteva accumularsi. Carpenter ha ipotizzato che giganteschi erbivori come l\"'Amphicoelias\" potessero aver usato l'ombra delle \"gallerie di foreste\" per mantenersi freschi durante il giorno, e provveduto alla maggior parte della loro alimentazione in aperta savana di notte."}
{"id": "1722626", "revid": "6923", "url": "https://it.wikipedia.org/wiki?curid=1722626", "title": "Port Royal (Canada)", "text": "Port Royal \u00e8 una piccola comunit\u00e0 rurale nella parte occidentale della provincia canadese della Nuova Scozia.\nSi trova sulla riva nord del Bacino di Annapolis, un sub-bacino della Baia di Fundy, vicino alla cittadina di Annapolis Royal.\nStoria.\nPort Royal fu tra i primi insediamenti permanenti europei in Nord America a nord della Florida, essendo stato fondato nel 1605 da Pierre Dugua, Sieur de Monts e Samuel de Champlain. \nDe Monts fece costruire gli edifici di Port-Royal in sostituzione del tentativo di colonizzazione dell'Ile Ste. Croix ad opera di Champlain sul confine degli odierni Maine e Nuovo Brunswick. L'insediamento dell'Ile Ste. Croix era fallito a causa della mancanza di cibo, acqua e legname. \nGli edifici iniziali vennero bruciati nel 1613 da un'invasione inglese guidata da Samuel Argall. In seguito a questo evento i coloni si spostarono nella vicina Annapolis Royal."}
{"id": "1722628", "revid": "22356", "url": "https://it.wikipedia.org/wiki?curid=1722628", "title": "Arizonasaurus", "text": ""}
{"id": "1722629", "revid": "712828", "url": "https://it.wikipedia.org/wiki?curid=1722629", "title": "Ry\u016bnosuke Fujinami", "text": ""}
{"id": "1722630", "revid": "22356", "url": "https://it.wikipedia.org/wiki?curid=1722630", "title": "Meridungulati", "text": ""}
{"id": "1722633", "revid": "773636", "url": "https://it.wikipedia.org/wiki?curid=1722633", "title": "Chiesa di San Biagio (Montorgiali)", "text": "La chiesa di San Biagio \u00e8 un edificio sacro situato a Montorgiali, nel comune di Scansano. Affianca lateralmente l'imponente complesso del castello di Montorgiali.\nStoria e descrizione.\nL'edificio originario risale al Medioevo, ma nel Sei-Settecento ha subito radicali rimaneggiamenti.\nL'interno ad aula unica presenta l'altare maggiore e i quattro laterali realizzati in gesso e stucco con una certa accuratezza secondo stilemi tardo barocchi. Da notare due dipinti di scuola senese della prima met\u00e0 del secolo XVII: la \"Nascita della Vergine\" e la \"Madonna col bambino e san Giuseppe in gloria\".\nUna delle opere pi\u00f9 importanti della chiesa \u00e8 lo stendardo processionale, attribuito ad Alessandro Casolani, che per esigenze di conservazione \u00e8 stato trasferito a Pitigliano nel museo diocesano. Di elegante fattura sono l'acquasantiera a fusto e il candelabro per il cero pasquale nell'abside, entrambi secenteschi."}
{"id": "1722638", "revid": "22356", "url": "https://it.wikipedia.org/wiki?curid=1722638", "title": "Gomphotheriiidae", "text": ""}
{"id": "1722639", "revid": "22356", "url": "https://it.wikipedia.org/wiki?curid=1722639", "title": "Phorusracidae", "text": ""}
{"id": "1722640", "revid": "773636", "url": "https://it.wikipedia.org/wiki?curid=1722640", "title": "Santuario di San Giorgio", "text": "Il santuario di San Giorgio \u00e8 un edificio sacro situato a Montorgiali, nel comune di Scansano.\nStoria e descrizione.\nIn occasione della festa del santo, il 23 aprile, il santuario costituisce il punto di arrivo della cavalcata di San Giorgio, suggestiva cerimonia a cui partecipano gli abitanti di Montorgiali e quelli dei paesi vicini. Tale antica usanza intende riproporre la lotta di San Giorgio col drago.\nL'oratorio, di forme architettoniche piuttosto rustiche e rimaneggiate nel corso dei secoli, \u00e8 preceduto da un portico; l'interno \u00e8 ad aula unica con soffitto a capriate. Sull'altare maggiore, costruito in gesso e stucco secondo moduli settecenteschi, \u00e8 esposta la statua di San Giorgio col drago, caratteristico manufatto ottocentesco in cartapesta dipinta che costituisce un espressivo e raro documento di arte popolaresca."}
{"id": "1722645", "revid": "155613", "url": "https://it.wikipedia.org/wiki?curid=1722645", "title": "Convento del Petreto", "text": "Il convento di San Pietro \u00e8 un edificio sacro situato nei pressi di Scansano, in localit\u00e0 \"Petreto\".\nStoria e descrizione.\nIl complesso \u00e8 costituito dalla chiesa di San Pietro e dall'annesso convento, originariamente francescano osservante, soppresso nel 1871 e attualmente di propriet\u00e0 privata. Secondo una tradizione locale, San Bernardino nel 1422 avrebbe predicato al Petreto, da un pulpito in pietra addossato al portico.\nLa chiesa, preceduta da un portico, ha subito successivi rimaneggiamenti. Sopra il portale, una lunetta settecentesca con la \"Madonna col Bambino fra San Francesco e San Pietro\".\nNell'interno, da notare l'imponente altare maggiore, realizzato nel secolo XVII in gesso e stucco. Sopra l'altare, la lunetta affrescata con \"Dio Padre in gloria fra angeli musici\". Nell'abside si trova un coro ligneo in precarie condizioni di conservazione."}
{"id": "1722647", "revid": "1534511", "url": "https://it.wikipedia.org/wiki?curid=1722647", "title": "Lagrangiana di Proca", "text": "La lagrangiana di Proca descrive il campo delle particelle con massa non nulla e spin unitario (i bosoni vettori e i bosoni vettori assiali). Prende il nome dal fisico romeno Alexandru Proca.\nDefinizione.\nIn teoria dei campi, a ogni particella elementare di definita massa e definito spin viene associato un campo e viceversa. Risulta pertanto che a ogni bosone, di massa formula_1 e spin 1 (bosoni vettore oppure bosoni vettori assiali), corrisponde un campo formula_2 (o analogamente formula_3), dove formula_4 \u00e8 il tensore metrico con componenti covarianti formula_5 e con componenti controvarianti formula_6, date da:\nL'equazione di campo per formula_8 pu\u00f2 essere dedotta da quella del campo elettromagnetico con la sostituzione (in unit\u00e0 naturali):\nossia:\nche \u00e8 l'equazione di Proca. La corrispondente densit\u00e0 di Lagrangiana \u00e8:\ncon:\nSi nota che a causa della presenza del termine di massa:\nla Lagrangiana non \u00e8 invariante per le trasformazioni di gauge:\nPrendendo la divergenza dell'equazione di Proca, si ottiene:\nQuindi, se formula_16, si deve imporre che:\ne l'equazione di Proca diventa:\nQueste sono quattro equazioni disaccoppiate, e ognuna di esse \u00e8 una equazione di Klein-Gordon, a cui devono soddisfare le quattro componenti del campo vettoriale formula_19, con il vincolo aggiuntivo:\nQuindi, per le particelle vettoriali massive questo vincolo riduce il numero di componenti indipendenti da quattro a tre.\nBibliografia.\nedizione, New York, Kluwer."}
{"id": "1722652", "revid": "773636", "url": "https://it.wikipedia.org/wiki?curid=1722652", "title": "Chiesa di San Domenico (Murci)", "text": "La chiesa di San Domenico \u00e8 un edificio sacro situato a Murci, nel comune di Scansano.\nStoria e descrizione.\nEretta intorno alla met\u00e0 dell'Ottocento, conserva, nell'altare maggiore, un dipinto seicentesco con la \"Madonna con Bambino, san Domenico e santa Caterina\", denominato \"Madonna della Consolazione o di Cana\", in quanto proveniente dalla cappella di Santa Maria del Conforto di Cana, paese i cui abitanti, a partire dal Seicento, si erano progressivamente trasferiti a Murci."}
{"id": "1722655", "revid": "767487", "url": "https://it.wikipedia.org/wiki?curid=1722655", "title": "Valuta di riserva", "text": "Una valuta di riserva (o valuta dell'ancoraggio) \u00e8 una valuta che \u00e8 tenuta nelle quantit\u00e0 significative da molti governi e nelle istituzioni come componente delle loro riserve di divise estere. Inoltre tende ad essere la valuta di valutazione internazionale per i prodotti commerciati su un mercato globale, quali petrolio, oro, ecc.\nIl dollaro USA \u00e8 stato per 50 anni valuta di riserva mondiale. Gli accordi di Bretton Woods imposero che qualsiasi Paese accettasse il cambio della propria moneta con i dollari, e che il dollaro fosse l'unica moneta obbligatoria delle transazioni internazionali, bilaterali o multilaterali (es. una Borsa Valori), commerciali (acquisto di materie prime e/o prodotti finiti) e finanziarie.\nCi\u00f2 consente al paese di pubblicazione di comprare beni ad un tasso marginalmente pi\u00f9 basso rispetto alle altre nazioni, doventi pagare ad ogni scambio commerciale dei costi di transazione per cambiare la loro valuta in quella richiesta per il pagamento. Ci\u00f2 consente inoltre, al paese pubblicante la valuta internazionale, di prendere a prestito somme di denaro ad un tasso d'interesse pi\u00f9 conveniente, grazie alla capillare presenza della valuta stessa in pi\u00f9 mercati finanziari.\nAl 30 novembre 2015, per il Fondo Monetario Internazionale, nel paniere di valute internazionali di riserva vengono considerati il dollaro USA, l'euro, lo yen, la sterlina inglese e lo yuan cinese."}
{"id": "1722657", "revid": "773636", "url": "https://it.wikipedia.org/wiki?curid=1722657", "title": "Chiesa della Santa Croce (Scansano)", "text": "La chiesa della Santa Croce \u00e8 un edificio sacro situato a Poggioferro, nel comune di Scansano.\nRicordata come cappella nel 1729 e divenuta poi parrocchia nel 1789, \u00e8 stata interamente ristrutturata agli inizi degli anni trenta del XX secolo.\nVi \u00e8 custodita un'importante tavola di Giovanni di Paolo raffigurante la \"Madonna con Bambino ed angeli musici\". Il dipinto, che secondo una tradizione non ben comprovata proviene dalla cappella del castello del Cotone, e reca nella base un'iscrizione aggiunta negli anni trenta del Novecento, \u00e8 stilisticamente riconducibile all'attivit\u00e0 tarda del pittore (1475-80 circa). Sull'altare maggiore un \"Crocifisso\" ligneo policromato, opera di manifattura toscana settecentesca."}
{"id": "1722661", "revid": "773636", "url": "https://it.wikipedia.org/wiki?curid=1722661", "title": "Chiesa di San Benedetto (Pomonte)", "text": "La chiesa di San Benedetto \u00e8 un edificio sacro situato a Pomonte, nel comune di Scansano.\nStoria.\nL'edificio fu costruito nel 1967 su progetto di Carlo Boccianti, per volere dell'Ente Maremma, che in quel periodo stava contribuendo allo sviluppo della frazione di Pomonte con la realizzazione di un moderno centro servizi e nuove abitazioni, nel pi\u00f9 ampio panorama della riforma fondiaria in Maremma avviata nel 1951. La chiesa divenne sede parrocchiale nel 1969, con territorio distaccato da Scansano.\nArchitettura.\nL'esterno \u00e8 adornato da un grande portale sovrastato da una croce e da un mosaico che raffigura san Benedetto, opera dell'artista Pietro Cascella, mentre sul lato destro si erge il campanile a filarotti di tufo.\nAll'interno, presso l'altare maggiore in pietra serena, si trova il dipinto seicentesco con la \"Madonna col Bambino in gloria con Sant'Antonio abate e San Benedetto\" opera riferibile ad un pittore d'ambito senese e proveniente dalla cappella di Sant'Antonio abate, inclusa nel complesso della fattoria di Pomonte, fatta costruire da Mario Sforza, conte di Santa Fiora, tra il 1575 e il 1577."}
{"id": "1722663", "revid": "21880", "url": "https://it.wikipedia.org/wiki?curid=1722663", "title": "Branchipus visnyai", "text": ""}
{"id": "1722664", "revid": "287204", "url": "https://it.wikipedia.org/wiki?curid=1722664", "title": "Penne remiganti", "text": "Le penne remiganti costituiscono la parte pi\u00f9 importante del piumaggio degli uccelli, in quanto sono indispensabili per volare; indicazioni sulla presenza di penne simili sono state rinvenute in alcuni resti fossili di maniraptori, la cui esistenza non implica necessariamente l'abilit\u00e0 di volare da parte dei rettili che le possedevano.\nSi distinguono dalle altre penne dell'ala perch\u00e9 sono pi\u00f9 lunghe, pi\u00f9 rigide, pi\u00f9 strette e hanno il profilo ben definito per fornire la spinta necessaria al volo ed effettuare manovre.\nSono divise in primarie (grandi e impiantate sulla parte pi\u00f9 avanzata dell'ala in numero di otto - a seconda della specie - per arto) e secondarie (pi\u00f9 piccole e numerose, disposte a ventaglio dall'ala alla coscia, ma meno potenti delle primarie).\nAlcune specie portano anche un numero limitato di remiganti accessorie disposte sulle dita.\nA differenza del resto del piumaggio, le remiganti sono spesso asimmetriche.\nL'operazione di tarpatura consiste nell'accorciare le remiganti, tagliandone la punta, laddove si voglia impedire ai volatili di prendere il volo."}
{"id": "1722666", "revid": "92723", "url": "https://it.wikipedia.org/wiki?curid=1722666", "title": "APOPO", "text": "APOPO \u00e8 un'ONG belga, con la sede principale presso l'Universit\u00e0 dell'Agricoltura Sokoine di Morogoro, in Tanzania, che studia le possibilit\u00e0 offerte dall'addestramento specifico di ratti giganti africani per la ricerca delle mine terrestri e l'individuazione della tubercolosi. \nAttivit\u00e0.\nOpera in collaborazione con altre organizzazioni internazionali (per esempio Menschen gegen Minen e Geneva International Centre for Humanitarian Demining) e con le forze armate tanzaniane (che hanno supportato l'APOPO nell'allestimento di un campo minato di addestramento). Ratti addestrati dall'APOPO sono stati impiegati sul campo nel Mozambico meridionale, con ottimi risultati.\nI ratti giganti africani sono una specie endemica dell'Africa subsahariana, morfologicamente simile al ratto norvegese ma di dimensioni maggiori: gli esemplari possono pesare fino a 1,5 kg.\nOltre allo sminamento, APOPO sta studiando altri impieghi di ratti addestrati a fini umanitari. Tra l'altro, l'organizzazione ha ottenuto la sponsorizzazione da parte della Banca Mondiale per un progetto di studio dell'uso di ratti nella rilevazione dei batteri della tubercolosi nella saliva umana."}
{"id": "1722670", "revid": "773636", "url": "https://it.wikipedia.org/wiki?curid=1722670", "title": "Chiesa di San Donato (Scarlino)", "text": "La chiesa e convento di San Donato \u00e8 un edificio sacro situato a Scarlino.\nStoria.\nLa chiesa la si trova citata gi\u00e0 nel 1188, annessa al convento degli agostiniani. Nel 1677 e nel 1716 furono effettuati lavori di ristrutturazione e di ampliamento. Nel 1806 il convento fu alienato e quindi frazionato in varie propriet\u00e0.\nDescrizione.\nL'edificio presenta una facciata a capanna con un portale sovrastato da una lunetta e con rosone strombato. L'interno a croce latina ha conservato il carattere romanico nel presbiterio rialzato, mentre nella parte anteriore si trova una cripta. Di particolare interesse il monumento sepolcrale di Vanni ed Emanuele Appiani, figli di Iacopo III, signore di Piombino, morti nel 1471, attribuito ad Andrea Guardi.\nInteressante \u00e8 anche la tavola rappresentante il \"Cristo vestito crocifisso tra san Rocco e san Gerolamo\", il cosiddetto \"Volto Santo di Lucca\"."}
{"id": "1722674", "revid": "554814", "url": "https://it.wikipedia.org/wiki?curid=1722674", "title": "Personaggi di Lam\u00f9", "text": "Questa \u00e8 la lista dei personaggi di \"Lam\u00f9\", manga di Rumiko Takahashi pubblicato in Giappone dal 1978 al 1987. Gli stessi compaiono anche nelle opere derivate come la serie televisiva anime, i film, gli OAV e i videogiochi.\nProtagonisti.\nAtaru Moroboshi.\nAtaru Moroboshi \u00e8 il protagonista della serie, secondo quanto dichiarato dall'autrice in varie interviste. \u00c8 un ragazzo decisamente sfortunato a seguito di una serie di eventi capitati in occasione della sua nascita: \u00e8 infatti nato venerd\u00ec 13 aprile, giorno di Butsumetsu, in una notte di luna piena. A queste circostanze si aggiungono quelle accadute alla madre partoriente nel tragitto da casa all'ospedale, che costituiscono un campionario di azioni considerate porta-sfortuna: per evitare di incrociare un gatto nero che le attraversava la strada \u00e8 passata sotto una scala e ha urtato un carrello portavivande facendo rovesciare il sale; il carrello \u00e8 poi entrato in un negozio di specchi rompendone alcuni.\nIl suo nome in giapponese viene tradotto come \"essere colpito da una stella cadente\", situazione che descrive gli avvenimenti assurdi e portatori di malasorte che lo coinvolgono e che richiama la sua relazione con Lam\u00f9. L'arrivo di Lam\u00f9 mette a dura prova la relazione di Ataru con Shinobu, perch\u00e9 Lam\u00f9 adotter\u00e0 ogni mezzo meschino per farli lasciare. Inoltre Ataru \u00e8 un donnaiolo incallito e insegue ogni donna che incontra, e di frequente usa chiedere indirizzo e numero di telefono. Cos\u00ec facendo lui puntualmente scatena le ira e le gelosia dell'aliena Lam\u00f9. Nel corso della storia dovr\u00e0 spesso vedersela con Ten (che lo vuole incenerire perch\u00e9 lo ritiene troppo stupido e indegno come marito per la cugina Lam\u00f9) e con Shutaro (che lo considera un rivale in amore e lo vuole uccidere con la sua katana). Inizialmente \u00e8 fidanzato con Shinobu, sua amica d'infanzia; l'arrivo di Lam\u00f9 pone fine a questa relazione.\nLam\u00f9.\nLam\u00f9 \u00e8 la co-protagonista della serie, ruolo che condivide con Ataru Moroboshi. \u00c8 un'aliena, figlia del gran capo degli oni, ed \u00e8 in grado di volare ed emettere scariche elettriche. Lam\u00f9 \u00e8 molto bella ed il suo abbigliamento tipico \u00e8 costituito da un bikini tigrato associato a degli stivali al ginocchio, anche questi tigrati. I suoi capelli sono di una infinit\u00e0 di colori iridescenti, che nell'anime sono stati resi di un colore verde per semplificare il compito dei disegnatori. Sulla testa, in prossimit\u00e0 delle tempie, ha due cornetti che rappresentano lo yin. Ha due vistosi e appuntiti denti canini e detesta l'aglio.\n\u00c8 innamorata di Ataru, che chiama \"Tesoruccio\" (\"Darling\" nella versione originale giapponese). Solitamente tranquilla, pu\u00f2 arrabbiarsi facilmente soprattutto quando Ataru rivolge la sua attenzione verso altre donne: in questo caso non esita a sfogare la rabbia provocata dalla gelosia lanciando le sue scariche elettriche sul ragazzo, picchiandolo furiosamente e mordendolo. Non \u00e8 una brava cuoca, e come tutti gli oni mangia cibi piccantissimi senza problemi. Pi\u00f9 volte tenta di offrire le sue pietanze ad Ataru, senza pensare al fatto che il cibo degli oni non \u00e8 commestibile per gli esseri umani.\nUmani.\nShinobu Miyake.\n \u00e8 un'amica d'infanzia e compagna di classe di Ataru. All'inizio della storia \u00e8 la fidanzata di Ataru e si dimostra sinceramente affezionata a lui, anche se non sopporta i continui flirt del ragazzo con altre donne. La loro relazione si inceppa quando sulla Terra giunge Lam\u00f9, la quale inizia a comportarsi come se fosse la moglie di Ataru e impedisce in ogni modo che il ragazzo si avvicini a lei. Per un po' di tempo Shinobu e Ataru tentano comunque di incontrarsi ma alla fine loro relazione si interrompe e i due si lasciano. Dopo la separazione Ataru tenta comunque di riallacciare il suo rapporto con Shinobu, la quale, pur dando prova di nutrire ancora dei sentimenti per lui, dimostra spesso un forte rancore nei suoi confronti. \u00c8 una ragazza romantica che nutre il sogno di legarsi stabilmente, ma viene spesso avvicinata da ragazzi alquanto strani. Si invaghisce di Shutaro ma non viene ricambiata in quanto egli ha occhi solo per Lam\u00f9. Alla fine conosce Inaba, un ragazzo che lavora per una strana organizzazione trans-dimensionale, e inizia a ricambiare le attenzioni del ragazzo per lei. Shinobu \u00e8 una ragazza dolce e romantica, ma quando si arrabbia diventa violenta ed esterna una forza sovrumana che le permette di lanciare a lunga distanza oggetti pesantissimi; una volta che si \u00e8 sfogata torna ad essere la ragazza tranquilla e delicata che tutti conoscono.\n\u00c8 doppiata in giapponese da Saeko Shimazu e in italiano da Monica Cadueri (ep. 1-109), Cinzia Massironi (ed. Yamato Video), Susanna Fassetta (ep. 110-152 1\u00aa voce), Ludovica Marineo (ep. 110-152 2\u00aa voce), Laura Boccanera (ep. 110-152 3\u00aa voce) e Letizia Scifoni (ep. 153-217).\nKosuke Shirai.\nKosuke Shirai \u00e8 il migliore amico di Ataru e suo compagno di classe. \u00c8 essenzialmente un personaggio di contorno della serie, anche se \u00e8 spesso coinvolto nelle disavventure della classe di Ataru. Anche se a volte sembra avere una cotta per Lam\u00f9 \u00e8 fidanzato, e normalmente il suo ruolo \u00e8 quello di \"voce\" per il resto della classe. Compare solamente nel manga e nel dodicesimo OAV, mentre nell'anime il suo ruolo \u00e8 sostituito da quello degli ammiratori di Lam\u00f9.\nAmmiratori di Lam\u00f9.\nMegane, Perma, Kakugari e Chibi sono quattro compagni di classe di Ataru ammiratori e innamorati di Lam\u00f9. Controllano che Ataru non faccia soffrire la loro beniamina, e se uno dei quattro vede la ragazza triste o gi\u00f9 di morale il gruppo reagisce picchiando violentemente Ataru, ritenendolo responsabile della situazione. Nel manga i quattro personaggi appaiono soltanto nei primi capitoli e hanno un ruolo marginale; nell'anime e nei film tratti dalla serie hanno invece un ruolo pi\u00f9 marcato. Megane \u00e8 l'unico realmente innamorato di Lam\u00f9 e vorrebbe essere al fianco della ragazza al posto di Ataru, che considera come un rivale. \u00c8 il personaggio pi\u00f9 carismatico del gruppo, un filosofo e intellettuale, ma anche impacciato, sognatore e fanatico. Megane \u00e8 un otaku appassionato di fantascienza, di guerra e di modellini. Il suo ruolo all'interno dell'anime diventa sempre pi\u00f9 importante, fino a diventare una sorta di voce narrante nel film \"Lam\u00f9 - Beautiful Dreamer\" in cui gli eventi sono raccontati dal suo punto di vista. In giapponese \"megane\" significa \"occhiali\": si tratta di un soprannome dato al personaggio (che ne indossa un paio); il suo vero nome \u00e8 Satoshi. Gli altri componenti del gruppo hanno un'importanza minore rispetto a Megane: Perma (\"permanente\") \u00e8 il personaggio pi\u00f9 caratterizzato del gruppo. Alto e magro, ha una personalit\u00e0 pi\u00f9 libera e tranquilla: dei quattro \u00e8 l'unico che ha una fidanzata, contravvenendo alla linea di \"fedelt\u00e0 totale a Lam\u00f9\" imposta da Megane. Kakugari (\"taglio alla moda\") \u00e8 un ragazzo piuttosto robusto e forte ed \u00e8 grande amico di Chibi (\"pulcino\", \"animale pi\u00f9 piccolo del normale\"), l'ultimo componente del gruppo, che per\u00f2 picchia spesso. I tre sono fedelissimi alla causa di Megane e raramente ne discutono gli ordini. \nMegane \u00e8 doppiato in giapponese da Shigeru Chiba e in italiano da Fabrizio Mazzotta (ep. 2), Vittorio Guerrieri (ep. 6, 13-14, 33-34), Giovanni Petrucci (ep. 9-10), Massimiliano Manfredi (ep. 15-16, 21-28), Mino Caprio (ep. 17-18), Fabrizio Manfredi (ep. 35-52), Stefano Onofri (ep. 53-109), Stefano Mondini (ep. 110-152) e Gabriele Lopez (ep. 153-217). Perma \u00e8 doppiato in giapponese da Akira Murayama e in italiano da Monica Cadueri (ep. 2), Fabrizio Mazzotta (ep. 4), Fabrizio Manfredi (ep. 9-10, 33-34, 67-109), Corrado Conforti (ep. 15-16, 23-24, 41-42, 48-57, 60-62), Stefano Onofri (ep. 17-18), Rory Manfredi (ep. 25-28, 59, 65) Massimiliano Manfredi (ep. 35-40, 45-47), Giorgio Locuratolo (ep. 110-152) e George Castiglia (ep. 153-217). Kakugari \u00e8 doppiato in giapponese da Shinji Nomura e in italiano da Oreste Baldini (ep. 2-6), Fabrizio Mazzotta (ep. 9-16, 19-20, 23-109), Fabrizio Manfredi (ep. 17-18, 21-22), Massimo Corizza (ep. 110-152) e Mirko Mazzanti (ep. 153-217). Chibi \u00e8 doppiato in giapponese da Issei Futamata e in italiano da Fabrizio Mazzotta (ep. 6), Fabrizio Manfredi (ep. 9-10), Stefano Onofri (ep. 13-16, 37-55), Christian Fassetta (ep. 25-28, 59-65), Rory Manfredi (ep. 67-109), Massimo Corizza (ep. 110-152) e Luca Ferrante (ep. 153-217).\nFamiglia Fujinami.\nRy\u016bnosuke Fujinami.\n \u00e8 una ragazza che il padre ha cresciuto come se fosse un maschio. Inizialmente i due gestiscono uno sperduto ristorante sulla spiaggia, ma in seguito si trasferiscono a Tokyo, prendono in gestione il negozio posto all'interno del liceo Tomobiki e alloggiano nel retrobottega del locale. Dopo il trasferimento Ry\u016bnosuke si iscrive al liceo Tomobiki, dove frequenta la stessa classe di Ataru e Lam\u00f9. L'eccentrico padre desiderava un figlio maschio e, alla nascita della bambina, ha portato avanti il suo progetto crescendo la figlia come un figlio. Per questo l'ha chiamata \"Ry\u016bnosuke\", un nome tipicamente maschile, la obbliga a indossare la divisa scolastica maschile, a portare i capelli corti, a fasciarsi il seno per nasconderlo e fin dall'infanzia la sottopone a duri allenamenti nelle arti marziali. A causa dell'educazione ricevuta Ry\u016bnosuke ha sviluppato una personalit\u00e0 fortemente mascolina; inoltre gli allenamenti a cui si \u00e8 sottoposta le hanno conferito una grande forza fisica. Ry\u016bnosuke non riesce quindi a comportarsi come una donna e a mettere in mostra la sua femminilit\u00e0; le rare volte che tenta di comportarsi come una ragazza \u00e8 estremamente impacciata e risulta poco credibile. Ciononostante a causa del suo aspetto fisico ha un grande successo con le ragazze che, credendola un maschio, provano attrazione per lei. Ataru e Shutaro sono gli unici a rendersi conto che Ry\u016bnosuke \u00e8 una donna.\n\u00c8 doppiata in giapponese da Mayumi Tanaka e in italiano da Gabriella Andreini (ep. 86-88, 106-109), Laura Boccanera (ep. 91-105), Renata Biserni (ep. 110-152 1\u00aa voce), Susanna Fassetta (ep. 110-152 2\u00aa voce), Gilberta Crispino (ep. 153-217).\nSignor Fujinami.\nIl \u00e8 il padre di Ry\u016bnosuke e il gestore di un ristorante sulla spiaggia chiamato Hamachiya. Desidera un figlio maschio a cui cedere l'attivit\u00e0, cos\u00ec quando la moglie Masako partorisce una femmina lui la cresce come se fosse un maschio e le d\u00e0 un nome tipicamente maschile: Ry\u016bnosuke. Poco dopo la nascita della bambina Masako si separa dal marito lasciandolo da solo con la figlia. Pur di non ammettere di essere stato abbandonato il signor Fujinami inventa una serie di storie paradossali su Masako e frequenta moltissime donne per tentare di dare una figura materna a Ry\u016bnosuke. \u00c8 particolarmente cocciuto quando, negando l'evidenza, continua a sostenere che Ry\u016bnosuke \u00e8 un maschio. Il suo comportamento fa arrabbiare Ry\u016bnosuke, che vorrebbe essere considerata come una ragazza: i loro furiosi litigi si concludono spesso con una violenta rissa, in cui l'uomo ricorre a trucchi e menzogne pur di batterla.\nFamiglia di Sakurambo.\nSakurambo.\n \u00e8 un vecchio monaco buddista, basso di statura, pelato e dall'aspetto sgradevole e inquietante. Una gag caratteristica della serie \u00e8 la sua improvvisa entrata in scena, in situazioni nelle quali non si aspetta di vederlo, che causa un forte spavento negli altri personaggi presenti. Sakurambo \u00e8 lo zio di Sakura. Dotato di un enorme appetito, \u00e8 sempre pronto a tutto pur di scroccare del cibo al primo malcapitato che incontra. Convinto che Ataru sia l'uomo pi\u00f9 sfortunato del mondo, \u00e8 sempre pronto a impegnarsi per proteggere il ragazzo dal suo destino. Sakurambo \u00e8 dotato di enormi poteri soprannaturali ed \u00e8 in grado di preparare potenti pozioni magiche, ma a causa del suo comportamento eccentrico e del suo atteggiamento perde gran parte della credibilit\u00e0 e i suoi interventi spesso non fanno altro che peggiorare la situazione. La sua residenza abituale \u00e8 costituita da una tenda, piantata in un parco vicino alla casa di Ataru, nella quale vive in compagnia di moltissimi gatti.\n\u00c8 doppiato in giapponese da Ichir\u014d Nagai e in italiano da Dante Biagioni (ep. 1-109), Giorgio Melazzi (ed. Yamato Video), Angelo Nicotra (ep. 110-152 1\u00aa voce), Luca Dal Fabbro (ep. 110-152 2\u00aa voce) e Dante Biagioni (ep. 153-217).\nSakura.\n \u00e8 la nipote di Sakurambo. \u00c8 una sacerdotessa shintoista o miko specializzata in esorcismi, che si guadagna da vivere anche come infermiera della scuola superiore di Tomobiki. \u00c8 una donna matura e intelligente, caratterialmente molto forte e decisa. \u00c8 spesso irritabile e autoritaria, e non tollera assolutamente le tendenze lascive degli adolescenti. Bisticcia spesso con lo zio a causa dei suoi comportamenti stravaganti e per il suo credo religioso buddhista. A differenza dello zio \u00e8 alta, snella e attraente. Il suo aspetto fisico attira le attenzioni di tutti i maschi della scuola che tentano spesso di importunarla, ma Sakura non esita a colpire violentemente i suoi pretendenti per tenerli lontani. Da Sakurambo ha preso invece l'insaziabile appetito, che le permette di mangiare quantit\u00e0 incredibili di cibo senza che la sua linea ne risenta. Sakura \u00e8 fidanzata con il mago Tsubane Ozuno, ma i rari incontri tra i due vengono sempre disturbati dalla presenza di Ataru o di altri personaggi della serie.\n\u00c8 doppiata in giapponese da Machiko Washio e in italiano da Roberta Rem (ep. 9-95, 97-98), Serena Spaziani (ep. 96, 99-109), Renata Biserni (ep. 110-152), Susanna Fassetta (ep. 110-152, da giovane) e Emanuela Baroni (ep. 153-217).\nTsubame Ozuno.\n \u00e8 il fidanzato di Sakura. Di aspetto fisico debole e minuto, si lascia influenzare molto facilmente e appare abbastanza ingenuo perch\u00e9 spesso non riesce a comprendere il senso dei discorsi che Sakurambo e Sakura gli rivolgono. Tsubame si \u00e8 specializzato nella magia nera europea e, spesso, evoca mostri come Frankenstein e Dracula. Nonostante gli studi approfonditi sembra che non sia molto bravo nelle arti magiche: quasi sempre Tsubame perde il controllo sui mostri evocati e le sue magie hanno esiti disastrosi. Una gag ricorrente \u00e8 quella che riguarda i suoi incontri galanti con Sakura: ogni volta che i due fidanzati rimangono da soli e stanno per baciarsi vengono regolarmente interrotti da Lam\u00f9, Ataru, Shinobu, Shutaro e Ten.\nLiceo Tomobiki.\nPreside.\n \u00e8 il preside del liceo Tomobiki. Nella prima apparizione nell'anime viene rappresentato in maniera molto diversa rispetto al personaggio del manga sia per l'aspetto fisico che per il carattere: una distinta persona di mezza et\u00e0 con una forte stempiatura che gli lascia quasi scoperta la parte superiore della testa. Porta i baffi e indossa un paio di occhiali dalle lenti spesse. Negli episodi successivi viene sostituito dal preside rappresentato nel manga: la calvizie \u00e8 accentuata, i baffi spariscono e le lenti degli occhiali diventano molto pi\u00f9 grandi. Il suo carattere \u00e8 tranquillo e generalmente riesce a rimanere impassibile anche di fronte alle situazioni pi\u00f9 caotiche. Molto spesso viene rappresentato nel suo ufficio, intento a prendere il t\u00e8 insieme al suo grande amico Kotatsu Neko, quasi del tutto incurante del comportamento stravagante dei suoi studenti. Il Preside si arrabbia solamente quando vengono violate alcune specifiche norme del regolamento d'istituto (come correre per i corridoi) o quando le azioni degli studenti portano alla distruzione della scuola. In alcune storie \u00e8 l'organizzatore di bizzarre feste o eventi presentati agli studenti come importanti momenti didattici, che in realt\u00e0 hanno lo scopo di realizzare i suoi sogni giovanili. Gli studenti, di solito, fanno di tutto per evitare di partecipare a questi eventi che tendono a trasformarsi in momenti di caos.\nOnsen Mark.\n \u00e8 uno degli insegnanti della classe 2-4 del liceo Tomobiki, frequentata da Ataru, Lam\u00f9 e dagli altri protagonisti della serie. \u00c8 un uomo di mezza et\u00e0 con l'unica passione per l'insegnamento, frustrato perch\u00e9 le sue lezioni di inglese vengono sempre disturbate dagli studenti o altri personaggi che entrano in classe a sorpresa. Dal suo punto di vista Ataru impersona tutti i mali del mondo, e questo lo autorizza a rimproverarlo o a punirlo ogni volta che qualcuno disturba la lezione. Nell'anime il posto di insegnante della classe 2-4, prima che da Onsen Mark, viene ricoperto in primo luogo da un professore non meglio identificato ed in seguito da Sanjuro Kuribayashi. Quest'ultimo, per aspetto fisico e carattere, \u00e8 molto simile ad Onsen Mark. Dopo una fugace apparizione il professor Kuribayashi scompare lasciando il ruolo di insegnante principale della classe di Ataru a Onsen Mark.\n\u00c8 doppiato in giapponese da Michihiro Ikemizu e in italiano da Enzo Garinei (ep. 59), Mino Caprio (ep. 60-65), Pino Ferrara (ep. 68-109), Giorgio Locuratolo (ep. 110-152 1\u00aa voce) e Angelo Nicotra (ep. 110-152 2\u00aa voce).\nProfessor Hanawa.\n \u00e8 uno degli insegnanti della classe frequentata da Ataru e Lam\u00f9. \u00c8 un giovane uomo, idealista e pieno di buone intenzioni. Ha molta fiducia nei propri studenti, e non esita a prendere le difese della propria classe nonostante il comportamento inqualificabile dei ragazzi. Un suo grande difetto \u00e8 l'ottusit\u00e0, che lo porta a non credere a quello che vede. Hanawa si rifiuta di credere che Lam\u00f9 sia un'aliena anche quando la vede volare e preferisce credere che sia molto abile a saltare. A causa di questo aspetto del suo carattere gli studenti lo sfruttano o lo ignorano.\nSanjuro Kuribayashi.\n \u00e8 uno degli insegnanti del liceo Tomobiki. Il personaggio \u00e8 presente soltanto nell'anime ed entra in scena qualche tempo dopo l'inizio della storia, quando il Preside lo assume per riportare all'ordine la classe 2-4 che definisce come \"il cancro della scuola\". Kuribayashi si dimostra subito severo e particolarmente aggressivo con la classe, in particolare con Ataru che identifica come uno dei peggiori studenti. L'astio nei confronti del giovane Moroboshi si fa pi\u00f9 evidente quando il professore conosce Lam\u00f9 e se ne invaghisce. La debolezza del professore viene abilmente sfruttata da Ataru per screditare l'insegnante che lo perseguita. Con l'aiuto di Lam\u00f9 fa in modo che i compagni di classe e il Preside vedano il professore mentre sta per baciare la ragazza: la brutta figura subita attenua i modi aggressivi di Kuribyashi che, dopo alcuni episodi, uscir\u00e0 di scena lasciando a Onsen Mark il compito di educare la classe 2-4.\nIl personaggio ha un aspetto duro ma malinconico e si ispira al samurai Sanjuro, protagonista di due film di successo di Akira Kurosawa: \"La sfida del samurai\" e \"Sanjuro\".\nGenitori di Ataru.\nPadre di Ataru.\nIl \u00e8 il classico salaryman, un impiegato costretto a duri orari di lavoro per guadagnare i soldi che gli permettono di sostenere la famiglia. Nei momenti di tranquillit\u00e0 che trascorre in casa viene rappresentato mentre indossa un comodo yukata al posto dell'abito che utilizza sul luogo di lavoro. Spesso si lamenta dei turbolenti eventi che si verificano all'interno della casa, provocati da Ataru o dagli strani ospiti che seguono Lam\u00f9, durante i quali l'abitazione subisce notevoli danni o viene distrutta, per via del fatto che non ha ancora finito di pagare la casa e che il mutuo lo perseguiter\u00e0 ancora per molto tempo. Ama leggere il giornale e se qualcuno glielo strappa o toglie di mano lui, prontamente, ne estrae una nuova copia dallo yukata e incurante di tutto riprende a leggere. Silenzioso e timido, ha una scarsa considerazione di s\u00e9 e nei momenti pi\u00f9 difficili non esita a nascondere il volto dietro al giornale. Vorrebbe essere tenuto in maggiore considerazione dai suoi familiari, visto che lui \u00e8 l'unica persona che lavora e guadagna i soldi necessari al mantenimento di tutti. Al pari della moglie tende a considerare la propria \"nuora\" Lam\u00f9 meglio del figlio: entrambi avrebbero voluto avere una figlia, e i comportamenti di Ataru sciocchi e lascivi non fanno che accentuare il distacco verso di lui. Di solito ha un ruolo marginale nella serie, ma nell'episodio 177 \"La stella cadente\" \u00e8 il protagonista della storia.\n\u00c8 doppiato in giapponese da Ken'ichi Ogata e in italiano da Ettore Conti (ep. 1-66), Pino Ferrara (ep. 24), Franco Latini (ep. 67-78) e Marcello Prando (ep. 79-109), Angelo Nicotra (ep. 110-152) e Giorgio Locuratolo (ep. 153-217).\nMadre di Ataru.\nLa riveste il classico ruolo della casalinga e madre di famiglia, che amministra con oculatezza i soldi guadagnati dal marito. Polemica e insoddisfatta, si preoccupa di quello che pensano di lei e della sua famiglia i vicini. Viene abitualmente rappresentata mentre sbriga la faccende di casa, cucina o fa la spesa. Quasi sempre indossa un piccolo grembiule che porta in vita per non sporcarsi la gonna. All'inizio della storia dice spesso ad Ataru la frase \u00abNon dovevo farti nascere!\u00bb quando il ragazzo causa dei problemi a lei o alla famiglia. Il comportamento stravagante del figlio la mette in imbarazzo e spesso si vergogna di mostrarsi in pubblico. Il disagio che le causa il figlio diventa pi\u00f9 evidente durante i periodici ricevimenti dei genitori organizzati dalla scuola, ai quali cerca di non partecipare per non diventare lo zimbello dei genitori degli altri studenti. Sogna spesso di essere rapita da un ragazzo giovane e di bell'aspetto, con il quale allontanarsi dalla vita infelice che conduce. La signora Moroboshi, comunque, ama molto il marito ed \u00e8 gelosa se altre donne tentano di insidiarlo. La madre di Ataru ha un ruolo marginale nella serie, ma \u00e8 protagonista dell'episodio 78 \"Le casalinghe\".\n\u00c8 doppiata in giapponese da Natsumi Sakuma e in italiano da Serena Spaziani (ep. 1-66), Gabriella Andreini (ep. 67-109), Renata Biserni (ep. 110-152) e Paola Del Bosco (ep. 153-217).\nFamiglia Mendo.\nI Mendo sono una ricchissima famiglia che gestisce una mega-azienda chiamata Mendo Conglomerate. Gli adulti della famiglia Mendo (padre, madre e nonno) sono dei personaggi strani e bizzarri. Il signor Mendo ha un carattere estremamente gioviale: ama giocare scherzi \u2014 anche pesanti e grotteschi \u2014 al prossimo e difficilmente riesce ad affrontare in maniera seria qualunque discorso. La signora Mendo, invece, \u00e8 sempre composta e seria. Rifiuta ogni forma di tecnologia, per muoversi utilizza un lentissimo carro trainato da buoi e comunica con gli altri bisbigliando con i servitori che riportano le sue parole all'interlocutore. Il nonno ha lo stesso carattere del signor Mendo; il suo passatempo preferito sembra essere quello di organizzare finte veglie mortuarie anche se gode di ottima salute. Il suo volto \u00e8 quasi sempre celato da una maschera raffigurante un polpo, simbolo della casata dei Mendo.\nShutaro Mendo.\n \u00e8 il rampollo della famiglia Mendo e uno dei compagni di classe di Ataru e Lam\u00f9. Shutaro \u00e8 incredibilmente ricco (pu\u00f2 permettersi di andare a scuola usando uno degli elicotteri o degli aerei a disposizione della famiglia), bello, affascinante, intelligente, galante e rispettoso con le donne, qualit\u00e0 che sono molto apprezzate dalle compagne di scuola che tentano di corteggiarlo. Il successo che Shutaro riscuote con le donne, il suo comportarsi in maniera un po' snob e sofisticata e la sua condizione economica generano invidia e odio nei ragazzi che frequentano la sua stessa scuola. D'altro canto \u00e8 anche orgoglioso e narcisista. Tra lui e Ataru nasce una forte rivalit\u00e0 causata dalle differenze di carattere e dal fatto che Lam\u00f9 non ricambi i suoi sentimenti d'amore. La scontro tra i due da lo spunto a molte delle vicende raccontate all'inizio della serie. Nel seguito della storia Shutaro riesce a integrarsi con il resto dei personaggi, soprattutto quando sar\u00e0 evidente che nonostante le differenze economiche, il suo carattere \u00e8 molto simile a quello di Ataru. Shutaro soffre di claustrofobia e ha terrore del buio; se si trova in un ambiente stretto e buio viene colto da una violenta crisi di panico, a meno che non venga osservato da una bella ragazza. Come discendente di una famiglia di samurai \u00e8 molto abile con la katana che porta sempre con s\u00e9 e che cura con attenzione.\n\u00c8 doppiato in giapponese da Akira Kamiya e in italiano da Stefano Onofri (ep. 21-26, 29-56, 167-217), Christian Fassetta (ep. 27-28, 57-66), Fabrizio Mazzotta (ep. 67-109, 153-166), Gianluca Iacono (ed. Yamato Video), Alessio Cigliano (ep. 110-152 1\u00aa voce), Luciano Marchitiello (ep. 110-152 2\u00aa voce), Luca Dal Fabbro (ep. 110-152 3\u00aa voce), Fabio Boccanera (ep. 110-152 4\u00aa voce), Giorgio Locuratolo (ep. 110-152 5\u00aa voce).\nRyoko Mendo.\n \u00e8 la sorella minore di Shutaro. Il suo unico divertimento sembra essere quello di progettare e realizzare situazioni che le permettano di spaventare il fratello o di farlo soffrire. Dal punto di vista caratteriale ha ereditato dal padre il grottesco senso dell'umorismo e dalla madre la freddezza che contraddistingue le sue azioni. Nonostante l'aspetto grazioso e delicato e le maniere da ragazza di buona famiglia, Ryoko \u00e8 infatti animata da un notevole sadismo che si accompagna a comportamenti estremamente crudeli. Si diverte a organizzare sontuose feste, alla quali invita numerosi partecipanti costringendoli a partecipare ai giochi da lei ideati che si rivelano estremamente pericolosi e dalle conseguenze potenzialmente letali. In questo compito \u00e8 aiutata dai kuroko \u2014 i suoi devoti servitori. Abile nelle arti magiche, pi\u00f9 volte ha costruito bamboline vud\u00f9 da utilizzare contro Shutaro, che \u00e8 la vittima preferita dei suoi scherzi e delle sue umiliazioni. Altri bersagli dei suoi scherzi sono Ataru e Tobimaro: facendo credere ai ragazzi di essersi innamorata di loro li spinge a raggiungerla obbligandoli a percorrere strade piene di ostacoli.\n\u00c8 doppiata in giapponese da Mami Koyama e in italiano da Monica Cadueri (ep. 1-109) e Laura Lenghi (ep. 153-217).\nFamiglia Mizunokouji.\nI Mizunokouji sono la seconda famiglia pi\u00f9 ricca del Giappone, proprietari di una grande impresa che produce attrezzature sportive. Hanno un'accesa rivalit\u00e0 verso i Mendo, che va avanti da numerose generazioni. Per riallacciare i rapporti le due famiglie hanno organizzato il matrimonio tra Shutaro Mendo e Asuka Mizunokouji. Il signor Mizunokouji \u00e8 un uomo che tende a passare inosservato e non ha alcuna influenza sulle dinamiche della vita familiare. L'aspetto anonimo del suo carattere viene sottolineato dalla rappresentazione grafica del personaggio: spesso il suo volto viene disegnato usando alcuni ideogrammi, come fanno i bambini per scherzo nei loro disegni. La signora Mizunokouji \u00e8 una donna con un carattere forte e autoritario ed \u00e8 dotata di una notevole forza fisica. Ha quasi sempre un sorriso inespressivo stampato sul volto. La sua preoccupazione maggiore \u00e8 quella di frenare gli slanci di affetto di Asuka verso il fratello Tobimaro, che considera come un fidanzato. Tra i membri della famiglia appare \u2014 solo nel manga \u2014 l'asino Tsubasa, il mezzo di trasporto preferito da Tobimaro. L'asino si dimostra decisamente pi\u00f9 forte e abile del padrone: spesso obbliga Tobimaro a tirare il carro al suo posto, e ha una mira migliore del ragazzo quando si tratta di colpire un bersaglio con arco e frecce.\nTobimaro Mizunokouji.\n \u00e8 il figlio primogenito, dicisassettenne dei Mizunokouji. Nel corso della storia viene chiamato spesso con i diminutivi \"Ton\" o \"Ton-chan\". Lui e Shutaro erano amici di infanzia, ma questo non ha impedito che tra i due nascesse un'accesa rivalit\u00e0 soprattutto nel baseball (disciplina nella quale nessuno dei due eccelle). Tobimaro ha un atteggiamento da \"guerriero\" verso lo sport; questo lo spinge ad allenarsi duramente anche per anni che trascorre in completo isolamento. I risultati del suo duro lavoro, per\u00f2, sono estremamente deludenti perch\u00e9 il ragazzo dimostra di essere molto imbranato in ogni cosa tenti di fare. Spesso si vede da solo su alture o alberi in meditazione, che raggiunge servendosi di una lunga scala a pioli. Tobimaro, poco rispettato o addirittura sottomesso da tutti, \u00e8 stata la prima vittima dei crudeli scherzi architettati da Ryoko. La ragazza, sfruttando la sua ingenuit\u00e0, fin da bambina si divertiva inventandosi storie d'amore con l'ignaro Tobimaro. Shutaro, indispettito nel vedere Tobimaro al fianco della sorella, reagiva alle parole di Ryoko ingaggiando duri scontri con il rivale. Un altro rapporto molto difficile \u00e8 quello tra Tobimaro e Asuka. La ragazza \u00e8 ingenua e ha sviluppato un'insana attrazione amorosa verso il fratello; Tobimaro ha il difficile compito di proteggere la sorella dai pericoli del mondo esterno e convincere la ragazza che l'attrazione che prova verso di lui non \u00e8 normale.\nAsuka Mizunokouji.\n \u00e8 la sorella minore di Tobimaro. \u00c8 una bella ragazza che, come vuole una tradizione della famiglia Mizunokouji, \u00e8 stata tenuta isolata dagli uomini dal momento della sua nascita. La regola non prevede eccezioni nemmeno per i familiari: neanche il padre e Tobimaro l'hanno vista prima che compisse quindici anni, quando la madre le ha concesso il permesso di frequentare persone di sesso maschile. Durante il suo isolamento Asuka, assistita dalle sue servitrici, si \u00e8 dedicata a duri allenamenti. Il continuo esercizio le ha fatto sviluppare una incredibile forza fisica; allo stesso tempo l'assenza di contatti con il genere maschile l'ha resa estremamente timida e timorosa degli uomini. Il primo ragazzo che Asuka ha visto, una volta uscita dall'isolamento a cui era stata costretta, \u00e8 stato Ataru. Il comportamento del giovane Moroboshi ha sconvolto Asuka che, dopo questo incontro, ha sviluppato un autentico terrore verso gli uomini. Asuka \u00e8 decisamente confusa sui legami di famiglia e sui ruoli legati al sesso. Ha sviluppato un morboso affetto verso il fratello Tobimaro, l'unico uomo che non la terrorizza. Asuka \u00e8 fidanzata ufficialmente con Shutaro, a seguito del matrimonio combinato organizzato dai genitori dei due ragazzi per porre fine alla rivalit\u00e0 tra le famiglie Mendo e Mizunokouji. Il loro rapporto, per\u00f2, \u00e8 piuttosto complicato: Asuka tende sempre a sfuggire a Shutaro mentre lui non ha accettato l'idea del matrimonio combinato. Il giovane Mendo \u00e8 attratto dalla bellezza di Asuka, ma l'incontrollabile forza fisica della ragazza lo spinge a tenersi lontano da lei.\nAlieni.\nTen.\n \u00e8 il cuginetto di Lam\u00f9. Nel manga Ataru e gli altri ragazzi del Liceo Tomobiki lo chiamano , aggiungendo al suo nome il prefisso \"jari\" (\"monellaccio\"). \u00c8 un bambino dall'et\u00e0 apparente di circa tre anni, pestifero e intelligente, ed \u00e8 in grado di volare (anche se molto lentamente) e di sputare fuoco. Ha un corno al centro della testa e come Lam\u00f9 ha dei canini molto evidenti, indossa un costume tigrato e odia l'aglio. Nell'anime Ten entra quasi subito nel cast dei personaggi, mentre nel manga appare dopo quasi un anno dall'arrivo di Lam\u00f9 sulla Terra. Ten giunge sul pianeta per conoscere il marito di Lam\u00f9, ma quando incontra Ataru lo ritiene indegno di stare accanto alla cugina; il piccolo inizia quindi a impegnarsi per convincere Lam\u00f9 a lasciare Ataru e tornare sul loro pianeta. Fin dal loro primo incontro Ten e Ataru bisticciano e litigano in continuazione, ma con lo svolgersi della storia si capisce che nonostante i reciproci dispetti che si fanno si trovano molto bene insieme. Ten \u00e8 profondamente convinto di essere un \"bravo bambino\", e quando la cosa torna a suo vantaggio \u00e8 tranquillo ed educato. Di solito, per\u00f2, \u00e8 pestifero e se una persona non gli va a genio non esita a offendere, pungolare o incenerire l'interlocutore. Nonostante l'et\u00e0 \u00e8 estremamente precoce e ama la compagnia delle ragazze, cercando di abbracciarle e stare in loro compagnia. Rispetto a lui ha il vantaggio di avere un'aria innocente, da bravo bambino: le ragazze non vedono alcuna malizia nelle sue azioni e si divertono ad abbracciarlo.\nNel doppiaggio originale Ten si esprime con il dialetto di Osaka. \u00c8 doppiato in giapponese da Kazuko Sugiyama e in italiano da Isa Di Marzio (ep. 1-109), Lara Parmiani (ed. Yamato Video), Susanna Fassetta (ep. 110-152 1\u00aa voce), Laura Boccanera (ep. 110-152 2\u00aa voce) e Tatiana Dessi (ep. 153-217).\nRan.\n \u00e8 una delle amiche d'infanzia di Lam\u00f9. Si comporta come una fanciulla dolce, infantile ed elegante quando \u00e8 felice, ma quando diventa sospettosa o arrabbiata ha reazioni estremamente violente verso coloro che hanno provocato la sua ira usando pistole, bombe, martelli, lanciarazzi e bazooka che estrae solitamente da sotto la gonna. Fa anche uso di bamboline identiche a lei che comunicano un messaggio al destinatario e poi si autodistruggono, chiamate \"bambole messaggere\". Ha dei lunghi canini che mette in mostra quando \u00e8 arrabbiata. La sua amicizia con Lam\u00f9 si \u00e8 incrinata a causa di Rei: entrambe le ragazze erano innamorate di lui, che scelse di fidanzarsi con Lam\u00f9. Per questo Ran ha iniziato a covare un rancore nei confronti dell'amica. Decisa a vendicarsi, Ran giunge sulla Terra con l'intenzione di portare via a Lam\u00f9 il suo ragazzo Ataru. Per fare questo finge che Ataru le piaccia, flirtando con lui costantemente. La ragazza ha il potere di togliere la giovinezza ai ragazzi che bacia sulle labbra, ed \u00e8 decisa ad utilizzarlo su Ataru per portare a termine la sua vendetta. Nonostante i suoi sforzi Ran non riesce a baciare Ataru; decide allora di rimanere sulla Terra fino a quando non sar\u00e0 riuscita a completare il suo piano: si iscrive al Liceo Tomobiki frequentando la classe 2-7 (gli altri protagonisti della serie sono nella 2-4) e prende dimora nella sua nave spaziale posteggiata in un parco vicino all'abitazione dei Moroboshi. Dopo che Lam\u00f9 ha lasciato Rei, Ran ricomincia a frequentare il ragazzo sperando che si possa innamorare di lei. Cerca di conquistarlo con le sue abilit\u00e0 culinarie e i suoi filtri d'amore, ma i suoi piani vengono sempre mandati a monte da eventi esterni.\nNel doppiaggio italiano di alcuni episodi della prima serie il suo nome viene riportato come \"Lan\", perch\u00e9 in giapponese il suono delle lettere \"R\" e \"L\" \u00e8 intercambiabile. \u00c8 doppiata in giapponese da Y\u014d Inoue (nella prima met\u00e0 della serie) e Kazue Komiya (nella seconda) e in italiano da Monica Cadueri (ep. 35-36, 68, 88), Angelina Contaldi (ep. 54-61), Claudia Razzi (ep. 83, 90), Gabriella Andreini (ep. 108), Graziella Polesinanti (ep. 110-152 1\u00aa voce), Susanna Fassetta (ep. 110-152 2\u00aa voce), Renata Biserni (ep. 110-152 3\u00aa voce) e Valeria Vidali (ep. 153-217).\nBenten.\n \u00e8 una delle amiche di infanzia di Lam\u00f9. Ha conosciuto Lam\u00f9, Ran e Oyuki alla scuola elementare frequentando la stessa classe e insieme a loro ha formato un gruppo molto affiatato. Appare quando Lam\u00f9 e Ten tornano sul loro pianeta per partecipare alla battaglia che ogni anno in occasione del Setsubun oppone gli oni fukujin: Lam\u00f9 \u00e8 la mascotte degli oni mentre Benten \u00e8 quella dei fukujin. In seguito Benten verr\u00e0 spesso sulla Terra per fare visita a Lam\u00f9 \u2014 della quale \u00e8 molto amica \u2014 finendo per coinvolgerla nelle sue rocambolesche avventure. Il suo abbigliamento \u00e8 provocante e succinto. Ha un carattere da maschiaccio: impreca come un marinaio ed \u00e8 portata a comportamenti spericolati e violenti che sono inconsueti nelle ragazze. Nonostante ci\u00f2 \u00e8 anche coraggiosa, di buon cuore e sincera. Nonostante sia priva di poteri soprannaturali, Benten ha uno spirito battagliero. Possiede una potente moto spaziale che adora e utilizza molto spesso \u2014 frequenti nell'anime le scene in cui appare all'improvviso in sella alla sua moto \u2014 di cui \u00e8 molto gelosa: non permette a nessuno di toccarla e si infuria se subisce anche un minimo danno.\nIl nome \"Benten\" deriva da Benzaiten, una delle sette divinit\u00e0 della fortuna venerate in Giappone e la dea shintoista della conoscenza, dell'arte e della bellezza. \u00c8 doppiata in giapponese da Y\u016bko Mita e in italiano da Serena Spaziani (ep. 29-30), Monica Cadueri (ep. 68-76), Angelina Contaldi (ep. 108), Renata Biserni (ep. 110-152) e Alessandra Chiari (ep. 153-217).\nOyuki.\n \u00e8 la principessa del pianeta Nettuno e un'amica d'infanzia di Lam\u00f9, Benten e Ran, con le quali ha frequentato la stessa classe durante le scuole elementari e medie. Ha il potere di controllare e creare ghiaccio, neve e freddo, e di generare portali dimensionali per spostarsi rapidamente. Solitamente indossa un elegante kimono bianco e tiene i capelli in un'acconciatura a coda di cavallo. Oyuki ha un portamento nobile, ed \u00e8 molto cortese, galante ed educata. Raramente si arrabbia e, quando questo succede, mantiene apparentemente la calma mentre i suoi poteri di criocinesi si scatenano. Per questo quasi tutti i personaggi della serie la temono. Parla sempre a voce bassa e dimostra di essere la pi\u00f9 saggia, matura e ragionevole del gruppo di amiche aliene. \u00c8 anche una donna d'affari molto abile, sebbene sia avara.\n\u00c8 doppiata in giapponese da Noriko Ohara e in italiano da Claudia Razzi (ep. 15-16), Monica Cadueri (ep. 17-18), Gabriella Andreini (ep. 68, 76), Serena Spaziani (ep. 108) e Micaela Incitti (ep. 153-217).\nRei.\n \u00e8 un oni proveniente dallo stesso pianeta natale di Lam\u00f9 e Ten. \u00c8 un ragazzo molto bello e, come tutti gli oni, ha delle caratteristiche fisiche particolari: canini aguzzi, abbigliamento tigrato e un paio di corna sulla testa. Rei \u00e8 di una stupidit\u00e0 disarmante, non \u00e8 in grado di formulare frasi di senso compiuto (spesso si limita a pronunciare poche e stentate parole) e i suoi comportamenti appaiono socialmente inadeguati. Il suo unico interesse sembra essere quello di mangiare: \u00e8 in grado di consumare enormi quantit\u00e0 di cibo in poco tempo, e questa \u00e8 l'unica cosa che riesca a calmarlo quando \u00e8 arrabbiato. Pu\u00f2 inoltre trasformarsi in un ushitora (letteralmente \"mucca tigre\"), una strana creatura costituita da un incrocio tra un toro e una tigre. La trasformazione in ushitora \u00e8 frequente quando il ragazzo \u00e8 arrabbiato. Innamorato di Lam\u00f9, Rei si \u00e8 fidanzato con lei causando le ire di Ran (a sua volta infatuata di lui). La storia con Lam\u00f9 si \u00e8 per\u00f2 interrotta bruscamente quando lei si \u00e8 accorta di quanto il ragazzo fosse stupido e insensibile e lo ha lasciato. Rei per\u00f2 non si \u00e8 dato per vinto e per tentare di riconquistare Lam\u00f9 \u00e8 venuto sulla Terra per cercarla.\nNel doppiaggio italiano di alcuni episodi della prima serie il suo nome \u00e8 spesso riportato come \"Lei\", perch\u00e9 in giapponese il suono delle lettere \"R\" e \"L\" \u00e8 intercambiabile. \u00c8 doppiato in giapponese da Tessh\u014d Genda e in italiano da Oreste Baldini (ep. 5-6, 59), Fabrizio Manfredi (ep. 43-44), Mino Caprio (ep. 68), Giorgio Locuratolo (ep. 110-152) e Giuliano Bonetto (ep. 153-217).\nKurama.\n \u00e8 la principessa dei tengu. Capricciosa ed esigente, soprattutto per quanto riguarda i suoi gusti verso il genere maschile, pur appartenendo alla razza dei tengu non ha l'aspetto buffo e grottesco dei suoi servitori ma \u00e8 una bella fanciulla il cui unico elemento inconsueto sono un paio di ali collocate sulla testa. Con la sua razza in via di estinzione, ma nessun uomo umanoide sul pianeta, Kurama \u00e8 stata messa in un sonno criogenico mentre i suoi attendenti cercano su altri pianeti un compagno adatto che la sveglier\u00e0 con un bacio e con il quale dare un discendente alla stirpe dei tengu. Inizialmente la scelta ricade su Ataru, e quando Kurama si accorge che tipo di ragazzo \u00e8, cerca di educarlo per renderlo un degno padre dei suoi figli. I suoi tentativi per\u00f2 falliscono anche a causa delle interferenze della gelosa Lam\u00f9. In seguito Kurama scopre che la legge che le impone di sposare l'uomo che l'avesse svegliata con un bacio non ha alcun valore e a questo punto si ritiene libera di scegliersi l'uomo con cui si sposer\u00e0. Kurama si interessa quindi a Shutaro, Ry\u016bnosuke e Rei, ma a causa dei suoi gusti esigenti e di complicazioni finisce sempre per fallire nei suoi piani.\n\u00c8 doppiata in giapponese da Rihoko Yoshida e in italiano da Gabriella Andreini (ep. 1-109), Daniela Caroli (ep. 24), Renata Biserni (ep. 110-152), Antonella Baldini (ep. 153-217) e Irene Scalzo (film).\nGinger, Sugar e Pepper.\n, e sono tre ragazzine aliene che frequentano la stessa scuola media dove hanno studiato Lam\u00f9 e le sue amiche. Le giovani sono le componenti di una sukeban e ambiscono a diventare le delinquenti pi\u00f9 temute della galassia, prendendo il posto che avevano occupato Lam\u00f9, Benten e Oyuki quando studiavano alle medie. Ginger, Sugar e Pepper cercano di scontrarsi con le \"tardone\" \u2014 cos\u00ec definiscono Lam\u00f9 e le altre \u2014 per tentare di sconfiggerle e dimostrare la loro supremazia. Le sfide, per\u00f2, si concludono sempre con esiti disastrosi per le giovani leve: le ragazzine vengono sempre battute o addirittura ignorate da Lam\u00f9 e le sue amiche. Ginger (conosciuta anche come \"Ginger la dea\") \u00e8 la pi\u00f9 piccola del gruppo. Bionda, dai capelli corti, ha sulla testa un paio di orecchie a punta come quelle di un felino. Ginger ha il potere di riuscire a fingersi morta, e utilizza questa tattica per ingannare i suoi avversari che, preoccupati per le sue condizioni di salute, vengono assaliti da lei o dalle altre due ragazze. Sugar (conosciuta anche come \"Sugar sette colori\") ha l'abilit\u00e0 di mimetizzarsi con l'ambiente circostante come se fosse un camaleonte. Solitamente, per\u00f2, il vantaggio dell'invisibilit\u00e0 viene annullato perch\u00e9 la ragazza ha con s\u00e9 degli oggetti che rimangono visibili e che permettono di individuarla agevolmente. \u00c8 la leader del trio. Pepper (conosciuta anche come \"Pepper serpente velenoso\") \u00e8 la pi\u00f9 alta e slanciata delle tre giovani teppiste. \u00c8 in grado di liberarsi agevolmente dalla presa degli avversari cambiando pelle come se fosse un serpente.\nGinger \u00e8 doppiata in giapponese da Chika Sakamoto e in italiano da Susanna Fassetta (ep. 110-152) e Isabella Guida (ep. 153-217). Sugar \u00e8 doppiata in giapponese da Chika Sakamoto e in italiano da Renata Biserni (ep. 110-152) e Emanuela D'Amico (ep. 153-217). Pepper \u00e8 doppiata in giapponese da Rumiko Ukai e in italiano da Renata Biserni (ep. 110-152) e Clorinda Venturiello (ep. 153-217).\nGenitori di Lam\u00f9.\nIl e la sono i genitori di Lam\u00f9. I loro nomi propri non vengono mai rivelati, gli altri personaggi si riferiscono a loro chiamandoli semplicemente \"signore\" e \"signora\". Come tutti gli oni hanno caratteristiche particolari: indossano sempre abiti tigrati, canini aguzzi e un paio di piccole corna sulla testa.\nIl padre di Lam\u00f9 \u00e8 un grosso oni dall'aspetto terrificante, piuttosto rumoroso e irruente: incute timore ma la sua violenza \u00e8 soltanto verbale. La madre di Lam\u00f9 \u00e8 una bella donna che si esprime soltanto nella lingua degli oni: nel manga i suoi dialoghi sono rappresentati con i disegni raffigurati sulle tessere del mahjong, mentre nell'anime si limita ad emettere dei suoni che soltanto Lam\u00f9, Ten e il marito comprendono. Entrambi sono in grado di volare; nell'anime la madre di Lam\u00f9 \u00e8 in grado di emettere scariche elettriche come la figlia, abilit\u00e0 che non \u00e8 presente nel manga.\nLa madre di Ran.\nLa madre di Ran \u00e8 un'aliena casalinga, presente solo in alcuni ricordi d'infanzia della stessa Ran e di Lam\u00f9. \u00c8 giovane, alta, magra, con una capigliatura uguale a quella della figlia e indossa solamente un succinto bikini nero. Quando Ran era una bambina piccola, viveva con lei sullo stesso pianeta di Lam\u00f9. La madre di Ran seguiva un approccio molto aggressivo e particolarmente severo nei confronti della figlia, che rimproverava in ogni occasione e puniva con fermezza (sculacciandola parecchie volte) quando si metteva nei guai. Come se non bastasse, la madre paragonava sempre la piccola Ran con Lam\u00f9, da lei considerata un modello da seguire e un perfetto esempio di bambina gentile e ben educata.\nLa madre di Ten.\nLa madre di Ten \u00e8 un vigile del fuoco intergalattico, molto premurosa e affettuosa con il figlio. Sorella della madre di Lam\u00f9, \u00e8 spesso lontana da Ten a causa del suo lavoro, al quale si dedica con molta passione. La donna ha sviluppato una deformazione professionale che la porta ad accanirsi contro i piromani che giudica come i peggiori criminali esistenti. La madre di Ten non sa che il figlio \u00e8 in grado di sputare fuoco, ed il bimbo (terrorizzato dai ricordi dei racconti della madre, che gli spiegava come torturava i piromani dopo averli catturati) fa di tutto per non farle conoscere questa sua abilit\u00e0.\nKintaro.\n \u00e8 un bambino alieno dal carattere piuttosto irascibile e violento. Dopo alcuni screzi diventa amico di Ten. Il suo personaggio appare soltanto in alcuni dei primi episodi dell'anime; nel manga ha una importanza molto marginale. Kintaro si muove a cavallo di un orso che \u00e8 in grado di volare e ha sempre con s\u00e9 un'ascia che accentua la sua aria di violento. L'aspetto fisico del bambino \u00e8 praticamente identico a quello dell'omonimo personaggio del folclore giapponese; Kintaro si irrita quando le persone gli ricordano la sua somiglianza con il personaggio mitologico.\nDappya.\nI Dappya sono dei personaggi presenti nel primo racconto scritto dalla Takahashi, \"Kattena yatsura\", che interpretano dei piccoli camei in \"Lam\u00f9\". Sono dei piccoli mostri dall'aspetto simile ad un grottesco pesce rosso: hanno grandi occhi neri e indossano sempre uno scafandro. All'interno degli episodi i Dappya appaiono per brevi istanti (ad esempio come cronisti del telegiornale o per commentare gli avvenimenti), ma in alcuni casi prendono parte come comparse agli eventi narrati. Il loro nome \u00e8 preso in prestito da una caratteristica del loro modo di parlare: nel racconto originale concludono tutte le loro frasi con la parola \"dappya!\" (che significa \"anche noi\").\nAltri personaggi.\nInaba.\n \u00e8 un eccentrico ragazzo che indossa sempre un costume da coniglio (la sua divisa da lavoro). Il suo personaggio, nell'anime, appare soltanto nell'OAV \"Cosa accadr\u00e0 nel futuro di Lam\u00f9?\" \u2014 dove \u00e8 il protagonista della storia narrata \u2014 e nel film \"Lam\u00f9: Un ragazzo, una ragazza\" mentre nel manga appare pi\u00f9 frequentemente. Inaba lavora per una organizzazione che opera nel subspazio; il suo compito \u00e8 quello di costruire delle porte che rappresentano i vari futuri possibili per gli uomini. Durante una pausa dal lavoro, mentre \u00e8 sulla Terra, Inaba conosce Shinobu e se ne innamora a prima vista. La ragazza \u00e8 colpita dalle attenzioni del giovane e, dopo una serie di avventure che coinvolgeranno anche Ataru e Lam\u00f9, accetter\u00e0 di uscire con lui. In seguito, come narrato nel manga, il rapporto tra i due ragazzi diventer\u00e0 sempre pi\u00f9 stretto fino al punto in cui formeranno una coppia fissa come Ataru e Lam\u00f9.\nKotatsu Neko.\n, meglio conosciuto come Gatto Kotatsu, \u00e8 un gigantesco gatto che adora i kotatsu. Il personaggio \u00e8 la reincarnazione dello spirito di un gatto deceduto a causa del freddo nel periodo Edo, due secoli prima dell'inizio della storia, e intenzionato a vendicarsi contro chi lo aveva scacciato. Nonostante le premesse e l'imponente aspetto fisico il gatto dimostra di avere un carattere estremamente docile e tranquillo. Normalmente trascorre le giornate sotto al kotatsu in compagnia del preside del liceo Tomobiki. \u00c8 molto amico di Ten (che lo ha adottato), mentre ha un po' di rancore nei confronti di Ataru perch\u00e9 ha cercato di togliergli il kotatsu. Il Gatto Kotatsu \u00e8 dotato di un'incredibile forza fisica; il carattere pacifico, per\u00f2, lo porta ad utilizzare la sua forza solo per reagire contro chi tenta di portargli via il suo amato kotatsu o per difendere le persone che reputa sue amiche quando sono in difficolt\u00e0. Nell'anime il Gatto Kotatsu in alcuni episodi ha un ruolo da protagonista; tra questi si segnalano il 126 \"Panico in citt\u00e0\", 146 \"La leggenda del kotatsu\" e 152 \"Ran e il Gatto Kotatsu\". Pi\u00f9 frequentemente, soprattutto nella seconda e nella terza parte degli episodi, il Gatto Kotatsu \u00e8 il protagonista di scene comiche inserite all'interno delle singole puntate. \u00c8 doppiato in giapponese da Tomohiro Nishimura e in italiano da Francesco Gabrielli (ep. 153-217).\nShingo.\n \u00e8 un ragazzo nato e cresciuto in una foresta elettrica \u2014 uno degli stravaganti progetti della famiglia Mendo \u2014 nella quale ha vissuto sempre a fianco del nonno. Shingo \u00e8 l'unico personaggio della serie immune alle scariche elettriche lanciate da Lam\u00f9, della quale si invaghisce. Shingo ed il nonno sono stati scelti come guardie del corpo personali dei membri della famiglia Mendo: Shingo per Shutaro, ed il nonno per il padre di Shutaro. Il risultato, per\u00f2, \u00e8 alquanto deludente: il nonno diventa quindi il giardiniere della tenuta dei Mendo mentre Shingo, nonostante sia stato addestrato all'arte del ninjutsu, riceve da Shutaro l'incarico di proteggere la sorella Ryoko. A seguito del suo nuovo incarico Shingo finisce per innamorarsi di Ryoko, che accetter\u00e0 la sua corte solo per indispettire il fratello.\nNagisa Shiowatari.\n \u00e8 un ragazzo che si veste e si comporta come una donna. Pur non avendo tendenze omosessuali, adora indossare abiti femminili e sfrutta la sua passione per tentare di attirare clienti per il ristorante sulla spiaggia gestito dal padre. Il signor Fujinami e il padre di Nagisa sono grandi amici, e alla nascita dei loro figli si misero d'accordo per organizzare un matrimonio combinato tra Nagisa e Ryunosuke. Nagisa e il padre, in realt\u00e0, sono dei fantasmi: i due sono morti in seguito ad una indigestione di gelato al riccio di mare mentre stavano mettendo a punto la ricetta per proporlo ai loro clienti. A seguito del magico potere di una lacrima di riccio gigante Nagisa riacquista sembianze terrene; questo gli permette di stare accanto a Ryunosuke (della quale si \u00e8 innamorato a prima vista). Ryunosuke, dal canto suo, si affeziona a Nagisa anche se rimane diffidente.\nKitsune.\n \u00e8 un personaggio che si ispira all'omonimo spirito presente nella mitologia giapponese. Si tratta di un cucciolo di volpe, dotato del potere di cambiare a piacimento il proprio aspetto e di prendere le sembianze di altre persone. Il suo potere, per\u00f2, non \u00e8 molto efficace e nelle sue trasformazioni Kitsune mantiene sempre l'aspetto e la voce da cucciolo e le orecchie e la coda da volpe rimangono ben visibili: chi lo vede lo smaschera immediatamente o fa finta di rimanere impressionato dalla trasformazione. Kitsune, al suo arrivo sulla Terra, si ritrova coinvolto in una rissa tra cani in cui sta per avere la peggio e viene salvato dall'intervento di Shinobu che allontana gli assalitori. Dopo questo incontro Kitsune si innamora perdutamente di Shinobu, e cerca spesso di rintracciarla per confessarle il suo amore. Kitsune sembra non conoscere niente del mondo moderno, si lascia influenzare dalle credenze popolari ed \u00e8 convinto che le fotografie possano imprigionare le persone.\nTritone.\n \u00e8 un buffo mostro marino che compare soltanto in alcuni episodi, ambientati generalmente al termine delle vacanze estive. Vive sul fondo di piscine o parchi acquatici e ha un carattere estremamente malinconico: nelle sue apparizioni si commuove sistematicamente mentre osserva il sole che tramonta o all'idea che il periodo estivo \u2014 con la sua spensieratezza \u2014 stia per finire. Il tritone viene adottato da un bambino e si innamorer\u00e0 di una impassibile pesciolina rossa che si trova nella stessa vasca che lo ospita.\nSoban.\n \u00e8 uno studente del liceo Butsumetsu, scuola rivale del liceo Tomobiki frequentato dai protagonisti della storia. Soban \u00e8 il capo di una banda di teppisti e ha un aspetto grottesco. Molto alto e tarchiato, ha una bocca larghissima con labbra mostruose, la testa quasi completamente calva e occhi piccoli nascosti da un paio di occhialetti scuri. Non \u00e8 molto intelligente, tanto che anche i suoi scagnozzi lo incitano spesso a comportarsi in una maniera pi\u00f9 adeguata alle circostanze. \u00c8 innamorato di Shinobu che per\u00f2 rifiuta le sue attenzioni.\nTorajima.\n \u00e8 un gigantesco gatto tigrato che abita sui tetti delle case del quartiere in cui si trova l'abitazione dei Moroboshi. Porta una benda sull'occhio destro, \u00e8 dotato di una grande forza fisica e ha un carattere arrogante. Torajima \u00e8 il nemico giurato di Ten e ogni volta che incontra il bimbo lo attacca violentemente. Ten si difende dagli attacchi di Torajima usando l'unica arma a sua disposizione: il fuoco che pu\u00f2 lanciare dalla bocca.\nElle.\nElle \u00e8 l'antagonista principale del primo film \"Lam\u00f9 - Only You\", \u00e8 la giovane regina del pianeta Elle ed ha la bizzarra abitudine di congelare tutti gli uomini che le piacciono. Da piccola, in gita sulla Terra, \u00e8 stata corteggiata da Ataru e si fidanza con lui. Tornata sul suo pianeta, attende 11 anni prima di rincontrare e convolare a nozze con il ragazzo. Bellissima e dai corti capelli rosa, voleva sposare Ataru prima che Lam\u00f9 cercasse di fermarla, per\u00f2 questa era la fine che ebbe in riserbo per Ataru, ma grazie a Lam\u00f9 e amiche, alla fine viene salvato. Si scopre che Ataru ha ingannato Elle, facendole credere di aver calpestato la sua ombra che, secondo una tradizione del suo pianeta natale, promette un fidanzamento.\nMujaki.\nMujaki \u00e8 l'antagonista principale del secondo film di \"Lam\u00f9 - Beautiful Dreamer\", \u00e8 un folletto che realizza i sogni delle persone, stanco per\u00f2 di sogni malvagi pensa di ritirarsi, quando per\u00f2 incontra Lam\u00f9 in un acquario e allora, colpito dalla sua gentilezza, esaudisce il suo desiderio. Ha un tapiro in grado di divorare i sogni realizzati dal suo padrone.\nRuu.\nRuu \u00e8 l'antagonista principale del terzo film di \"Lam\u00f9 - Remember My Love\", \u00e8 un ragazzo del futuro che ha trovato una sfera magica contenente una maledizione verso Lam\u00f9, anche se lui non lo sa, e grazie ad essa acquisisce enormi poteri, compreso tornare indietro nel tempo il che gli permette di incontrare Lam\u00f9 da piccola. \u00c8 un ragazzo molto solo (i suoi genitori sono sempre lontani da casa) e prova qualcosa per Lam\u00f9. A causa della sfera magica (maledetta dalla Strega della Grande Quercia) Ruu intende separare Lam\u00f9 da Ataru per sempre. \u00c8 un lontano pronipote dell'aliena.\nRupa.\nRupa \u00e8 l'antagonista principale nel manga originale nella serie e quinto film di \", \u00e8 il principe del mondo dell'oscurit\u00e0, gli viene promessa come sposa Lam\u00f9 (quando era piccola) da suo nonno il quale salva la vita al bisnonno di Lam\u00f9 e quest'ultimo non avendo soldi promette la primogenita in sposa a Rupa.\nCarla.\nCarla fin da piccola era innamorata di Rupa, ma quando quest'ultimo le mostra la foto della sua promessa sposa lei si arrabbia e cambia carattere diventando da premurosa e dolce a testarda e violenta, nonostante tutto alla fine Rupa le chiede di sposarla. Lei compare solo nel manga originale della serie e nel quinto film \"."}
{"id": "1722675", "revid": "21880", "url": "https://it.wikipedia.org/wiki?curid=1722675", "title": "Pino di Aleppo", "text": ""}
{"id": "1722676", "revid": "773636", "url": "https://it.wikipedia.org/wiki?curid=1722676", "title": "Oratorio della Santa Croce (Scarlino)", "text": "L'oratorio della Santa Croce \u00e8 un edificio sacro situato a Scarlino.\nStoria e descrizione.\nLa sua fondazione risale al secolo XIII. Nel corso del Seicento risulta di propriet\u00e0 della Confraternita della Santa Croce. Con le soppressioni napoleoniche divenne di propriet\u00e0 privata.\nL'interesse della costruzione, introdotta da un portale in blocchi d'arenaria squadrata, risiede negli affreschi quattrocenteschi che ornano l'ambiente al primo piano. Le scene rimaste, frammentarie, sono relative ad una grande \"Crocifissione\" e raffigurano gli anziani del popolo e le Marie dolenti, brani di elevata qualit\u00e0 pittorica che hanno indotto a riferirli a Nanni di Pietro, artista senese fratello del pi\u00f9 noto Vecchietta (met\u00e0 del Quattrocento)."}
{"id": "1722680", "revid": "642594", "url": "https://it.wikipedia.org/wiki?curid=1722680", "title": "Gebel el Auenat", "text": ""}
{"id": "1722681", "revid": "773636", "url": "https://it.wikipedia.org/wiki?curid=1722681", "title": "Chiesa di San Martino (Scarlino)", "text": "La chiesa di San Martino \u00e8 un edificio sacro situato a Scarlino, nella provincia di Grosseto.\nStoria.\nLa chiesa fu ricostruita a partire dal 1759 su una preesistente struttura trecentesca. Ulteriori interventi di consolidamento si sono poi resi necessari nell'XIX e nel XX secolo.\nDescrizione.\nL'edificio presenta una facciata a capanna. L'interno \u00e8 a navata unica con due altari laterali in gesso e stucco. Sull'altare di sinistra entro una macchina lignea ottocentesca \u00e8 esposta una coeva immagine con la \"Madonna col Bambino e angeli\". Da notare anche l'affresco staccato cinquecentesco rappresentante la \"Madonna col Bambino in gloria con san Michele arcangelo e sant'Andrea apostolo\". Un'importante sopravvivenza dell'edificio trecentesco \u00e8 la campana con la data 1340."}
{"id": "1722683", "revid": "729019", "url": "https://it.wikipedia.org/wiki?curid=1722683", "title": "Castello svevo (Brindisi)", "text": "Il Castello Svevo di Brindisi, detto anche Castello di Terra (per distinguerlo dal Castello di Mare) o Castello Svevo-Aragonese (per l'origine sveva e le ulteriori modifiche nel periodo aragonese), si trova a ridosso del centro storico di Brindisi, una sua parte si affaccia nella parte interna del porto cittadino, a difesa anche di quest'importante area della citt\u00e0.\nStoria.\nL'origine della costruzione \u00e8 da riferire all'et\u00e0 sveva, secondo la testimonianza di Riccardo di San Germano che la colloca intorno al 1227, e cio\u00e8 proprio negli anni in cui \u00e8 attestata la presenza di Federico II di Svevia a Brindisi, tra il suo matrimonio con Jolanda di Brienne (1225) e la partenza della crociata (1228). Gli storici locali riferirono, senza alcun riscontro archeologico, che per la sua costruzione furono utilizzati materiali di reimpiego romani (in particolare dall'anfiteatro).\nDai registri angioini veniamo informati che Carlo I d'Angi\u00f2 provvide al restauro del castello (sopraelevazione delle torri) e all'edificazione di un palazzo reale al suo interno (1272-1283), dando l'incarico di supervisore all'architetto Pierre d'Angicourt.\nSi deve a Ferdinando I di Napoli il primo ampliamento del maniero brindisino (seconda met\u00e0 del XV secolo): la modifica, dettata dalle nuove esigenze belliche dovute all'adozione delle armi da fuoco, consistette nella costruzione di un'ulteriore cinta muraria, pi\u00f9 bassa e pi\u00f9 spessa della precedente, munita di torrioni bassi e circolari dotati di scarpa. Il precedente fossato venne coperto da volte e furono creati cos\u00ec nuovi ambienti, adatti ad ospitare uomini in arme, ma anche la popolazione in caso d'emergenza.\nNel 1496 il castello insieme alla citt\u00e0 venne consegnato sotto il \"protettorato\" della Repubblica di Venezia, il castello in questo periodo \u00e8 perfettamente funzionale, infatti in una relazione al doge veneziano viene descritto come \"bello e fortissimo, che domina la citt\u00e0 e gli altri castelli\". Nel 1526 vi furono ulteriori modifiche apportate da Giovanni Battista Pignatelli. Di l\u00ec a poco la citt\u00e0 e in particolare il castello furono interessati da un duro assedio, da parte delle armate della Lega franco-veneto-papalina contro Carlo V d'Asburgo: le cronache raccontano che contro gli assedianti che avevano preso la citt\u00e0, furono sparati dal castello colpi di artiglieria senza alcuna considerazione per la popolazione civile.\nIn seguito l'impianto del castello venne ulteriormente fortificato con l'edificazione di due grandi \"puntoni\" poligonali verso il porto.\nNel corso del XVIII e XIX secolo \u00e8 stato adibito a penitenziario, poi a Comando della Marina Militare, subendo alcuni interventi di adattamento, ma conservando intatta la struttura.\nDescrizione.\nIl castello si sviluppa attorno ad un cortile di forma trapezoidale circondato da un'alta muraglia munita di un magnifico mastio con funzione di entrata e altre sei torri, due di forma circolare tre a pianta quadrata e una pentagonale: questo nucleo originario appartiene al periodo svevo.\nLa cortina pi\u00f9 esterna \u00e8 chiaramente riferibile al XV-XVI secolo: sono qui presenti infatti i classici torrioni circolari tardo medievali e rinascimentali, muniti di artiglieria."}
{"id": "1722690", "revid": "599", "url": "https://it.wikipedia.org/wiki?curid=1722690", "title": "Matrici 2 per 2", "text": ""}
{"id": "1722692", "revid": "773636", "url": "https://it.wikipedia.org/wiki?curid=1722692", "title": "Convento di Santa Maria a Monte di Muro", "text": "Il convento di Monte di Muro \u00e8 un edificio sacro situato nel comune di Scarlino.\nStoria e descrizione.\nSorse nel Trecento come rifugio per i Frati dell'Opinione, condannati come eretici. Nel 1420, vi si insedi\u00f2 il Beato Tommaso da Firenze, denominato poi da Scarlino; successivamente pass\u00f2 agli Osservanti di San Bernardino; intorno al 1460 fu interamente ricostruito. Nel secolo XVI fu ripetutamente attaccato e saccheggiato dai saraceni. Nel 1809, nell'ambito delle soppressioni napoleoniche, fu alienato e trasformato in casa colonica.\nI ruderi pervenuti, bench\u00e9 parzialmente invasi dalla vegetazione, consentono di individuare l'impianto quattrocentesco del convento e della chiesa a navata unica. Accanto al convento, i ruderi di una piccola cappella, adibita a sepoltura dei beati Tommaso da Firenze e Ladislao d'Ungheria."}
{"id": "1722698", "revid": "773636", "url": "https://it.wikipedia.org/wiki?curid=1722698", "title": "Canonica di San Michele (Scarlino)", "text": "La canonica di San Michele era un edificio sacro situato a Scarlino, nella provincia di Grosseto.\nI ruderi della Canonica di San Michele sono costituiti dai resti dell'abside semicircolare e della base del campanile, e sono databili tra la fine del secolo XII e gli inizi del XIII. Il parato murario dell'abside a fasce orizzontali bianche e verdi \u00e8 indicativo dell'influenza pisana. \n\u00c8 probabile che la chiesa sia stata abbandonata nel Quattrocento, in seguito agli assalti dei saraceni."}
{"id": "1722700", "revid": "742538", "url": "https://it.wikipedia.org/wiki?curid=1722700", "title": "Study Instance UID", "text": "Il campo Study Instance UID \u00e8 un identificatore univoco globale utilizzato nel DICOM per ogni procedura richiesta.\nCaratteristiche.\nGeneralmente \u00e8 una stringa numerica composta da sette elementi separati da punti.\nEsempio: codice_1\nGli altri oggetti DICOM correlati allo Study Instance UID sono \"Series Instance UID\" e \"SOP Instace UID\"\nEsempio.\nPrendiamo in considerazione un esame radiologico TAC composto da 3 serie, ed ogni serie contiene 20 immagini:\nLo studio TAC in questo caso viene identificato univocamente dallo Study Instance UID che avr\u00e0 una sua stringa numerica, le 3 serie contenute nello studio tac verranno identificate univocamente dallo Series Instance UID, le immagini contenute all'interno delle serie, verranno identificate anch'esse in modo univoco dallo SOP Instance UID.\nSchematizzando:"}
{"id": "1722702", "revid": "554814", "url": "https://it.wikipedia.org/wiki?curid=1722702", "title": "Interruttore inerziale", "text": "L'interruttore inerziale \u00e8 un dispositivo che ha lo scopo di aprire o chiudere un circuito elettrico sul principio della decelerazione provocata da un urto.\nFunzionamento.\nL'interruttore \u00e8 costituito da una sfera di acciaio montata in un alloggiamento a forma conica e, normalmente, tenuta bloccata tramite la forza di attrazione di un magnete adiacente.\nIn presenza di una repentina decelerazione la sfera vince i valori di attrazione magnetica, si stacca dal supporto e colpisce un interruttore a scatto meccanico in pochissimi millesimi di secondo.\nUtilizzo.\nUn largo impiego dell'interruttore inerziale viene fatto negli impianti di alimentazione degli autoveicoli. Il suo scopo \u00e8 quello di interrompere il flusso di carburante, che all'interno delle tubazioni ha una pressione di 4 bar, in caso d'incidente.\nInfatti, in caso di urto in una qualsiasi delle tre direzioni ortogonali, l'interruttore funzioner\u00e0 al di sopra di valori di accelerazione pari a 12g di picco, equivalenti ad una velocit\u00e0 di circa 25 km/h. Il meccanismo a scatto rapido che forma il circuito elettrico, normalmente chiuso, viene colpito dalla sfera e cambia posizione in circuito aperto, interrompendo il circuito di massa dell'elettropompa carburante.\nIl circuito pu\u00f2 essere ripristinato alla posizione iniziale (chiuso) spingendo su un pulsante protetto da un coperchio flessibile (che serve anche a protezione da eventuali corpi estranei). \nUna variante \u00e8 l'interruttore inerziale a tre vie. In caso di impatto violento non solo blocca la pompa, ma apre uno sfiato che fa tornare il carburante dai tubi verso il serbatoio abbattendo cos\u00ec la pressione all'interno della tubazione.\nNelle moto, oltre al blocco in caso di urto, si cerca di evitare che il carburante fuoriesca anche in caso di scivolate (che tra l'altro spesso producono pericolose scintille). L'interruttore pu\u00f2 infatti essere regolato ad un differente angolo di inclinazione, generalmente compreso tra i 40\u00b0 e i 46\u00b0."}
{"id": "1722703", "revid": "180972", "url": "https://it.wikipedia.org/wiki?curid=1722703", "title": "Giuliano duca di Nemours", "text": ""}
{"id": "1722716", "revid": "228587", "url": "https://it.wikipedia.org/wiki?curid=1722716", "title": "Supporto ottico", "text": ""}
{"id": "1722719", "revid": "56620", "url": "https://it.wikipedia.org/wiki?curid=1722719", "title": "Iphant", "text": ""}
{"id": "1722721", "revid": "2034231", "url": "https://it.wikipedia.org/wiki?curid=1722721", "title": "Il diario del diavolo", "text": "Il diario del diavolo (\"Devil's Diary\") \u00e8 un film horror per la televisione, diretto da Farhad Mann ed interpretato da Alexz Johnson, Magda Apanowicz, Deanna Casaluce e Miriam McDonald. \nTrama.\nQuando due amiche, Dominique ed Ursula, trovano di notte un libro antico in un cimitero, scoprono che questo libro ha poteri sovrannaturali che permettono a qualsiasi desiderio scritto in esso di realizzarsi. In una serie di atti di vendetta, Ursula fa del male a tutti coloro che si oppongono. Dominique capisce che quel libro riempie tutti coloro che lo posseggono con la sensazione di avere il potere assoluto. Ora Dominique deve trovare un modo per distruggere il libro, prima che questo distrugga loro."}
{"id": "1722722", "revid": "223320", "url": "https://it.wikipedia.org/wiki?curid=1722722", "title": "CRANK", "text": ""}
{"id": "1722726", "revid": "559685", "url": "https://it.wikipedia.org/wiki?curid=1722726", "title": "Croce processionale", "text": ""}
{"id": "1722731", "revid": "174925", "url": "https://it.wikipedia.org/wiki?curid=1722731", "title": "Polisomia", "text": ""}
{"id": "1722734", "revid": "1442080", "url": "https://it.wikipedia.org/wiki?curid=1722734", "title": "Giuseppe da Soleto", "text": " \nA lui sono attribuite numerosi tabernacoli in legno che intagli\u00f2 per le chiese del Salento e di Napoli.\nIl suo gioiello d'ebanisteria pi\u00f9 rappresentativo \u00e8 quello ubicato a Galatina nella Basilica di Santa Caterina d'Alessandria.\nIl tabernacolo \u00e8 molto simile a quello che lo stesso frate realizz\u00f2 nel 1667 per la Chiesa di Santa Croce di Palazzo a Napoli, oggi collocato nella chiesa di San Giovanni del Palco a Taurano (AV).\nL'opera, caratterizzata da tre ordini architettonici sovrapposti con due pannelli che raffigurano l'albero del peccato con Adamo ed Eva sovrastato da uno straboccante di uva, segno della Redenzione e di Ges\u00f9 Cristo.\nOltre quelle gi\u00e0 citate a Galatina e Taurano, altre opere eseguite da fra' Giuseppe da Soleto nella seconda met\u00e0 del XVII secolo sono visibili a:"}
{"id": "1722744", "revid": "729019", "url": "https://it.wikipedia.org/wiki?curid=1722744", "title": "Forte di Fuentes", "text": "Il forte di Fuentes \u00e8 una costruzione militare che si trova a Colico, in provincia di Lecco. Sorge sulla collina di Monteggiolo nella piana alluvionale che in passato era chiamata Pian di Colico, ora \u00e8 detta Pian di Spagna.\nIl trivio di Fuentes era un importante crocevia tra la Valchiavenna, la Valtellina e l'Alto Lario: questo luogo conserva nel nome la memoria storica di importanti eventi che videro protagonisti i dominatori spagnoli. La concreta testimonianza della loro presenza \u00e8 documentata dai ruderi di quello che fu il forte di Fuentes, situato alla sommit\u00e0 dell'ultimo \"Montecchio\" di Colico.\nL'edificazione nel 1600.\nLa costruzione fu voluta da don Pedro Enr\u00edquez de Acevedo, conte di Fuentes, governatore dello Stato di Milano per conto della corona di Spagna.\nErano i primi anni del Seicento e gli spagnoli non avevano ancora ottenuto il pieno controllo dei valichi alpini: questo esponeva al pericolo di eventuali attacchi, soprattutto da parte dei francesi. Il poderoso forte, la cui cinta muraria \u00e8 a forma stellare secondo gli schemi dell'epoca, doveva dissuadere eventuali mire espansionistiche dei francesi. \nLa decisione di costruire la fortezza non piacque per\u00f2 ai Grigioni, alleati dei francesi, che cercarono invano di impedirne la realizzazione premendo sui confini dello stato.\nLa costruzione inizi\u00f2 il 25 ottobre 1603 e termin\u00f2 il 11 giugno 1604. La progettazione fu affidata all'ingegnere militare Gabrio Busca. Nel 1606 l'edificio per\u00f2 era gi\u00e0 completato nelle parti fondamentali e si apprestava ad ospitare le prime guarnigioni: otto compagnie di fanteria, duemila guastatori e venti pezzi di artiglieria, rinforzato in seguito da altri otto pezzi.\nIl forte era una costruzione bastionata con muraglioni continui in pietra locale, di pianta trapezoidale, complessivamente stellare. La porta di accesso, con ponte levatoio e due posti di guardia, si apre a sud con andamento a tenaglia, un'altra piccola porta \u00e8 aperta sul lato nord.\nAll'interno oltre alla piazza d'armi, c'erano gli alloggiamenti delle truppe, la residenza del comandante, l'ospedale, i magazzini, la cappella, il forno ed il mulino. All'esterno era ubicato il cimitero .\nStrutture accessorie del forte di Fuentes (alcune costruite in epoca precedente ed adattate allo scopo), la torretta del Passo, il forte d'Adda, il torrino di Borgofrancone, la torretta di Curcio e la torre di Fontanedo.\nIl forte fu visitato una sola volta dal suo ideatore il 5 novembre 1604 durante una ispezione. Il primo vero utilizzo del forte avvenne durante il cosiddetto \"sacro macello\" quando le truppe dei Grigioni vennero prese a cannonate.\nLe guerre del 1700.\nDurante la guerra di successione spagnola, il forte dapprima resistette a un attacco da parte dei soldati tedeschi giunti dalla Valsassina (1704) ma poi capitol\u00f2 di fronte alle truppe del principe Eugenio di Savoia (1706) .\nNel XVIII secolo, al termine di numerosi assedi da parte di vari schieramenti, il forte venne visitato dall'imperatore Giuseppe II d'Austria, il quale nel 1782 ne ordin\u00f2 la smilitarizzazione, ritenendolo militarmente inutile. L'ultimo governatore del forte fu il barone Domenico Schroder, il quale venne cacciato nel 1796 per mano delle truppe guastatrici napoleoniche dirette dal generale Rambeau.\nNei quasi due secoli in cui il forte rimase presidiato, i soldati dovettero spesso fare i conti sia con la scarsit\u00e0 d'acqua, sia con la malaria la cui diffusione era facilitata dalle vicine paludi del Pian di Spagna, area umida oggi dichiarata riserva naturale, che nel nome ricorda gli antichi dominatori della zona.\nNei primi decenni del XIX secolo il forte divenne un covo di banditi ricercati dall'autorit\u00e0 austriaca.\nIl forte nel 1900.\nNel 1916 le rovine del forte divennero la base su cui realizzare, nel quadro del sistema della Frontiera Nord, due appostamenti blindati per cannoni di medio calibro. Questi avevano lo scopo di svolgere il ruolo del vicino forte Montecchio Nord disarmato nel corso dell'anno precedente. Per ridurre l'individuabilit\u00e0 delle postazioni, si demol\u00ec una torre rotonda allora esistente sul lato ovest.\nDa allora, il forte di Fuentes rimase propriet\u00e0 di privati fino al 1988, quando fu acquistato dall'amministrazione provinciale di Como (che comprendeva a quel tempo il lecchese), che oper\u00f2 una serie di interventi per preservare la struttura dal degrado. \nOggi sono ancora visibili i resti delle mura che racchiudono una vasta piazza d'armi dove si trovavano gli alloggiamenti dei soldati, l'edificio del comando, il mulino e il forno, e la chiesa dedicata a santa Barbara protettrice degli artiglieri.\nIl forte negli anni 2000.\nDal 2012 il forte \u00e8 manutenuto e gestito dal Museo della Guerra Bianca in Adamello."}
{"id": "1722751", "revid": "339392", "url": "https://it.wikipedia.org/wiki?curid=1722751", "title": "Castel Beer Trophy", "text": ""}
{"id": "1722756", "revid": "228587", "url": "https://it.wikipedia.org/wiki?curid=1722756", "title": "Polizzino", "text": "Il polizzino \u00e8 una parte del modulo utilizzato per il servizio \"vaglia\" delle Regie Poste Italiane.\nIl modulo era diviso in tre sezioni: il mittente ne tratteneva una sezione \"ricevuta\" e la rimanente parte del documento era inviata al beneficiario a cura del mittente. Il beneficiario presentandola all'ufficio postale, poteva, dopo aver firmato una liberatoria, incassare la somma e ricevere come promemoria dell'operazione una parte del modulo denominato \"polizzino\" su cui il mittente poteva avere vergato un breve messaggio.\nIl vaglia dava la possibilit\u00e0 a chiunque di versare una somma di denaro presso un ufficio postale e con la ricevuta di versamento ottenuta di poter ritirare detta somma presso qualsiasi ufficio postale prescelto sia nel Regno che nelle colonie (regola valida fino al 1865). \u00c8 stato il primo servizio creato in Italia per il movimento del denaro; nel tempo vennero altre categoria \"vaglia ordinario\", \"vaglia telegrafico\", \"vaglia internazionale\"."}
{"id": "1722767", "revid": "767487", "url": "https://it.wikipedia.org/wiki?curid=1722767", "title": "Dasypus kappleri", "text": "L'armadillo maggiore (\"Dasypus kappleri\") \u00e8 una specie di armadillo sudamericana.\nDistribuzione e habitat.\nQuesta specie \u00e8 diffusa ad est delle Ande dalla Colombia meridionale al Brasile nord-orientale, dove preferisce colonizzare aree con fitto sottobosco e possibilmente nei pressi di ruscelli o paludi.\nSe ne contano due sottospecie:\nAspetto e comportamento.\n\u00c8 molto somigliante all'armadillo a 9 fasce, rispetto al quale ha dimensioni maggiori (pi\u00f9 di 1\u00a0m di lunghezza, fino a 15\u00a0kg di peso, da qui il nome portoghese della specie di \"tatu de quinze quilos\") e in proporzione ha la testa pi\u00f9 piccola rispetto al corpo.\nCaratteristica unica nel genere \"Dasypus\", questi animali possiedono fino a tre escrescenze ossee appuntite sulle articolazioni delle zampe posteriori, il che permette loro di camminare nelle loro tane sulle ginocchia.\nSe minacciato o eccitato, l'armadillo maggiore secerne da apposite ghiandole un secreto dal forte odore muschiato."}
{"id": "1722769", "revid": "1573940", "url": "https://it.wikipedia.org/wiki?curid=1722769", "title": "Nakajima Kotobuki", "text": "Il Nakajima Kotobuki (\u4e2d\u5cf6\u5bff, in giapponese \"longevit\u00e0\"), identificato dalla Marina imperiale giapponese con la designazione Ka-1 (\u30cf1) e dall'Esercito imperiale Ka-24 (\u30cf24), era un motore aeronautico radiale a 9 cilindri raffreddato ad aria prodotto dall'azienda giapponese Nakajima Hik\u014dki KK nella seconda parte degli anni venti.\nSviluppo del britannico Bristol Jupiter del quale l'azienda aveva acquistato i diritti, nel periodo di produzione tra il 1924 ed il 1930, venne realizzato in 7\u00a0000 unit\u00e0 che equipaggiarono un buon numero di modelli destinati al servizio aereo di esercito e marina."}
{"id": "1722771", "revid": "172343", "url": "https://it.wikipedia.org/wiki?curid=1722771", "title": "Castel Beer Trophy 2004", "text": ""}
{"id": "1722772", "revid": "1343506", "url": "https://it.wikipedia.org/wiki?curid=1722772", "title": "Bioimmagine", "text": "Con il termine bioimmagine identifichiamo qualsiasi immagine generata da un essere vivente, ossia una figura relativa all'anatomia o alla fisiologia di parti interne del corpo.\nPer generare una bioimmagine, si richiede che un'opportuna forma di energia (raggi x, ultrasuoni,ecc.) interagisca con la struttura da analizzare, generando, come prodotto finale o successivo ad elaborazioni, un'immagine bidimensionale o tridimensionale."}
{"id": "1722777", "revid": "19580", "url": "https://it.wikipedia.org/wiki?curid=1722777", "title": "Short wave listener", "text": ""}
{"id": "1722779", "revid": "834", "url": "https://it.wikipedia.org/wiki?curid=1722779", "title": "Sant Feliu del Rac\u00f3", "text": ""}
{"id": "1722780", "revid": "287204", "url": "https://it.wikipedia.org/wiki?curid=1722780", "title": "Palazzo Bartolommei", "text": ""}
{"id": "1722781", "revid": "1573940", "url": "https://it.wikipedia.org/wiki?curid=1722781", "title": "Pachygrapsus marmoratus", "text": "Il granchio corridore (Pachygrapsus marmoratus ()) \u00e8 un crostaceo decapodo appartenente alla famiglia Grapsidae, diffuso nelle acque costiere del Mar Mediterraneo, del Mar Nero e dell'Atlantico orientale.\nDescrizione.\nUn esemplare adulto misura 4-5\u00a0cm.\nHa un carapace quadrangolare e leggermente convesso, di colore bianco giallastro sul ventre, bruno-violaceo sul dorso, con macchie giallo-senape, che gli conferiscono l'aspetto marmorizzato a cui deve il nome. I maschi hanno chele pi\u00f9 sviluppate delle femmine.\nBiologia.\n\u00c8 un animale solitario e timido: se spaventato si rifugia, a grande velocit\u00e0, nelle fessure delle rocce.\nSi nutre di piccoli invertebrati, piccoli granchi di altre specie e di detriti organici.\nSi riproduce in luglio-agosto.\nHa una aspettativa di vita di 3-4 anni.\nDistribuzione e habitat.\n\u00c8 diffuso nel mar Mediterraneo e nel mar Nero nonch\u00e9 nelle zone costiere dell'Atlantico orientale, comprese le isole Canarie.\nPopola i fondali rocciosi, dal piano mesolitorale sino a pochi metri di profondit\u00e0."}
{"id": "1722784", "revid": "38427", "url": "https://it.wikipedia.org/wiki?curid=1722784", "title": "Joinville (Santa Catarina)", "text": ""}
{"id": "1722786", "revid": "1573940", "url": "https://it.wikipedia.org/wiki?curid=1722786", "title": "Cryptophractus pilosus", "text": "L'armadillo peloso (Cryptophractus pilosus ) \u00e8 un armadillo della famiglia dei Dasipodidi, unica specie del genere Cryptophractus () endemico del Per\u00f9.\nDescrizione.\nDimensioni.\nArmadillo di medie dimensioni, con la lunghezza totale tra 413 e 750\u00a0mm, la lunghezza della coda tra 146 e 268\u00a0mm, la lunghezza del piede tra 52 e 80\u00a0mm, la lunghezza delle orecchie tra 33 e 43\u00a0mm e un peso fino a 1,293\u00a0kg.\nAspetto.\nIl dorso \u00e8 ricoperto densamente di lunghi peli rossastri o grigio-rossastri i quali emergono da piccoli pori dal carapace, il quale \u00e8 provvisto di 9-11 bande mobili. Il muso \u00e8 lungo e sottile, lo scudo sul capo \u00e8 stretto ed allungato. Le orecchie sono grandi e coniche. Le zampe anteriori hanno quattro dita, mentre quelle posteriori cinque.\nBiologia.\nCi sono pochissime informazioni sulla storia naturale di questa specie. \u00c8 stata catturata una femmina con quattro embrioni.\nDistribuzione e habitat.\nLa presenza di questa specie \u00e8 verificata soltanto nei dipartimenti andini peruviani di San Martin, La Libertad, Hu\u00e1nuco e Jun\u00edn, nella parte centro-settentrionale del paese.\nVive nelle Yungas peruviane, caratterizzate principalmente da foreste montane subtropicali decidue e sempreverdi fino a 3.000 metri di altitudine. Preferisce ambienti con denso sottobosco e formazioni calcaree.\nStato di conservazione.\nLa IUCN Red List, considerata la mancanza di informazioni circa il suo effettivo areale, le minacce e i dati sulla popolazione, classifica \"D.pilosus\" come specie con dati insufficienti (DD)."}
{"id": "1722787", "revid": "682087", "url": "https://it.wikipedia.org/wiki?curid=1722787", "title": "Armadillo villoso", "text": ""}
{"id": "1722788", "revid": "144796", "url": "https://it.wikipedia.org/wiki?curid=1722788", "title": "Guglielmo Federico di Brandeburgo-Ansbach", "text": "Biografia.\nGuglielmo Federico era l'ultimogenito di Giovanni Federico e della sua seconda moglie Eleonora Erdmuthe di Sassonia-Eisenach. Sua sorella Carolina di Brandeburgo-Ansbach fu regina d'Inghilterra come moglie di Giorgio II di Gran Bretagna.\nAlla morte senza eredi del fratello Giorgio Federico, nel 1703, eredit\u00f2 il principato divenendone il margravio. Considerato che era ancora minorenne, venne posto sotto la tutela di un consiglio.\nIntrapresa la carriera militare, fu comandante di un reggimento di fanteria della Franconia e, successivamente, divenne comandante del reggimento dei dragoni imperiali di (1718\u20131723).\nNel 1710 fond\u00f2 la fabbrica di porcellana di Ansbach, sviluppando in loco un florido centro di produzione.\nNel settembre del 1712, acquist\u00f2 il castello di Unterreichenbach al prezzo di 5000 \"Reichstalers\" e lo trasform\u00f2 in una palazzina di caccia. Nello stesso anno, quando nacque l'erede al trono, don\u00f2 alla moglie il castello di Unterschwaningen, acquisito dalla famiglia margraviale nel 1630, che ella fece ricostruire ed ampliare dall'architetto Carl Friedrich von Zocha, che dal 1719 ampli\u00f2 anche la residenza di Ansbach.\nMatrimonio ed eredi.\nGuglielmo Federico spos\u00f2 nel 1709 la cugina Cristiana Carlotta di W\u00fcrttemberg-Winnental, figlia di Federico Carlo di W\u00fcrttemberg-Winnental. Da questo matrimonio nacquero tre figli, di cui solo uno per\u00f2 raggiunse l'et\u00e0 adulta:\nDalla sua amante, Caroline von Reystendorf, ebbe due figli illegittimi:"}
{"id": "1722790", "revid": "228587", "url": "https://it.wikipedia.org/wiki?curid=1722790", "title": "CAR Development 2005", "text": "Il Castel Beer Trophy \u00e8 un torneo di rugby a 15 riservato a nazionali africane e sponsorizzato dalla Castel Beer. \u00c8 organizzato dalla Conf\u00e9d\u00e9ration Africaine de Rugby e noto anche come \"CAR Super 16\". Il torneo \u00e8 riservato alle squadre di secondo livello del rugby africano l'edizione 2005 \u00e8 stata vinta da ."}
{"id": "1722792", "revid": "116944", "url": "https://it.wikipedia.org/wiki?curid=1722792", "title": "San Donato Vescovo", "text": ""}
{"id": "1722793", "revid": "599013", "url": "https://it.wikipedia.org/wiki?curid=1722793", "title": "Deiniol Jones", "text": "Ha iniziato la sua carriera da giocatore al Bath, quando si trovava nella citt\u00e0 inglese per studiare chimica all'universit\u00e0. Nel 2000 si \u00e8 trasferito in prestito all'Ebbw Vale RFC e in seguito si \u00e8 unito al Bridgend RFC e ai Celtic Warriors. Quando nel 2004 questi ultimi si sono sciolti Jones \u00e8 passato ai Cardiff Blues, nei quali milita tuttora.\nHa fatto il suo esordio internazionale per il l'11 novembre 2000 contro le . Con la nazionale ha preso parte al Sei Nazioni 2008, vinto con il Grande Slam dai gallesi."}
{"id": "1722799", "revid": "172343", "url": "https://it.wikipedia.org/wiki?curid=1722799", "title": "Castel Beer Trophy 2006", "text": ""}
{"id": "1722802", "revid": "1714743", "url": "https://it.wikipedia.org/wiki?curid=1722802", "title": "Boemondo IV d'Antiochia", "text": "Biografia.\nFiglio di Boemondo III d'Antiochia e della prima moglie Orgueilleuse d'Harenc, Boemondo eredit\u00f2 dal padre un trono abbastanza instabile.\nA partire dal 1201 era infatti sorta una disputa circa la successione al Principato. Boemondo III aveva un nipote, Raimondo Rupeno, figlio del suo primo figlio Raimondo, che era considerato da molti l'erede di maggior diritto al trono del principato. Boemondo IV riusc\u00ec a spuntarla e regn\u00f2 su Antiochia e Tripoli, anche se i rispettivi sistemi normativi e amministrativi restarono separati. Ma la disputa non era risolta qui: il conflitto continu\u00f2 anche sotto i loro discendenti e coinvolse nobili di Antiochia, di Tripoli e della Cilicia armena.\nBoemondo fiss\u00f2 la propria sede a Tripoli. In sua assenza, la citt\u00e0 di Antiochia cadde pesantemente sotto l'influenza delle comunit\u00e0 greche.\nRaimondo Rupeno, estromesso dalla successione, torn\u00f2 alla carica nel 1216 e, grazie soprattutto all'appoggio di Leone II d'Armenia, tolse il principato a Boemondo che dovette accontentarsi di Tripoli.\nIl nuovo principe rimase al potere dal 1216 al 1219, anno nel quale Boemondo recuper\u00f2 i suoi territori, che tenne fino alla morte.\nBoemondo diede anche prova di essere un alleato totalmente inaffidabile. Lo dimostra ad esempio l'alleanza stretta con l'imperatore Federico II durante la Sesta crociata, subito tradita dalla diserzione sua e dei suoi uomini. Fu anche acerrimo nemico dei Cavalieri ospitalieri, attirandosi per questo la scomunica da parte di Gregorio IX nel 1230.\nMatrimoni e figli.\nBoemondo IV d'Antiochia e Tripoli ebbe due mogli e otto figli. In prime nozze spos\u00f2 Plaisance di Gibelletto (m. 1217), dalla quale ebbe quattro maschi e una femmina:\nDopo la morte della prima moglie, Boemondo spos\u00f2 a Tripoli, nel gennaio del 1218, Melisenda di Lusignano (1200 circa\u00a0\u2013 post 1249), principessa di Cipro, figlia di Amalrico II di Gerusalemme e della seconda moglie Isabella di Gerusalemme. Da questo matrimonio Boemondo ebbe tre figlie:"}
{"id": "1722805", "revid": "484362", "url": "https://it.wikipedia.org/wiki?curid=1722805", "title": "Dasypus sabanicola", "text": "L'armadillo degli llanos (\"Dasypus sabanicola\") \u00e8 una specie di armadillo diffusa negli llanos di Colombia e Venezuela.\nRaggiunge i 65\u00a0cm di lunghezza ed i 10\u00a0kg di peso: \u00e8 molto simile all'armadillo a 9 fasce, rispetto al quale ha il carapace di colore pi\u00f9 scuro e le orecchie di minori dimensioni.\nSi nutre principalmente di formiche: in zone ricche di cibo, le popolazioni raggiungono densit\u00e0 di 280 individui per chilometro quadrato.\nRispetto ai congeneri \u00e8 meno prolifico, allevando nidiate di 4 cuccioli per volta."}
{"id": "1722811", "revid": "125892484", "url": "https://it.wikipedia.org/wiki?curid=1722811", "title": "Mi'kmaq", "text": "I Mi'kmaq (spesso chiamati impropriamente Micmac) sono una popolazione nativa americana, appartenente alle First Nations.\nLa loro area di stanziamento prende il nome di \"Mi'kma'ki\", e storicamente si estende lungo la fascia orientale della Penisola Gasp\u00e9 (Qu\u00e9bec) e le Province Marittime (New Brunswick, Nuova Scozia, Prince Edward Island).\nLa nazione conta oggi una popolazione di circa 40.000 individui; dei quali circa un terzo parla ancora il \"Micmac\", una lingua della famiglia linguistica algonchina.\nIl Gran Consiglio.\nIl \"Gran Consiglio\" (noto anche come \"Sant\u00e9 Mawi\u00f3mi\") \u00e8 stato tradizionalmente l'organo di governo di pi\u00f9 alto livello per la nazione Mi'kmaq, finch\u00e9 il Canada adott\u00f2 l'\"Indian Act\" (1876) che richiedeva alle \"First Nations\" di adottare organi di governo elettivi. Dopo tale data, il Gran Consiglio assunse soprattutto una funzione spirituale.\nIl Gran Consiglio era formato dai rappresentanti dei sette consigli di distretto del Mi'kma'ki.\nAbitazioni.\nI Mi'kmaq vivevano in strutture chiamate \"Wigwam\". Tagliavano giovani piante, solitamente abete rosso, e le disponevano quindi su di un cerchio disegnato sul terreno, curvandoli verso il centro, in modo da formare delle strutture semisferiche o coniche, che poi erano ricoperte di corteccia di betulla. C'erano due differenti tipi di \"wigwam\", quello di dimensioni pi\u00f9 ridotte poteva contenere 10-15 persone mentre quello pi\u00f9 grande 15-20.\nReligione.\nIl 24 giugno 1610, il Gran Capo Membertou si convert\u00ec al Cattolicesimo e venne battezzato. \nBastoni per hockey.\nLa pratica del gioco dell'Hockey su ghiaccio tra i Mi'kmaq, appare gi\u00e0 in resoconti coloniali del XVIII secolo. Dal XIX secolo, ai Mi'kmaq \u00e8 stata attribuita l'invenzione del bastone da hockey su ghiaccio. Il bastone da hockey pi\u00f9 antico che si conosca venne fabbricato tra il 1852 ed il 1856. Recentemente, \u00e8 stato valutato 4 milioni di dollari e venduto per 2,2. Il bastone era stato costruito da Mi'kmaq della Nuova Scozia, in legno di carpino.\nNel 1863, la Starr Manufacturing Company di Dartmouth (Nuova Scozia) inizi\u00f2 la vendita di bastoni da hockey Micmac in patria ed all'estero. L'hockey divenne uno sport popolare in Canada verso il 1890. Nel corso della prima decade del ventesimo secolo, i bastoni Micmac erano quelli pi\u00f9 venduti in Canada. Dal 1903, a parte l'agricoltura, la principale occupazione dei Mi'kmaq nelle riserve della Nuova Scozia era la produzione dei bastoni da Hockey. I Mi'kmaq continuarono a fabbricare bastoni da hockey fin verso il 1930, quando la produzione venne industrializzata.\nNella cultura di massa.\nI Micmac sono menzionati nel romanzo \"Pet Sematary\", di Stephen King, e nei due film da esso tratti: sono i fondatori del cimitero maledetto in cui i cadaveri ivi sepolti si trasformano in diabolici morti viventi. Vengono inoltre citati nel romanzo dello scrittore canadese Mordecai Richler \"Solomon Gurski \u00e8 stato qui\", e in \"Venga il tuo regno\" di William T. Vollmann, secondo volume di un grande progetto narrativo dedicato ai rapporti tra nativi americani e invasori intitolato \"\".\nMi'kmaq sono anche i protagonisti del romanzo \"Pelle di Corteccia\" della scrittrice americana di origine canadese Annie Proulx.\nQuesta popolazione appare nella serie \"Vikings\" di Michael Hirst, dopo l'arrivo di Ubbe Ragnarsson nel Vinland, l'attuale Canada, e nella serie Anne with an E (Chiamatemi Anna), attraverso il personaggio della giovane Kakwet, amica di Anna, e la sua famiglia. \nUn personaggio Mi'kmaq appare anche nel film L'orca assassina del 1977. "}
{"id": "1722812", "revid": "84604", "url": "https://it.wikipedia.org/wiki?curid=1722812", "title": "Olmo Perino", "text": ""}
{"id": "1722818", "revid": "729019", "url": "https://it.wikipedia.org/wiki?curid=1722818", "title": "Brigata dei Martiri di al-Aqsa", "text": "Le Brigate dei Martiri di al-Aqsa () sono un gruppo militante palestinese vicino al partito politico al-Fath (volgarmente pi\u00f9 noto come Fatah); sono una delle forze pi\u00f9 attive nella seconda Intifada. Con l'accusa di colpire i civili, il gruppo \u00e8 stato classificato come organizzazione terroristica da Israele, Stati Uniti, Canada, Unione europea e Giappone.\nMalgrado il loro nome derivi dal concetto islamico di martirio e dalla moschea di al-Aqsa, sono considerate una organizzazione nazionalista e secolarizzata. L'organizzazione del gruppo deriva massimamente dai ranghi dei Tanzim, una fazione militante di al-Fath. A seguito della morte di Yasser Arafat, l'11 novembre 2004 il gruppo annunci\u00f2 che avrebbe firmato i propri attacchi come le \"Brigate dello Shah\u012bd Yasser Arafat\".\nIl gruppo era inizialmente votato a colpire le forze israeliane e coloni nella Cisgiordania e nella Striscia di Gaza. Dal 2002, secondo una fonte statunitense, avrebbe avviato una serie di attacchi contro civili nelle citt\u00e0 israeliane.\nNel marzo 2002, dopo un attacco suicida a Gerusalemme, il gruppo venne inserito nella lista delle organizzazioni terroristiche da parte degli Stati Uniti e degli altri Paesi summenzionati."}
{"id": "1722821", "revid": "1573940", "url": "https://it.wikipedia.org/wiki?curid=1722821", "title": "Palazzo del Principe (Fondi)", "text": "Il palazzo del Principe o palazzo Baronale \u00e8 un palazzo sito a Fondi (provincia di Latina).\nStoria.\nQuesto palazzo, come sede, nel Medioevo, dell'Universit\u00e0 di Fondi, fu sede del feudatario del paese appartenente alla famiglia Gaetani.\nNel 1466 il re Ferrante I consent\u00ec al conte di Fondi la dispensa di usare anche per s\u00e9 il cognome e lo stemma aragonese.\nAspetto.\nL'esterno.\nIl palazzo \u00e8 in stile angioino-durazzesco, secondo il modello della Gaeta medievale.\nL'elemento di spicco dell'architettura esterna \u00e8 costituito dalle decorazioni alle finestre, comprese le bifore e monofore (ad ogiva e a centina), presenti anche nel cortile interno.\nLa cinta muraria e il palazzo formavano un'unica struttura.\nL'interno.\nUna scala consente di arrivare al loggiato ogivale dal cortile.\nUn'altra loggia \u00e8 sita al secondo piano."}
{"id": "1722824", "revid": "1305772", "url": "https://it.wikipedia.org/wiki?curid=1722824", "title": "Passo della Sentinella", "text": "Passo della Sentinella \u00e8 il nome di due valichi:"}
{"id": "1722827", "revid": "226458", "url": "https://it.wikipedia.org/wiki?curid=1722827", "title": "CAR Development 2007", "text": "Il Castel Beer Trophy \u00e8 un torneo di rugby a 15 riservato a nazionali africane e sponsorizzato dalla Castel Beer. \u00c8 organizzato dalla Conf\u00e9d\u00e9ration Africaine de Rugby e noto anche come \"CAR Super 16\". Il torneo \u00e8 riservato alle squadre di secondo livello del rugby africano.\nL'edizione 2006 \u00e8 stata vinta dalla per la zona Nord e dal per la zona sud. Non \u00e8 stata disputata una finale tra le vincenti delle due zone.\nZona Nord.\nFinale Zona Nord.\nNigeria vince per rinuncia del Burkina Faso."}
{"id": "1722828", "revid": "810736", "url": "https://it.wikipedia.org/wiki?curid=1722828", "title": "Crn", "text": ""}
{"id": "1722831", "revid": "1573940", "url": "https://it.wikipedia.org/wiki?curid=1722831", "title": "Dasypus septemcinctus", "text": "L'armadillo a sette fasce (\"Dasypus septemcinctus\" ) \u00e8 una specie di armadillo sudamericana, diffusa nell'area al confine fra Brasile, Colombia, Bolivia e Argentina.\nDescrizione.\n\u00c8 estremamente simile al congenere armadillo a nove fasce, dal quale si differenzia (come il nome suggerisce) per il numero di fasce inferiore e per le tonalit\u00e0 di colore generalmente pi\u00f9 scure.\nBiologia.\n\u00c8 un animale solitario, prevalentemente notturno, che preferisce ambienti piuttosto secchi ai margini delle aree forestali."}
{"id": "1722833", "revid": "1776051", "url": "https://it.wikipedia.org/wiki?curid=1722833", "title": "Elettorato passivo (ordinamento italiano)", "text": "Per elettorato passivo si intende la capacit\u00e0 di un cittadino italiano, avente pieni diritti, a ricoprire cariche elettive.\nL'art. 51 Cost. disciplina tale istituto nel nostro ordinamento, considerando tutti i cittadini italiani dell'uno e dell'altro sesso capaci di accedere a pubbliche cariche secondo i requisiti espressi dalla legge in materia e con particolare attenzione alle pari opportunit\u00e0 tra sessi.\nTale istituto si connette inoltre al concetto di ineleggibilit\u00e0 e incompatibilit\u00e0.\nIneleggibilit\u00e0.\nPer ineleggibilit\u00e0 si intende l'insieme di quelle situazioni previste dalla legge che impediscono la candidatura per cui, anche se la candidatura \u00e8 presentata e il candidato eletto, l'elezione si considera invalida e inefficace.\nSono ineleggibili alla Camera dei deputati e al Senato:\nQuando sopraggiungono in corso di mandato le cause di ineleggibilit\u00e0 si convertono in cause di incompatibilit\u00e0, secondo una giurisprudenza che per dieci anni le Camere abbandonarono e che \u00e8 tornata ad essere applicata come effetto di una pronuncia della Corte costituzionale.\nIncompatibilit\u00e0.\nPer incompatibilit\u00e0 si intende quella situazione in cui l'eletto si trova in una situazione di doppia investitura, ovvero, quando il candidato \u00e8 titolare di pi\u00f9 cariche contemporaneamente che non possono coesistere e si trova dunque a dover scegliere tra una delle due.\nSono incompatibili secondo la nostra Costituzione:\nLa tematica si interseca con quella del conflitto di interesse, bench\u00e9 si tratti di questioni concettualmente separate.\nNatura non biunivoca dell'elettorato attivo e passivo.\nNella nostra Costituzione elettorato attivo e passivo non coincidono.\nPer l'appartenenza alla Camera dei deputati l'et\u00e0 non pu\u00f2 essere inferiore a 25 anni, per il Senato della Repubblica il requisito sale a 40 anni (artt. 56-58 Cost.).\nIl Presidente della Repubblica ha un requisito di elettorato passivo non inferiore a 50 anni (art. 84 Cost.).\nNon candidabilit\u00e0.\nAltro istituto ancora connesso \u00e8 la non candidabilit\u00e0.\nPer non candidabilit\u00e0 si intende il divieto posto verso determinati soggetti di presentare candidature per elezioni regionali, provinciali, comunali e circoscrizionali. Esso riguarda i condannati con sentenza passata in giudicato per gravi delitti, condannati per uno stesso reato non colposo a pena non inferiore a due anni o coloro sottoposti a misure definitive di prevenzione per reati di stampo mafioso.\nComporta la nullit\u00e0 dell'elezione.\nSu di essa si \u00e8 sviluppato il dibattito sull'applicazione del d.lgs. 235/2012."}
{"id": "1722834", "revid": "1534511", "url": "https://it.wikipedia.org/wiki?curid=1722834", "title": "Gan\u012b Bek", "text": "Storia.\nDopo aver messo a morte due dei suoi fratelli, tra cui il legittimato alla successione Tini Bek, assunse il potere. Nel 1343, il Khan comand\u00f2 una massiccia forza tatara nell'assedio di Caffa, citt\u00e0 genovese sulle coste del mar Nero (l'odierna Feodosia). L'assedio si risolse nel febbraio del 1344, con un bilancio di 15.000 mongoli morti e i sopravvissuti in fuga ad est. Fece ritorno nel 1345 per assediare Caffa una seconda volta, ma l'anno seguente i soldati dell'armata mongola cominciarono ad ammalarsi di peste nera; per risolvere rapidamente il conflitto il Khan Gan\u012b Bek pens\u00f2 di catapultare alcuni cadaveri infetti all'interno delle mura, ma dopo poche settimane si ritir\u00f2 a causa del dilagare della peste tra le sue schiere. Comunque da questo tentativo di antesignana guerra batteriologica si scaten\u00f2 il pi\u00f9 terribile contagio di peste, che colp\u00ec l'intera Europa.\nNel 1356, il Khan Gan\u012b Bek condusse una campagna militare in Azerbaigian conquistando Tabriz ed installandovi il proprio governo. Ben presto vi fu una rivolta a Tabriz ed il potere venne trasferito alla dinastia jalayride, la famiglia di Gengis Khan che era sempre stata ostile nei suoi confronti. Durante il suo regno comunque l'Orda d'Oro cominci\u00f2 a mostrare i segni di una divisione feudale ed alla sua morte, assassinato dal figlio con un veleno, si succedettero ben 25 Khan in 21 anni molto confusi tra il 1357 ed il 1378.\nSuccessione.\nGani Bek era figlio di Uzbek Khan e Kabak Kathun, per cui era discendente di Gengis Khan. Il suo figlio maggiore Mehemmet Birde Bek gli succedette, per primo, brevemente fino al 1359, poi seguirono gli altri suoi figli minori come Qulpa.\nDiscendenza.\nSuoi figli furono:"}
{"id": "1722837", "revid": "438678", "url": "https://it.wikipedia.org/wiki?curid=1722837", "title": "Pazzi borghesi", "text": "Pazzi borghesi (\"Folies bourgeoises\") \u00e8 un film del 1976 diretto da Claude Chabrol."}
{"id": "1722838", "revid": "466539", "url": "https://it.wikipedia.org/wiki?curid=1722838", "title": "Civile (status)", "text": "Un civile, secondo il diritto internazionale umanitario, \u00e8 una persona che non \u00e8 membro delle forze armate del proprio paese.\nSecondo il diritto marino e dell'aviazione la distinzione \u00e8 fatta tra i passeggeri e l'equipaggio."}
{"id": "1722839", "revid": "767487", "url": "https://it.wikipedia.org/wiki?curid=1722839", "title": "Alice (film 1977)", "text": "Alice (\"Alice ou la Derni\u00e8re Fugue\") \u00e8 un film del 1977 diretto da Claude Chabrol. \u00c8 dedicato alla memoria di Fritz Lang.\nTrama.\nNon potendo pi\u00f9 sopportare il marito, Alice fa la valigia e se ne va da casa. In macchina, si dirige non sa neanche lei dove. Su una strada deserta, all'improvviso si rompe il parabrezza: alla ricerca di aiuto, si trova davanti a un vialetto alla fine del quale arriva a una villa. Il proprietario, un signore elegante e gentile, la invita a cena e le offre ospitalit\u00e0 per la notte, promettendole di fare in modo che l'auto sar\u00e0 riparata la mattina seguente.\nA letto, il sonno di Alice viene interrotto da un rumore spaventoso. Svegliata si soprassalto, si precipita alla finestra dove le sembra di avvertire una presenza misteriosa che si aggira nel parco. La mattina dopo, la casa \u00e8 deserta ma la sua auto \u00e8 stata riparata. Pronta a riprendere il viaggio, sale in macchina, mette in moto e si avvia. Ben presto, per\u00f2, si rende contro di girare in tondo e di non riuscire pi\u00f9 a trovare il cancello di uscita. Abbandona l'auto, prende la valigia e si avvia a piedi alla ricerca della porta. Sul suo percorso, incontra degli strani personaggi che non aiutano la sua ricerca e Alice finisce per tornare alla casa dove passa un'altra notte.\nLa mattina dopo, la casa \u00e8 sempre deserta, ma in cucina Alice trova un caff\u00e8 caldo che l'aspetta. Di nuovo di partenza, sale ancora una volta in macchina: sulla strada incontra un benzinaio misterioso ad una stazione di servizio... poi vede un ristorante dove si sta svolgendo un banchetto funebre con i partecipanti che cercano di coinvolgerla in un baccanale... Alice riprende il viaggio: la notte cala in fretta e la pioggia comincia a cadere... Tutto sembra riportarla a una situazione di d\u00e9j\u00e0 vu...\nProduzione.\nIl film fu co-prodotto da Filmel e P.H.P.G.\nDistribuzione.\nDistribuito in Francia dalla Union G\u00e9n\u00e9rale Cin\u00e9matographique (UGC), usc\u00ec nelle sale nel 1977: in Francia il 19 gennaio, in Svezia l'8 agosto. Partecip\u00f2 al Toronto Film Festival, dove fu proiettato l'11 settembre 1977. Il 10 settembre 1979, venne presentato al Figueira da Foz Film Festival, uscendo poi nelle sale portoghesi il 2 maggio 1980. La Cinemateca Portuguesa lo proiett\u00f2 in seguito il 10 dicembre 2010."}
{"id": "1722845", "revid": "767487", "url": "https://it.wikipedia.org/wiki?curid=1722845", "title": "Rosso nel buio", "text": "Rosso nel buio (\"Les Liens de Sang\" o \"Blood Relatives\") \u00e8 un film del 1978 diretto da Claude Chabrol.\nLa pellicola \u00e8 tratta dal romanzo \"Parenti di sangue per l'87\u00ba Distretto\" (\"Blood Relatives\"; 1977) dello scrittore statunitense Ed McBain.\nTrama.\nMontr\u00e9al, Canada: l'ispettore Steve Carella deve far luce sul brutale omicidio della diciassettenne Muriel Stark, aggredita nottetempo in un vicolo cittadino da un misterioso maniaco sessuale. La vittima era in compagnia della giovanissima cugina Patricia ed insieme rincasavano da una festa quando hanno subito il turpe tentativo di violenza. Patricia, ferita ma ancora viva, dopo essere sfuggita all'aggressore si rifugia nel pi\u00f9 vicino distretto di polizia. I sospetti cadono subito sui maniaci sessuali gi\u00e0 schedati dalle forze dell'ordine. Fra di loro c'\u00e8 il viscido pedofilo Doniac che per\u00f2, durante un riconoscimento all'americana avvenuto insieme con gli altri sospetti, non viene riconosciuto dalla sopravvissuta e quindi scagionato.\nLa prima versione dei fatti, stando ai ricordi confusi di Patricia, indica come l'aggressore un giovane bianco armato di coltellaccio. Ma l'ispettore Carella non \u00e8 affatto persuaso da quella ricostruzione approssimativa e fornita in un evidente stato di shock. Ai funerali di Muriel, l'ispettore nota il giovane e disperato cugino Andrew dibattersi e struggersi sulla bara della defunta parente. Colpito da quella scena, ancora pi\u00f9 persuaso dal dover giungere quanto prima alla soluzione del caso, il poliziotto chiede a Paritricia di raccontagli tutta la verit\u00e0 sull'aggressione subita nottetempo. La ragazza gli rivela d'aver mentito. L'aggressore \u00e8 suo cugino Andrew che, a dire della spaventata ragazza, da tempo era morbosamente invaghito di Muriel.\nLe indagini di Carella ripartono dal luogo di lavoro di Muriel. Nell'agenzia dove ella lavorava come segretaria, la giovane aveva una relazione clandestina con un suo maturo e seducente superiore. Un uomo sposato che racconta al poliziotto la relazione ma anche dell'ossessiva presenza dell'incriminato cugino.\nIl ritrovamento del diario della vittima servir\u00e0 a far luce definitivamente sulla triste vicenda. Muriel ed Andrew, cresciuti insieme nella stessa casa come fossero due fratelli, vivevano da tempo un passionale relazione. Muriel credeva di essere incita ed aveva anche consultato un ginecologo per interrompere la gravidanza. Ma, dopo aver scoperto di non essere in dolce attesa, le sue attenzioni nei confronti del cugino non erano state pi\u00f9 le stesse. Nella vita della giovane erano diventate importanti solo le molte attenzioni ricevute da parte del suo superiore.\nCuriosit\u00e0.\nIl romanzo da cui \u00e8 stato tratto il film \u00e8 stato pubblicato in Italia, nel 1977, nella collana de Il Giallo Mondadori. \"Parenti di Sangue per l'87\u00ba Distretto\" (\"Blood Relatives\"; 1977) dello scrittore statunitense Ed McBain. \u00c8 stato il numero 1471 de Il Giallo Mondadori, datato 10 aprile 1977."}
{"id": "1722847", "revid": "767487", "url": "https://it.wikipedia.org/wiki?curid=1722847", "title": "Violette Nozi\u00e8re (film)", "text": "Violette Nozi\u00e8re \u00e8 un film del 1978 diretto da Claude Chabrol.\n\u00c8 stato presentato in concorso al 31\u00ba Festival di Cannes, dove Isabelle Huppert ha vinto il premio per la miglior interpretazione femminile."}
{"id": "1722848", "revid": "287204", "url": "https://it.wikipedia.org/wiki?curid=1722848", "title": "7,63 x 25 mm Mauser", "text": ""}
{"id": "1722849", "revid": "486946", "url": "https://it.wikipedia.org/wiki?curid=1722849", "title": "San Martino Vescovo", "text": ""}
{"id": "1722850", "revid": "212348", "url": "https://it.wikipedia.org/wiki?curid=1722850", "title": "Sauropterygia", "text": "I saurotterigi (Sauropterygia) sono un gruppo di rettili estinti, vissuti nel Mesozoico (tra 245 e 65 milioni di anni fa). I loro resti si rinvengono in tutto il mondo. Numerosi esemplari sono stati ritrovati nella Formazione di Besano (Lombardia) e al Monte San Giorgio (Svizzera). Questi animali evolsero un radicale adattamento agli ambienti marini, in particolare all'interno del gruppo dei plesiosauri, che svilupparono cinti scapolari robustissimi e potenti zampe simili a pagaie.\nEvoluzione.\n\u00c8 possibile che questi animali si fossero sviluppati da diapsidi primitivi come \"Claudiosaurus germaini\", del Permiano del Madagascar, ma alcuni paleontologi ritengono che i saurotterigi fossero strettamente imparentati con le lucertole, all'interno del gruppo dei lepidosauri.\nI primi saurotterigi, in ogni caso, si svilupparono all'inizio del Triassico, circa 245 milioni di anni fa. Esempi di queste forme primitive furono i pachipleurosauri, come \"Neusticosaurus\": simili a lucertole, non superavano i 60 centimetri. \u00c8 possibile che alcuni animali simili ai pachipleurosauri abbiano dato origine ai grandi notosauri, che invasero le acque basse e sono considerati le versioni mesozoiche delle odierne foche e otarie. \nAlcuni saurotterigi svilupparono caratteristiche particolarmente evolute e adattate all'ambiente acquatico, come \"Pistosaurus\", \"Yunguisaurus\" e \"Bobosaurus\".\nAlla fine del Triassico superiore tutte queste forme si estinsero, ma non prima di aver dato origine ai plesiosauri, che si svilupparono nel Giurassico inferiore (circa 195 milioni di anni fa) e occuparono i mari di tutto il mondo nel giro di pochi milioni di anni. Questi animali si diversificarono in forme dal collo lungo (i plesiosauri veri e propri) e a collo corto (pliosauri). Originariamente si pensava che pliosauri e plesiosauri fossero due gruppi distinti che seguirono due separate linee evolutive, ma attualmente i paleontologi ritengono che entrambi i tipi si svilupparono varie volte nel corso dell'evoluzione: alcune forme dal collo corto si svilupparono da quelle a collo lungo, e viceversa. \nI grandi pliosauri, come i giurassici \"Rhomaleosaurus\", \"Liopleurodon\" e \"Pliosaurus\", riempirono la nicchia ecologia dei superpredatori marini. Nel Cretaceo questi animali diedero origine a \"Kronosaurus\" e \"Brachauchenius\", il cui ruolo attualmente \u00e8 rappresentato dall'orca. I plesiosauri dal lungo collo, invece, includevano sia forme dal collo moderatamente lungo, come \"Plesiosaurus\" e \"Cryptoclidus\" (di circa 4-5 metri di lunghezza), sia forme dal collo serpentino, gli elasmosauri del Giurassico e Cretaceo: nel medio e tardo Cretaceo vi furono esemplari lunghi anche 13 metri (ad es. \"Elasmosaurus\"). Questi animali sicuramente si nutrivano di pesce, che catturavano grazie a rapidi movimenti dei loro lunghissimi colli.\nI saurotterigi si svilupparono per tutto il Mesozoico dando origine a una moltitudine di forme, ma si estinsero alla fine del Cretaceo, circa 65 milioni di anni fa, insieme ai dinosauri, gli pterosauri e i mosasauri.\nClassificazione.\nLa classificazione scientifica di questi animali \u00e8 piuttosto difficoltosa, a causa del fatto che gli adattamenti per la vita marina potrebbero essersi evoluti pi\u00f9 volte, e quindi le somiglianze tra molti di questi animali potrebbero essere frutto di convergenza evolutiva. I saurotterigi, in ogni caso, sono generalmente considerati diapsidi, ma ci sono alcuni paleontologi che li ritengono strettamente imparentati con le tartarughe. Alcune forme di rettili primitivi del Triassico, come i placodonti e i talattosauri, sono a volte incluse in questo gruppo."}
{"id": "1722851", "revid": "287204", "url": "https://it.wikipedia.org/wiki?curid=1722851", "title": "9 x 21 mm IMI", "text": ""}
{"id": "1722853", "revid": "438678", "url": "https://it.wikipedia.org/wiki?curid=1722853", "title": "Le cheval d'orgueil", "text": "Le cheval d'orgueil \u00e8 un film del 1980 diretto da Claude Chabrol."}
{"id": "1722854", "revid": "1305772", "url": "https://it.wikipedia.org/wiki?curid=1722854", "title": "Taxi Girl (disambigua)", "text": " "}
{"id": "1722855", "revid": "125892426", "url": "https://it.wikipedia.org/wiki?curid=1722855", "title": "I fantasmi del cappellaio", "text": "I fantasmi del cappellaio (\"Les fant\u00f4mes du chapelier\") \u00e8 un film del 1982 scritto e diretto da Claude Chabrol, tratto dall'omonimo romanzo di Georges Simenon."}
{"id": "1722856", "revid": "36426", "url": "https://it.wikipedia.org/wiki?curid=1722856", "title": "Villa Ruspoli (Firenze)", "text": ""}
{"id": "1722859", "revid": "287204", "url": "https://it.wikipedia.org/wiki?curid=1722859", "title": "Cairngorm", "text": "I Cairngorm (inglese \"The Cairngorms\") sono una catena montuosa delle Highland scozzesi, associate alla montagna omonima, il Cairn Gorm.\nNome.\nGeneralmente sono chiamati \"Cairngorms\", mentre la tendenza 'moderna' di utilizzare il nome \"Cairn Gorm\" per indicare l'intera catena montuosa pu\u00f2 essere fuorviante. \"Watson (1975)\" lo descrive come un soprannome utilizzato per richiamare il vecchio nome della catena montuosa \"Am Monadh Ruadh-colline rosse\" che le distingueva dalle \"Am Monadh Liath-colline grigie\" a ovest del fiume Spey.\nIronicamente riferendosi all'intera catena con il nome \"Cairn Gorm\" si crea una contraddizione in quanto in inglese sarebbe \"Blue Cairn (colline blu)\", e si stravolge cos\u00ec il significato originale dell'antico nome che \u00e8 \"colline rosse\". Questo scambio di significato sembra essere stato trascurato da molti ed entrambi i nomi sono stati usati anche nella definizione ufficiale del Parco Nazionale che ospita la catena montuosa. Infatti il nome ufficiale inglese \u00e8 \"Cairngorms National Park\", che in gaelico genericamente significa \"Blue Hills National Park\", mentre la corrispondente didascalia sottostante in gaelico \u00e8 \"Pairc Naiseanta a Mhonaidh Ruaidh\", che genericamente in inglese si traduce come \"Red Hills National Park\".\nIn \"Alexander (1928)\" l'autore si riferisce al \"Colonnello T. Thornton\" in visita nell'area nel 1786, e il suo libro \"Sporting Tour\" pubblicato nel 1804 nel quale si riferisce alla catena come i \"Cairngorms\" - continuando:\nSia \"Alexander (1928)\" che \"Watson (1975)\" sembrano suggerire che il periodo in cui il libro del \"Colonnello Thornton\" sia quello in cui nero su bianco il termine \"Cairngorms\" fu usato per riferirsi all'intero gruppo.\nLocalizzazione.\nSebbene i Cairngorm si trovino all'interno del Cairngorms National Park, costituiscono solo una parte di esso. In \"Watson (1975)\" l'autore descrive che il massiccio principale Cairngorm \u00e8 delimitato da Aviemore a nord-ovest, da \"Glen Gairn\" e \"Braemar\" a sud-est e da \"Glen Feshie\" a sud-ovest.\nAll'incirca quindi il limite meridionale della catena si estende da poco pi\u00f9 ad est di Braemar - a ovest lungo il \"Glen Dee\" verso \"White Bridge\", attraverso \"Glen Geldie\" fino alla sommit\u00e0 del \"Glen Feshie\". Il confine occidentale scende dal \"Glen Feshie\" verso nord lungo il fiume \"Spey\" verso Aviemore. il confine settentrionale si estende verso est da \"Aviemore\" attraverso \"Glen More\" verso \"Glen Avon\". il confine orientale quindi si estende verso sud lungo il \"Glen Avon\", oltre \"Am Bealach Dearg\" verso la zona a est di \"Braemar\" di nuovo - vedi mappa.\nA sud dei Cairngorms si trova la distinta catena montuosa dei Grampiani. In \"Watson (1975)\", l'autore li descrive che si estendono da \"Drumochter\" a ovest quasi fino al mare appena a sud di Aberdeen:\nIn \"Gordon (1925)\" - L'area dei \"Cairngorms\" \u00e8 rappresentata ancora pi\u00f9 ristretta - le ultime pagine mostrano una mappa dove \"Aviemore\", \"River Feshie\", \"River Dee\", e \"Creag Choinnich\" rientrano appena nella mappa, e \"Glen Geldie\", e \"Glen Gairn\" non rientrano.\nStoricamente, prima della \"Legge di Regionalizzazione della Scozia\" del 1975, la maggior parte dei Cairngorms era compresa nella contea dello Aberdeenshire, e la parte restante raggiungeva a ovest lo Inverness-shire e a nord il Banffshire.\nAccesso.\nIn base a questa precisa delineazione dei Cairngorms, non ci sono strade pubbliche che attraversano questi monti. Tutte le strade pubbliche nell'area circostante costeggiano i Cairngorms o terminano poco dopo all'interno, fornendo solo un punto d'accesso. Storicamente i pedoni potevano attraversare i Cairngorms seguendo i percorsi tradizionali di \"Lairig Ghru\" e \"Lairig Laoigh\", oppure potevano aggirarli seguendo \"Glen Dee\" - \"Glen Feshie\" e \"Bealach Dearg\".\nDa sud e sud-est l'accesso per gli autoveicoli termina a \"Linn of Dee\"o \"Allanaquoich\". Da nord-ovest termina a \"Coylumbridge\" o al parcheggio dell'area sciistica del \"Cairn Gorm\".\nTopografia.\nLa catena dei Cairngorm consiste di un grande altopiano su cui si elevano basse e stondate montagne glaciali.\nSebbene non siano formati da un singolo altopiano in senso stretto, i Cairngorms danno l'impressione di esserlo perch\u00e9 i passi che li attraversano non li tagliano in maniera molto profonda. In \"Watson (1975)\", l'autore descrive la cima del \"Lairig Ghru\" a 835\u00a0m, la cima del \"Lairig an Laoigh\" a 740\u00a0m e la cima del \"The Sneck\" a 970\u00a0m Topograficamente questo significa che un escursionista potrebbe attraversare i massicci Cairntoul (1293\u00a0m), Braeriach (1296\u00a0m), Ben Macdui (1309\u00a0m), Cairn Gorm (1245\u00a0m) fino ai massicci Beinn a' Bh\u00f9ird (1196\u00a0m) e Ben Avon (1171\u00a0m) senza scendere sotto i 740\u00a0m della cima del \"Lairig an Laoigh\".\nNel 2003 i Cairngorms sono diventati parte del secondo parco nazionale scozzese, il Cairngorms National Park, che si estende nelle aree amministrative Aberdeenshire, Moray, Angus, Perth e Kinross e Highland.\nGeografia.\nI Cairngorm possiedono i pi\u00f9 alti, freddi e nevosi altopiani delle isole britanniche e ospitano cinque delle sei pi\u00f9 alte montagne della Scozia:\nTutte queste montagne appartengono alla categoria \"Munro\" (ossia alte pi\u00f9 di 914\u00a0m) e nell'area ci sono altri 13 rilievi con questa classificazione.\nDopo essere salita sulla cima del Ben Macdui nell'ottobre del 1859, la Regina Vittoria scrisse: \"Aveva un effetto sublime e solenne, cos\u00ec selvaggio e solitario, non c'era nessun altro a parte la nostra piccola comitiva... Bevvi un po' di acqua con whisky perch\u00e9 le persone l\u00ec affermarono che la semplice acqua sarebbe stata troppo gelida.\"\nQuesti monti si formarono alla fine dell'ultima era glaciale, quando le calotte di ghiaccio che coprivano la maggior parte della Scozia settentrionale rimasero inattive forgiando le cime arrotondate delle montagne dell'area. Le numerose valli sono piene di depositi glaciali del periodo della ritirata dei ghiacciai. La valle pi\u00f9 conosciuta \u00e8 il passo \"Lairig Ghru\", una scanaltura al centro delle montagne, una valle ad U ampiamente utilizzata nel XIX secolo dai mandriani che pascolavano il loro bestiame dai loro piccoli terreni nelle Highlands ai mercati nelle Lowlands.\nLa regione \u00e8 attraversata dai fiumi Dee e Spey e dai due affluenti di quest'ultimo, i fiumi Feshie e Avon.\nL'area \u00e8 scarsamente popolata a causa del clima estremo. Le chiazze di neve rimangono sulle colline fino ad agosto, e nel \"Garbh Coire Mor\" a Braeriach la neve si \u00e8 sciolta solo tre volte nell'ultimo secolo. Negli ultimi anni comunque la quantit\u00e0 e la longevit\u00e0 delle chiazze di neve dei Cairngorm \u00e8 diminuita in maniera significativa, forse a causa dei cambiamenti climatici. Nell'area dei Cairngorms, a Braemar, \u00e8 stata registrata due volte la temperatura pi\u00f9 bassa misurata nel Regno Unito, -27.2 \u00b0C nel 1895 e nel 1982.\nSpecie protette.\nIl parco nazionale \u00e8 noto per la sua fauna selvatica. L'area inoltre ospita una foresta primitiva, una delle ultime delle Isole Britanniche, nota col nome di \"Caledonian Forest\". La maggior parte di questa foresta si trova all'interno del parco nazionale.\nI Cairngorms forninscono un unico habitat di brughiera semi-tundra alpina, ospita molte piante, uccelli e animali rari. Le specie di uccelli che si riproducono sull altipiano sono la pernice bianca e la pernice bianca scozzese, il piviere, lo zigolo delle nevi, l'aquila reale, il merlo dal collare, la civetta delle nevi, il fanello nordico, il piovanello violetto e lo zigolo di Lapponia visto a volte. Nelle foreste si trovano il gallo cedrone, il gallo forcello, il crociere scozzese, il crociere delle pinete e la cincia dal ciuffo.\nParticolarmente famose sono le riserve della \"RSPB\" (Royal Society for the Protection of Birds) ad Abernethy Forest e Loch Garten. Una coppia famosa di falchi pescatori sono presenti nei mesi estivi e spesso attirano grandi folle per vederli. La foresta ospita Il gallo cedrone a rischio di estinzione e l'endemico crociere scozzese.\nSono presenti anche il cervo europeo, il capriolo, la lepre bianca, la martora, lo scoiattolo, il gatto selvatico e la lontra, cos\u00ec come l'unico branco selvaggio di renne dell'arcipelago britannico. Queste sono state reintrodotte da un pastore svedese, negli anni cinquanta. Il branco si \u00e8 ormai stabilizzato in circa 150 individui, tutti nati in Scozia.\nMinacce introdotte dall'uomo.\n\u00c8 probabile che gli effetti del cambiamento climatico si facciano sentire prima in aree come i Cairngorms che sono al limite del campo di possibilit\u00e0 climatiche per la latitudine a cui sono situate. I Cairngorms rappresentano un'area di montagne insolitamente fredda in un clima marittimo al 57 parallelo nord. Teoreticamente sarebbe possibile che il clima diventi pi\u00f9 caldo e umido, o pi\u00f9 secco secondo gli attuali modelli di cambiamento climatico. Le pernici bianche sono considerate una specie indicatrice del processo. Nonostante i cicli della popolazione dell'uccello non sembrano essere stati alterti ancora.\nAltre minacce introdotte dall'uomo sono dovute alla loro popolarit\u00e0 in un paese con limitate risorse selvagge e una grande e relativamente affluente popolazione urbana. Questo include vari tipi di svago e i conseguenti danni da calpesto, erosione, disturbo, sporcizia e minacce alla qualit\u00e0 idrica. Anche le renne, recentemente introdotte, possono calpestare rare specie di piante. Oltretutto, a causa dell'inquinamento causato dagli uomini, la pioggia acida ha contribuito all'estinzione di formazioni rocciose e piante rare.\nDivertimento.\nUna industria sciistica e di sport invernali \u00e8 concentrata nei Cairngorms, con tre dei cinque impianti scozzesi situati qui. questi sono il Centro Sciistico di Cairn Gorm, Centro Sciistico di Glenshee e il Centro Sciistico di Lecht.\nUna funivia \u00e8 stata aperta verso la fine del 2001, dalla stazione base a 637 metri fino al Ptarmigan Centre, situato a 1097 metri, 150 metri dalla vetta del Cairn Gorm. \u00c8 stata costruita tra polemiche tra i sostenitori del progetto che sostengono che possoa portare un prezioso entrata turistica alla zona, e i suoi opositori che sostengono che un complesso del genere non \u00e8 adatto per una zona in teoria protetta.\nLe montagne sono molto famose per escursionismo, ciclismo, birdwatching, scalata, Caccia al cervo, volo a vela e pesca con la mosca. Comunque, la zono zona pu\u00f2 essere molto pericolosa a volte, con condizioni meteorologiche rischiose ed imprevedibili. A causa di questo, bisogna applicare tutti gli accorgimenti di sicurezza sulle montagne."}
{"id": "1722861", "revid": "31092", "url": "https://it.wikipedia.org/wiki?curid=1722861", "title": "Jani Beg", "text": ""}
{"id": "1722873", "revid": "307923", "url": "https://it.wikipedia.org/wiki?curid=1722873", "title": "Al Qal'a di Beni Hammad", "text": ""}
{"id": "1722874", "revid": "729019", "url": "https://it.wikipedia.org/wiki?curid=1722874", "title": "James Hook", "text": "Vita.\nHook \u00e8 nato nella cittadina industriale di Port Talbot nella parte meridionale del Galles, secondo di tre figli. Suo fratello Mike Hook fu anch'egli un giocatore professionista di rugby, mentre sua sorella Naidine una forte giocatrice di Netball. Richard, il padre, \u00e8 un paramedico mentre la mamma, Sian, \u00e8 una casalinga.\nHook ebbe come idoli d'infanzia Neil Jenkins e Robert Jones - il primo per la sua abilit\u00e0 nel calciare, mentre il secondo perch\u00e9 ricopriva la posizione preferita di Hook, ovvero il mediano di mischia, ruolo che anch'egli ricopr\u00ec all'et\u00e0 di dieci anni nel West Wales.\nHook frequent\u00f2 la Glan Afan Comprehensive School nel centro di Port Talbot e il Neath College dove conobbe Martin Roberts.\nCarriera.\nClub.\nHook ha cominciato la sua carriera nell'Aberavon Quins RFC. In seguito passa al Corus RFC e al Neath RFC, dove \u00e8 il detentore del maggior numero di punti realizzati in una stagione per il club. Nel 2004 \u00e8 passato al team regionale degli Ospreys, con il quale ha vinto 2 Celtic League (2005, 2007) e una coppa Anglo-Gallese (2008).\nNel novembre 2010 venne comunicato che Hook non avrebbe firmato un'estensione del proprio contratto con gli Ospreys. Nel gennaio 2011, James annunci\u00f2 che a partire dalla stagione 2011-2012 si sarebbe accasato con la squadra degli Arlequins Parpignon e il 26 gennaio il trasferimento fu ufficializzato. Tutto ci\u00f2 nonostante i numerosi avvertimenti da parte del coach della nazionale gallese Warren Gatland di una possibile non convocazione in caso Hook avesse abbandonato gli Ospreys.\nNazionale.\nDopo prestazioni eccellenti nel Galles under-21, Hook ha giocato nel Galles VII nei XVIII Giochi del Commonwealth (2006), segnando la meta vincente nella finale contro il .\nL'11 giugno 2006 ha fatto il suo debutto con la nazionale di rugby XV. Hook \u00e8 stato fatto entrare nel corso della partita contro l' dal coach Gareth Jenkins e ha segnato una meta. Il debutto casalingo \u00e8 invece del 4 novembre successivo contro l' come sostituto dell'infortunato Stephen Jones. In quell'occasione Hook ha messo a segno 13 punti, permettendo alla sua squadra di pareggiare 29-29 ed \u00e8 stato nominato \"Man of the Match\".\nDurante il Sei Nazioni \u00e8 stato quasi sempre impiegato come tre quarti centro piuttosto che come mediano d'apertura, sua posizione preferita. Questo non gli ha permesso di essere veramente incisivo nel corso del torneo. Nell'ultima partita, quella contro l', \u00e8 stato comunque schierato mediano d'apertura. In quell'occasione ha segnato 22 punti ed \u00e8 stato fondamentale per la vittoria gallese 27-18, venendo nominato \"Man of the Match\". Sempre in quell'occasione ha completato il suo primo \"full house\", segnando un drop, una punizione una meta ed una conversione.\nNel 2007 ha preso parte alla Coppa del Mondo, uscendo per\u00f2 dopo il primo turno.\nNel Sei Nazioni 2008, schierato sempre come mediano d'apertura, \u00e8 stato fondamentale per la vittoria del torneo con il Grande Slam.\nMalgrado la sua giovane et\u00e0 appare gi\u00e0 nella classifica dei giocatori con il maggior numero di punti per il ."}
{"id": "1722875", "revid": "363629", "url": "https://it.wikipedia.org/wiki?curid=1722875", "title": "Shah\u012bd", "text": "Shah\u012bd (, plurale: ) \u00e8 una parola in arabo che significa \"testimone (della fede)\". \u00c8 spesso tradotto in italiano con il termine \u00abmartire\u00bb.\nConcetto religioso.\nRecentemente il termine \u00e8 entrato nel linguaggio giornalistico e storiografico per la crescita esponenziale di sanguinarie manifestazioni di fede, definiti normalmente \"attentati terroristici\" che hanno per protagonisti uomini, donne e bambini musulmani che si tolgono la vita per manifestare la propria fede, attentando anche all'incolumit\u00e0 pubblica con ordigni esplosivi o armi biologiche.\nLa stampa occidentale definisce queste persone \"suicide\" o \"kamikaze\" ma nella considerazione islamica il termine usato per definire il loro operato \u00e8 \"\u02bfamaliyy\u0101t al-istish\u0101diyya\", ovvero \u00aboperazioni di testimonianza\u00bb, e chi intende testimoniare in modo anche drammatico la propria fede pu\u00f2 essere definito \"istish\u0101di\", persona cio\u00e8 votata a diventare eventualmente uno \"shah\u012bd\". \n\u00c8 martire anche chi muore involontariamente nel dimostrare, anche violentemente, la propria fede: in questo caso \u00e8 definito \"Shah\u012bd al-ma\u1e93l\u016bm\".\nLo \"Shah\u012bd\" \u00e8 colui che per antonomasia porta avanti il \"jih\u0101d\", l'\"impegno sacro e doveroso\" che pu\u00f2 prefigurarsi talvolta come una \"guerra doverosa\" (non \"santa\", concetto questo estraneo alla dottrina giuridica islamica) e non manca anche in ambito islamico chi discute circa la liceit\u00e0 di una simile \"testimonianza\", essendo assai labili i confini tra una lecita azione di \"jih\u0101d\", anche quando essa sia nel concreto estremamente rischiosa per la propria vita, e il suicidio, assolutamente vietato invece dalla dottrina islamica, fin dall'epoca del Profeta Maometto, che in un'occasione rifiut\u00f2 esplicitamente di recitare la prevista e benedicente orazione funebre sulla tomba di un suicida."}
{"id": "1722889", "revid": "767487", "url": "https://it.wikipedia.org/wiki?curid=1722889", "title": "Erminio Favalli", "text": "Caratteristiche tecniche.\nEra un'ala destra scattante, abile nel dribbling e negli assist dalla fascia.\nCarriera.\nGiocatore.\nCresciuto nella squadra della sua citt\u00e0, la Cremonese, disputa con i \"grigiorossi\" alcuni campionati di Serie C. L\u00ec viene notato dagli osservatori dell'Inter, che lo acquista nell'estate 1964.\nNello squadrone nerazzurro, che in quella stagione conquister\u00e0 i titoli di campione d'Italia, d'Europa e del mondo, tuttavia, Favalli non riesce a trovare posto in prima squadra, chiuso da fuoriclasse quali Corso e Jair, e viene dirottato alle formazioni riserve e giovanili.\nA fine stagione passa dall'Inter al , anch'esso militante in Serie A dove va a sostituire il fratello Armanno da poco scomparso in un incidente stradale. Qui si guadagna l'appellativo di \"Farfallino\" per il suo gioco veloce e sgusciante. Le prestazioni in stagione coi pugliesi gli valgono la convocazione nella Nazionale Under-23 (una presenza e una rete contro il Lussemburgo) e il passaggio alla Juventus, fortemente voluto da Heriberto Herrera che vede in lui un laterale ideale per il suo \"movimiento\".\nNella prima stagione in bianconero conquista subito lo scudetto. Si alterna nella posizione di ala destra con Gianfranco Zigoni, pi\u00f9 offensivo e tecnico ma meno dinamico di lui, e realizza una delle reti decisive per la conquista del titolo, quella segnata in mischia nel finale dello scontro diretto contro l'Inter. Le annate successive sono meno felici sia per la Juventus, che non ottiene successi in campionato e nelle coppe europee, che per Favalli, che progressivamente perde il posto da titolare in favore di Franco Causio, fino a essere relegato in panchina nella stagione 1969-1970, dopo l'addio di Heriberto Herrera, allenatore con cui a un certo punto non ebbe pi\u00f9 un buon rapporto.\nNell'estate 1970 accetta quindi il trasferimento al in Serie B, e contribuisce con 30 presenze e 1 rete alla vittoria del campionato. Non segue tuttavia i \"virgiliani\" in massima serie ma resta fra i cadetti trasferendosi al Palermo, voluto da Benigno De Grandi.\nCoi rosanero conquista la seconda promozione personale consecutiva in massima serie, e nella stagione 1972-1973 disputa il suo ultimo campionato in Serie A, segnando due delle sole 13 reti in campionato dei siciliani che non vanno oltre il penultimo posto che comporta le retrocessione.\nResta a Palermo fino a fine carriera nel 1977-1978, disputando altri quattro campionati in Serie B e giungendo alla finale dell'Olimpico della Coppa Italia 1973-74, sconfitti ai rigori dal Bologna. Molto amato dalla tifoseria, dei rosanero fu anche capitano.\nNella stagione 1980-1981, dopo l'esonero di Fernando Veneranda, prese l'incarico di allenatore del Palermo solo per la partita del 29 marzo vinta per 3-1 contro il (27\u00aa giornata); successivamente rifiut\u00f2 di restare il tecnico della squadra in collaborazione con Zden\u011bk Zeman.\nHa complessivamente disputato 114 incontri in Serie A realizzando 5 reti.\nDirigente.\nAbbandonata l'attivit\u00e0 agonistica, e dopo esser stato direttore sportivo del Palermo per sei anni (1978-1984), nel 1984 viene chiamato dal presidente Domenico Luzzara a ricoprire il ruolo di direttore sportivo della Cremonese, incarico che svolger\u00e0 per vent'anni, periodo nel quale ha lanciato nel calcio giocatori come Gianluca Vialli, Attilio Lombardo, Giuseppe Favalli (suo nipote) e nel quale i grigiorossi hanno raggiunto la Serie A e vinto un Torneo Anglo-italiano.\nNel 2002 diventa il direttore sportivo del Pizzighettone che sotto la sua guida arriva alla Serie C1, per poi tornare alla Cremonese nel 2007."}
{"id": "1722896", "revid": "75435", "url": "https://it.wikipedia.org/wiki?curid=1722896", "title": "Chiesa della Nativit\u00e0", "text": ""}
{"id": "1722901", "revid": "486946", "url": "https://it.wikipedia.org/wiki?curid=1722901", "title": "Castello Svevo-Aragonese", "text": ""}
{"id": "1722906", "revid": "339392", "url": "https://it.wikipedia.org/wiki?curid=1722906", "title": "9 Parabellum", "text": ""}
{"id": "1722908", "revid": "22356", "url": "https://it.wikipedia.org/wiki?curid=1722908", "title": "Elasmosauridae", "text": "Gli elasmosauridi (Elasmosauridae) sono una famiglia di rettili marini estinti, appartenenti ai plesiosauri. Vissero nel periodo Cretaceo (circa 120 - 65 milioni di anni fa) e i loro resti fossili sono stati ritrovati in tutti i continenti. Erano caratterizzati da un collo eccezionalmente allungato e furono i pi\u00f9 lunghi e gli ultimi tra i plesiosauri.\nDescrizione.\nQuesti animali rappresentarono l'estrema evoluzione dei plesiosauri verso lo sviluppo di un collo lunghissimo: le ultime forme svilupparono un numero altissimo di vertebre cervicali (fino a 76, nel caso di \"Albertonectes\"). Come il resto dei plesiosauroidi, gli elasmosauri possedevano un corpo a forma di botte con quattro zampe trasformate in strutture simili a pagaie. Le due pagaie anteriori erano leggermente pi\u00f9 grandi di quelle posteriori. Erano presenti fino a 17 falangi in ogni dito; le pagaie erano pi\u00f9 piccole in relazione al corpo rispetto a quelle di \"Plesiosaurus\", e ci\u00f2 indicherebbe che questi animali non erano veloci nuotatori.\nIl cranio degli elasmosauri era molto piccolo rispetto al collo smisurato. I denti di questi animali erano dotati di numerose creste longitudinali. Le scapole erano notevolmente sviluppate, e i rami ventrali di queste ossa si incontravano al centro del petto dell'animale. Le vertebre erano platicele, ovvero possedevano superfici articolari piatte; il centro vertebrale era tipicamente pi\u00f9 lungo che alto, e le vertebre cervicali anteriori possedevano caratteristiche carene laterali.\nClassificazione.\nLa famiglia degli elasmosauridi venne istituita nel 1869 da Edward Drinker Cope, per accogliere il nuovo genere di plesiosauri \"Elasmosaurus\". In seguito, nel corso del Novecento molti autori tradizionalmente hanno riferito a questa famiglia tutte le forme di plesiosauri dotati di un collo molto allungato, sia del Giurassico che del Cretaceo. Ricerche pi\u00f9 recenti, iniziate negli anni '90, hanno rimesso in discussione questa classificazione: attualmente le forme giurassiche come \"Eretmosaurus\", \"Colymbosaurus\", \"Tricleidus\" e \"Muraenosaurus\" sono considerate rappresentanti di altre linee evolutive di plesiosauri. Studi come quello di Bakker (1993) hanno ipotizzato addirittura che gli elasmosauri cretacei siano derivati da pliosauri dal collo corto come \"Leptocleidus\" e non siano strettamente imparentati con i restanti plesiosauri a collo lungo. Altri studi (Carpenter, 1996; Carpenter, 1997) hanno messo in luce le affinit\u00e0 con il bizzarro gruppo dei policotilidi, piccoli plesiosauri dal collo corto e dalle teste lunghe tipici del Cretaceo.\nGli studi pi\u00f9 recenti indicano che gli elasmosauri erano un gruppo naturale derivato da altre forme a collo lungo (affini alla famiglia dei criptoclididi), imparentati con un clade composto dai piccoli leptocleididi e policotilidi a collo corto (Benson e Druckenmiller, 2013).\nI primi elasmosauridi apparvero nel Cretaceo inferiore (gli europei \"Jucha\" e \"Lagenanectes\", i sudamericani \"Leivanectes\" e \"Callawayasaurus\", il nordamericano \"Wapuskanectes\", l'australiano \"Eromangasaurus\"), per poi diffondersi enormemente nei mari bassi in tutto il mondo nel Cretaceo superiore. Sono note in particolare le forme del Canale interno occidentale del Nordamerica (\"Elasmosaurus\", \"Thalassomedon\", \"Libonectes\", \"Styxosaurus\", \"Nakonanectes\", \"Terminonatator\") ma sono note anche forme dagli Stati Uniti occidentali (\"Morenosaurus\", \"Hydrotherosaurus\", \"Fresnosaurus\", \"Aphrosaurus\"), dalla Nuova Zelanda (\"Mauisaurus\", \"Tuarangisaurus\"), dall'Africa (\"Zarafasaura\", \"Cardiocorax\"), dal Sudamerica (\"Kawanectes\"), dall'Antartide (\"Vegasaurus\"), dal Giappone (\"Futabasaurus\") e dall'Europa. Un particolare clade di elasmosauri dai denti particolarmente sottili (\"Aristonectes\", \"Morturneria\", \"Kaiwhekea\", \"Alexandronectes\") era presente alla fine del Cretaceo in Sudamerica, Antartide e Nuova Zelanda.\nFilogenesi.\nDi seguito \u00e8 riportata la filogenesi del genere \"Kawanectes\" nell'ambito degli elasmosauridi, secondo lo studio di O'Gorman (2016):"}
{"id": "1722909", "revid": "129276", "url": "https://it.wikipedia.org/wiki?curid=1722909", "title": "Convertendo", "text": "Il convertendo \u00e8 un'opzione per cui chi vanta diritti nei confronti di terzi, pu\u00f2 trasformare le quote di debito in una quota equivalente di azioni, ovvero in quote di propriet\u00e0 del soggetto debitore.\nChi esercita il diritto pu\u00f2 essere persona fisica o giuridica e detenere diverse forme di diritti, quali obbligazioni e altri titoli di credito.\nIl debitore nei confronti del quale si esercita il diritto \u00e8 una persona giuridica."}
{"id": "1722914", "revid": "120745632", "url": "https://it.wikipedia.org/wiki?curid=1722914", "title": "Gush Katif", "text": "Gush Katif (, letteralmente: \"Area del Raccolto\") era un blocco di 17 insediamenti israeliani nel sud della Striscia di Gaza. Nell'agosto 2005 gli 8.000 residenti di Gush Katif furono obbligati a lasciare l'area e le loro abitazioni vennero demolite, secondo il Piano di disimpegno unilaterale israeliano.\nGush Katif confinava a sud con Rafah ed il confine egiziano, ad est con Khan Yunis, a nord-est con Dayr al-Balah, e ad ovest e nordovest con mare Mediterraneo.\nGran parte di Gush Katif era situata su dune di sabbia che separavano l'entroterra dalla costa del mare.\nInsediamenti di Gush Katif.\nGli insediamenti di Gush Katif erano concentrati in un singolo blocco nella parte sud della Striscia di Gaza, circondanti da una barriera difensiva.\nNel nord della Striscia vi erano altri tre insediamenti (Elei Sinai, Dugit e Nisanit), e un altro al centro (Netzarim)."}
{"id": "1722916", "revid": "22356", "url": "https://it.wikipedia.org/wiki?curid=1722916", "title": "Elasmosauri", "text": ""}
{"id": "1722925", "revid": "11266", "url": "https://it.wikipedia.org/wiki?curid=1722925", "title": "Sibilla di Conversano", "text": "Origine.\nSecondo il monaco e cronista inglese, Orderico Vitale, era figlia di Goffredo primo conte di Conversano, Signore di Montepeloso, di Brindisi, Monopoli, Nard\u00f2 e Matera; il cronista e monaco benedettino dell'abbazia di Malmesbury, nel Wiltshire (Wessex), Guglielmo di Malmesbury, sbagliando il nome del padre, la cita come figlia di Guglielmo di Conversano, mentre anche il monaco e cronista normanno Guglielmo di Jumi\u00e8ges, autore della sua \"Histori\u00e6 Normannorum Scriptores Antiqui\", conferma che discendeva dai Conversano, dichiarandola sorella di tale Guglielmo di Conversano. la madre era \nSichelgaita del Molise, figlia di Rodolfo conte del Molise e di una principessa longobarda.&lt;br&gt;Goffredo di Conversano, sempre secondo Orderico Vitale, era nipote di Roberto il Guiscardo infatti era figlio di un tal Ruggero e di Beatrice, sorellastra di Roberto il Guiscardo ed era fratellastro di Roberto di Montescaglioso, che era figlio di Ermanno d'Eu e della stessa Beatrice. Nei \"Gesta Roberti Wiscardi\", infatti Roberto conte di Montescaglioso \u00e8 ricordato come fratello di Goffredo, nati entrambi da una sorella del Guiscardo (\"Robertus de Scabioso Monte, comes dictus, Gosfredi frater, et ambo orti germana fuerant ducis\").\nBiografia.\nLa giovanissima Sibilla, ammirata dai contemporanei per la sua bellezza e spesso lodata dai cronisti dell'epoca (secondo Guglielmo di Malmesbury era di eccezionale bellezza), fu data in sposa, nel 1100, al duca di Normandia Roberto II, che era stato uno dei capi della Prima Crociata (il professore scozzese, William B. Stevenson, definisce Roberto uno dei principali capi della prima crociata, per aver un nutrito seguito di cavalieri normanni, anche se per indole non era adatto al comando), come ci confermano Orderico Vitale, Guglielmo di Malmesbury e Guglielmo di Jumi\u00e8ges, portandogli una cospicua dote, idonea a riscattare il ducato di Normandia ipotecato al fratello Guglielmo il Rosso.&lt;br&gt;Roberto II, sia secondo Guglielmo di Jumi\u00e8ge, che secondo Guglielmo di Malmesbury e Orderico Vitale, era il figlio maschio primogenito del duca di Normandia e re d'Inghilterra, Guglielmo il Conquistatore e di Matilde delle Fiandre (1032 - 1083), figlia di Baldovino V, conte delle Fiandre, e di Adele di Francia, sorella del re di Francia, Enrico I.\nAlla morte del fratello di suo marito, il re d'Inghilterra, Guglielmo il Rosso, avvenuta il 2 agosto 1100, Roberto avrebbe dovuto ereditare il trono d'Inghilterra, ma, dato che si trovava ancora in Puglia, dove si era sposato, il fratello minore Enrico Beauclerc pot\u00e9 impossessarsi della corona inglese. Sibilla e Roberto arrivarono in Normandia nel mese di settembre.&lt;br&gt; Nell'estate del 1101, in agosto, Roberto cerc\u00f2 di conquistare il regno d'Inghilterra e sbarc\u00f2 a Portsmouth con il suo esercito, ma la mancanza di sostegno popolare tra gli inglesi permise a Enrico Beauclerc di resistere all'invasione. Roberto fu costretto tramite la diplomazia a rinunciare alle sue pretese sul trono inglese con il Trattato di Alton, del luglio 1101. In cambio Roberto ottenne da Enrico la rinuncia alla penisola del Cotentin (in Normandia) e una pensione di 3000 marchi all'anno.\nIl 25 ottobre 1102 nacque Guglielmo Cliton, l'erede del Ducato di Normandia, ma Sibilla mor\u00ec qualche mese dopo il parto. Guglielmo di Malmesbury racconta che, secondo alcune voci, la morte fu causata dal suggerimento di una levatrice che prescrisse, dopo il parto, di fasciare i seni con una benda molto stretta; mentre Orderico Vitale racconta che mor\u00ec, nel 1103, avvelenata (\"veneno infecta\") non molto tempo dopo che Agnes Giffard era divenuta l'amante di suo marito, Roberto. I tumulti che seguirono la morte di Sibilla impedirono a Roberto di sposare Agnese che a sua volta era vedova.\nUna leggenda, invece, vorrebbe che ella sia morta per aver succhiato il veleno di una freccia che aveva ferito il marito in Terrasanta, sacrificandosi per lui, dopo aver consultato i medici della scuola di Salerno durante il viaggio di ritorno.\nSecondo gli \"Obituaires de Sens Tome II\", Sibilla mor\u00ec il 21 marzo (\"Sibilla comitissa Normannie XII Kal. Apr.\") e fu sepolta nella cattedrale di Rouen dove si trova ancora la lapide sepolcrale con questa iscrizione:\nSulla vicenda di Sibilla \u00e8 stato scritto da Dora Liguori un romanzo storico.\nFigli.\nA Roberto Sibilla diede due figli:"}
{"id": "1722938", "revid": "767487", "url": "https://it.wikipedia.org/wiki?curid=1722938", "title": "Glyptotherium", "text": "Il Glyptotherium texanum \u00e8 un animale estinto imparentato con l'odierno armadillo.\nCome quest'ultimo, possedeva una corazza, che tuttavia mancava di fasce che le conferissero mobilit\u00e0, ed era quindi simile visivamente al carapace delle tartarughe, dal quale si differenziava perch\u00e9 non era fatta da un unico pezzo, ma da migliaia di scaglie esagonali.\nIl \"Glyptotherium\" misurava un paio di metri di lunghezza e arrivava a pesare una tonnellata. Visse negli attuali Florida, Carolina del Sud e Texas.\nSi ritiene che si sia estinto a causa della predazione da parte dell'uomo e degli improvvisi mutamenti climatici: tuttavia, non si hanno prove certe che gli uomini preistorici si cibassero di questi animali."}
{"id": "1722939", "revid": "1573940", "url": "https://it.wikipedia.org/wiki?curid=1722939", "title": "Mehemmet Birde Bek", "text": "Biografia.\nAveva succeduto il padre Gan\u012b Bek del quale forse aveva tramato l'omicidio per avvelenamento. Il suo breve regno fu caratterizzato da omicidi politici e nel 1359 egli stesso, come il padre, fu vittima di un attentato mortale per mezzo di un veleno forse per mano del fratello minore Qulpa. Dopo la sua morte gli eventi precipitarono per l'Orda d'Oro, che ancora per anni non riusc\u00ec a trovare una guida stabile. \nEbbe una figlia che divenne poi la moglie di Mamai, un potente generale secessionista dell'Orda d'Oro.\nGenealogia.\nSuo padre era Gani Bek, figlio di Uz Bek della discendenza di Batu e perci\u00f2 della stirpe di Gengis Khan. Ebbe una figlia femmina. Non esistono fonti che riportino di suoi eventuali figli maschi."}
{"id": "1722941", "revid": "287204", "url": "https://it.wikipedia.org/wiki?curid=1722941", "title": "L'affare Khalkis", "text": "L'affare Khalkis (titolo originale \"The Greek Coffin Mystery\"), pubblicato in Italia anche con il titolo L'affare Kalkis \u00e8 un romanzo giallo di Ellery Queen, pubblicato nel 1932.\nTrama.\nGeorge Khalkis, un collezionista d'arte greco di fama internazionale, muore per cause naturali. Il suo legale Miles Woodruff scopre che il testamento del defunto \u00e8 scomparso poco prima del funerale, e avverte quindi il procuratore distrettuale dell'accaduto. L'ispettore Richard Queen, della squadra omicidi di New York, e suo figlio Ellery, investigatore dilettante, restringono le ipotesi a una sola possibile: il testamento deve trovarsi nella bara del defunto Khalkis, inumata nel piccolo cimitero privato accanto alla sua residenza. L'esumazione della salma tuttavia non rivela alcun testamento, bens\u00ec la sconvolgente e inattesa presenza nella bara di un secondo cadavere, morto per strangolamento, che risulta essere quello di un truffatore gi\u00e0 noto alle forze dell'ordine per numerosi precedenti.\nCritica.\n\"Il libro dimostra quanto la vita possa essere pi\u00f9 complicata di come uno se la immagina. Dimostra anche come le idee possono nascere l'una dall'altra, conducendo gradualmente a idee pi\u00f9 complesse. [...] Il modello o l'analogia pi\u00f9 calzante per Ellery Queen \u00e8 il processo della scoperta scientifica, laddove un Tycho Brahe effettua migliaia di osservazioni di dati, un Keplero le raggruppa in leggi e un Newton infine spiega queste leggi attraverso un sistema di gravitazione universale. Il libro di Ellery Queen \u00e8 una versione finzionale di questo processo, un tentativo di creare una situazione immaginaria che dimostri in pieno le complessit\u00e0 della ragione umana.\"\n\"Il libro di Ellery Queen con la trama pi\u00f9 brillante e che maggiormente confonde il lettore. Pi\u00f9 svolte e meandri del Mississippi.\"\nIl noto autore di romanzi polizieschi Philip MacDonald afferm\u00f2 che questo romanzo era il giallo con la soluzione pi\u00f9 sorprendente che avesse mai letto.\nNell'edizione originale, le lettere iniziali dei titoli dei capitoli formano un acrostico la cui soluzione \u00e8 \"The Greek Coffin Mystery by Ellery Queen\".\nNella narrazione \u00e8 specificato che questo \u00e8 il primo caso di omicidio affrontato da Ellery Queen, che si colloca cronologicamente prima degli altri romanzi pubblicati in precedenza."}
{"id": "1722952", "revid": "729019", "url": "https://it.wikipedia.org/wiki?curid=1722952", "title": "Torre Materita", "text": "La Torre Materita \u00e8 una torre di avvistamento nelle vicinanze di Anacapri risalente alla fine del XVI secolo; nel XX secolo venne ristrutturata e adibita a villa.\nStoria.\nNel 1563, dopo che varie incursioni turche avevano devastato l'isola e incendiato il monastero, i monaci della Certosa di San Giacomo decisero di costruire due torri di difesa, una per il monastero e l'altra per le proprie aree di coltivazione a Materita. Quella a difesa del monastero croll\u00f2 nel 1808. L'altra venne acquistata nel 1902 dal medico e scrittore svedese Axel Munthe che vi abit\u00f2 dopo averla restaurata dal 1908 al 1943; vi si trasfer\u00ec a causa di una malattia agli occhi in quanto la sua precedente dimora, Villa San Michele, era troppo troppo luminosa e non adatta; qui scrisse \"La storia di San Michele\". Nei primi anni 2000 \u00e8 stata oggetto di restauro da parte della propriet\u00e0."}
{"id": "1722953", "revid": "2130303", "url": "https://it.wikipedia.org/wiki?curid=1722953", "title": "Santuario della Beata Vergine Assunta (Guasila)", "text": "Il santuario diocesano dedicato alla Beata Vergine Assunta \u00e8 la chiesa parrocchiale di Guasila. Il monumentale tempio, in stile neoclassico, sorge nel punto pi\u00f9 alto e centrale del paese.\nStoria.\nL'attuale chiesa parrocchiale di Guasila sorse nel XIX secolo, sull'area di una chiesa pi\u00f9 antica, della quale restano il settecentesco campanile e alcuni arredi. La nuova chiesa venne eretta, su progetto, risalente al 1839, dell'architetto cagliaritano Gaetano Cima, tra il 1842 e il 1852 ad opera dell'impresario Cosimo Crobu. Per la realizzazione del progetto, il Cima tenne conto dei dettami contenuti ne \"I quattro libri dell'architettura\" del Palladio, dove la pianta circolare viene indicata come la pi\u00f9 adatta ai luoghi di culto, e si ispir\u00f2 a modelli quali il Pantheon di Roma e la torinese chiesa della Gran Madre di Dio. La chiesa venne inaugurata il 15 febbraio 1852, con la benedizione del rettore Francesco Ignazio Melas, parroco di Guasila. Il 13 febbraio 1903 il tempio venne consacrato dall'arcivescovo Berchialla. \nNel 2002, in occasione del centocinquantesimo anno dall'inaugurazione e alla vigilia del centenario della consacrazione, l'arcivescovo Ottorino Pietro Alberti eresse la chiesa parrocchiale di Guasila a Santuario diocesano.\nDescrizione.\nLa chiesa \u00e8 preceduta da un pronao, il cui timpano \u00e8 sorretto dai due pilastri angolari e da sei colonne. Sul lato destro si eleva la torre campanaria del XVIII secolo, in stile barocco. Corona l'edificio la cupola emisferica, completata nel 1930.\nL'interno \u00e8 a pianta circolare. Le pareti sono scandite da otto colonne, le quali affiancano i quattro grandi pilastri che reggono la cupola. I dipinti che ornano la volta, con motivi floreali, vennero eseguiti su disegni appositamente preparati dal Cima, mentre i quattro pennacchi presentano i tondi, olio su tela, con gli \"Evangelisti\", opera di Antonio Caboni. Tra le colonne si aprono sei cappelle, due delle quali, dette \"maggiori\" perch\u00e9 pi\u00f9 ampie di dimensioni, sono la \"cappella del Cristo Morto\", che ospita un simulacro di Cristo attribuito a Giuseppe Antonio Lonis, e la \"cappella di Santa Maria\", dove si conserva un'antica statua di san Pietro apostolo. Questo simulacro ligneo, almeno secondo la memoria popolare, era in origine custodito nel villaggio, oggi scomparso, di \"Sennoru\", poco distante da Guasila. La cappella di Santa Maria custodisce anche il simulacro della \"Dormitio Virginis\", il quale viene rivestito di ricchi abiti e gioielli per essere esposto al centro della chiesa durante i giorni della festa patronale dell'Assunta, ovvero il 14, 15 e 16 agosto. Le quattro cappelle \"minori\" sono dedicate rispettivamente a san Giuseppe, all'Immacolata Concezione, alla Madonna d'Itria e a sant'Antonio da Padova e ospitano altari marmorei e statue.\nIl presbiterio, separato dall'aula da una balaustra marmorea, accoglie l'altare maggiore, in marmi policromi. Nella nicchia centrale, tra angeli, si trova la statua dell'\"Assunta\", titolare del santuario. Fanno parte del patrimonio artistico della chiesa anche alcuni arredi dell'antica parrocchiale, demolita per far spazio all'attuale, quali il pulpito, risalente al 1801, e il fonte battesimale."}
{"id": "1722956", "revid": "287204", "url": "https://it.wikipedia.org/wiki?curid=1722956", "title": "Sorpresa a mezzogiorno", "text": "Sorpresa a mezzogiorno (titolo originale \"The French Powder Mystery\") \u00e8 un romanzo poliziesco del 1930 di Ellery Queen, pseudonimo utilizzato dalla coppia di scrittori statunitensi Frederic Dannay e Manfred B. Lee. Il romanzo \u00e8 il secondo della serie dedicata ad Ellery Queen, il geniale investigatore dilettante che risolve i misteri sui quali indaga il padre, l'ispettore Richard Queen della polizia di New York.\nTrama.\nOgni marted\u00ec mattina, alle 12 in punto, si svolge una esibizione nella vetrina a piano terra dei Grandi Magazzini French di New York City, nel corso della quale una modella mostra l'efficacia, la linea e la qualit\u00e0 dei mobili disegnati dal celebre stilista francese Paul Lavery.\nDurante la dimostrazione del 24 maggio, quando la modella preme un pulsante per rivelare agli spettatori il letto pieghevole, succede qualcosa di terribile ed imprevisto: sul letto c'\u00e8 il cadavere di una donna, la moglie del signor French, il proprietario dei grandi magazzini.\nSubito accorso sul luogo del ritrovamento, il signor French si mostra sconvolto e non in grado di gestire l'evento doloroso.\nIntanto il caso di omicidio viene affidato all'ispettore Richard Queen della squadra omicidi di New York, affiancato ancora una volta dal figlio Ellery.\nCritica.\n\"Questa indagine mostra le sbalorditive abilit\u00e0 di Ellery Queen nel costruire una trama poliziesca. Il crimine e gli eventi che gli fanno da contorno si sviluppano in schemi sempre pi\u00f9 logici e complessi; Ellery si muove attraverso diversi stadi di deduzione, ognuno dei quali conduce a una pi\u00f9 profonda comprensione del crimine stesso.\"\n\"La mobilia in \"Sorpresa a mezzogiorno\" \u00e8 probabilmente in stile Art D\u00e9co, sebbene non sia mai definita come tale nel libro. Ellery Queen la definisce 'modernista' e d\u00e0 una vivida e accurata descrizione di come era vista dai suoi contemporanei, sia artisticamente che dal punto divista sociologico. [...] I suoi libri costituiscono una testimonianza di un'era importante della vita dell'America.\"\nIl \"Times\" nella recensione a questo romanzo defin\u00ec Ellery Queen \"il logico successore di Sherlock Holmes\"."}
{"id": "1722957", "revid": "106456", "url": "https://it.wikipedia.org/wiki?curid=1722957", "title": "Chiesa di Santa Maria Assunta (Guasila)", "text": ""}
{"id": "1722960", "revid": "122758390", "url": "https://it.wikipedia.org/wiki?curid=1722960", "title": "Uzbek Khan", "text": "Lo Stato mongolo, da lui amministrato per oltre 39 anni, raggiunse sotto la sua guida l'apice del potere politico e militare.\nVita.\n\u00dcz Bek, figlio di Toghrilcha ed una sua concubina, era nipote di Mengu Temur; sal\u00ec al trono dopo la morte del proprio zio, il Khan Tokta nel gennaio 1313. La sua decisione di introdurre l'Islam come religione di Stato port\u00f2 alla ribellione dei principi sciamanici, che fu tuttavia duramente repressa. Nel lungo periodo, la religione musulmana permise al Khan di eliminare le lotte interne all'Orda e di stabilizzare sensibilmente le istituzioni politiche del regno.\nDiscendenza.\nEbbe 5 mogli:\nI suoi figli \"legittimati\" furono:\nL'esercito.\n\u00dcz Bek costitu\u00ec uno tra gli eserciti pi\u00f9 grandi della storia, costituito da pi\u00f9 di 300.000 soldati. Il suo sforzo militare fu finalizzato, oltre al tenere sotto stretto controllo i riottosi principati russi, alle campagne promosse in Iran nel 1319 e nel 1335 contro l'Ilkhanato. A causa della sua alleanza con l'Egitto dei Mamelucchi in tale guerra, una delle piazze del Cairo \u00e8 oggi intitolata a suo nome.\nLa Russia.\nPer quel che concerne la politica russa, \u00dcz Bek appoggi\u00f2 i Principi moscoviti - il cognato Jurij di Mosca e il successore di quest'ultimo, Ivan Kalita - contro i Principi di Tver'. Tre di questi ultimi - Mikhail Jaroslavi\u010d e i suoi figli Dimitrij e Alessandro furono uccisi a Saraj per ordine dello stesso Khan. La ribellione di Tver' contro l'Orda fu soffocata nel sangue da truppe moscovite e tatare nel 1327.\nLa successione.\nEbbe molti figli e tra questi il maggiore, legittimato alla successione, fu Tini Bek; il suo Khanato duro' ben poco: gli successe poi il fratello minore, che lo aveva messo a morte, Gan\u012b Bek."}
{"id": "1722964", "revid": "697352", "url": "https://it.wikipedia.org/wiki?curid=1722964", "title": "Alvik (Stoccolma)", "text": "Alvik \u00e8 un'area residenziale situata nella zona occidentale di Stoccolma, e situata all'interno della circoscrizione di Bromma.\n\u00c8 collegata al centro cittadino dall'omonima stazione della metropolitana (inaugurata il 26 ottobre 1952) e uno dei capolinea della linea verde. Si tratta di un importante snodo di traffico, in quanto sono qui presenti anche collegamenti per le ferrovie tranviarie \"Nockebybanan\" (che collega Alvik col quartiere di Nockeby) e \"Tv\u00e4rbanan\" (che collega Alvik con la zona di Sickla udde e con Solna, respettivamente a sud e a nord della capitale).\nNei pressi della stazione \u00e8 inoltre presente un piccolo centro commerciale."}
{"id": "1722965", "revid": "122434815", "url": "https://it.wikipedia.org/wiki?curid=1722965", "title": "Museo civico di Fondi", "text": "Il Museo civico \u00e8 sito in piazza Matteotti, al piano terra del Castello Caetani di Fondi, in provincia di Latina.\nStoria.\nIl Museo civico di Fondi (detto in origine \"Collezione archeologica\") fu istituito nel 1877 dall'allora sindaco Giovanni Sotis, che lo inaugur\u00f2 insieme al senatore Errico Amante nella sala capitolare al pianoterra dell'ex convento di San Domenico. Si tratta, quindi, del pi\u00f9 antico museo della provincia di Latina. Il progetto di Sotis, nato in seguito all'incontro con il grande storico e epigrafista Theodor Mommsen, fu reso possibile dall'appoggio di Giuseppe Fiorelli, archeologo e capo della Direzione generale Antichit\u00e0 e Belle Arti del Ministero della Pubblica Istruzione. Pochi anni dopo, alla fine del secolo XIX, l'intera raccolta, comprendente per gran parte le numerose iscrizioni antiche recuperate da Sotis, oltre a una statua di Diana e a sette teste, fu trasferita in una delle celle dell'ex convento di San Francesco.\nDopo la Seconda guerra mondiale i reperti archeologici scampati alle distruzioni belliche, cresciuti di numero in seguito ai rinvenimenti casuali del primo quarantennio del Novecento, furono inventariati negli anni Cinquanta dall'archeologo Domenico Faccenna, che cur\u00f2 il nuovo allestimento dell'Antiquarium, collocando i manufatti in due locali del pianterreno adiacenti alla sala del capitolo (poi aula consiliare), e lungo le pareti del chiostro dello stesso convento di San Francesco. A Faccenna si deve, dunque, il primo inventario organico e scientifico del materiale antico del Museo, le cui schede tuttavia non furono utilizzate a corredo dei reperti allora esposti.\nNel 1997 \u00e8 stata inaugurata nel Castello Caetani la prima \"tranche\" del nuovo Museo civico, il cui percorso espositivo \u00e8 stato progettato dallo storico Giovanni Pesiri (sezione epigrafica di et\u00e0 romana; sezione medievale-moderna) e dall'archeologa Gilda Nunziata (materiali lapidei e fittili della sezione romana). In parallelo con l'ideazione del percorso espositivo i curatori hanno redatto l'inventario generale (digitale e cartaceo) degli oggetti fittili e lapidei di et\u00e0 romana, depauperati per via dei furti vandalici avvenuti nel corso degli ultimi decenni. Attualmente solo parte delle opere risulta trasferita in questa sede: non sono ancora esposti, ad esempio, due reperti di particolare rilevanza: la statua del cosiddetto \"vittimario\", trafugata alcuni decenni or sono e ritrovata mancante della testa e di una gamba; i resti di architrave (lungh. 7 metri) del I secolo d.C., forse pertinenti al \"macellum\", venuti alla luce in Via Manzoni nel 1935. Il pi\u00f9 recente \"acquisto\" della sezione romana \u00e8 il sarcofago strigilato, databile al IV secolo d. C., recuperato nel 1998 grazie all'intervento del prof. Emidio Quadrino. \nIl nuovo progetto espositivo ha avuto l'obiettivo di dare impulso alla creazione di un vero e proprio \"Museo del territorio\", facendone non solo il luogo di conservazione di un notevole patrimonio culturale, ma anche uno strumento scientifico e didattico per la conoscenza e l'approfondimento della storia e dei giacimenti culturali dell'intero comprensorio di Fondi mediante un apparato esplicativo costituito da pannelli dedicati a temi d'inquadramento generale e da schede a corredo dei singoli manufatti esposti. Tale progetto per ora ha interessato principalmente la tradizionale sezione di antichit\u00e0 romane, a cui ha affiancato una nuova sezione dedicata alle vicende della citt\u00e0 in et\u00e0 medievale e moderna, che per la prima volta a Fondi valorizza e propone all'attenzione materiali di particolare significato storico e artistico dal IX al XVI secolo, ancora poco studiati, tra cui una transenna marmorea di et\u00e0 carolingia, stemmi delle famiglie dell'Aquila, Caetani e Colonna, che hanno governato la contea di Fondi, arredi lapidei pertinenti all'abbazia di S. Magno, al Palazzo Caetani, all'Universitas di Fondi; particolare attenzione merita anche la \u201cMadonna col Bambino\u201d (ca. 1458), raffinato rilievo in alabastro attribuito a Domenico Gagini, padre dei celebri Giovanni e Antonello, capolavoro proveniente dalla chiesa della Madonna del Soccorso finalmente restituito alla pubblica fruizione. \nNel regolamento del Museo, approvato dal Consiglio comunale con delibera n. 90 del 23.12.2019, si prevede l'allestimento di 4 sezioni:\nAttualmente sono allestite e visitabili solo la sezione romana (non \u00e8 ancora completa) e quella medievale-moderna."}
{"id": "1722967", "revid": "1486428", "url": "https://it.wikipedia.org/wiki?curid=1722967", "title": "Sovrani della Cilicia armena", "text": "Il seguente \u00e8 un elenco cronologico dei monarchi del regno armeno di Cilicia, uno Stato armeno nella regione della Cilicia, nel sud-est della Turchia. Il regno \u00e8 noto anche come \"Armenia Minor\" o \"Piccola Armenia\".\nRupenidi.\nPrincipi delle Montagne.\nPer marcare la sua indipendenza da Bisanzio ed il suo controllo della parte montagnosa di Cilicia, Thoros prese il titolo di Principe delle Montagne, \"Princeps de montibus\".\nRe e Regine d'Armenia (1198-1464).\nRupenidi.\nNel 1198 il principe Leone II fu elevato alla dignit\u00e0 di Re d'Armenia dall'imperatore Enrico VI.\nLusignano pretendenti al trono d'Armenia.\nNel 1375 i Lusignano persero tutto ci\u00f2 che restava del regno che fu conquistato dal Mamelucchi. I loro discendenti furono solo pretendenti al trono d'Armenia.\nNel 1464 il titolo pass\u00f2 ai discendenti di Casa Savoia."}
{"id": "1722970", "revid": "22356", "url": "https://it.wikipedia.org/wiki?curid=1722970", "title": "Hoplophorus euphractus", "text": "L'oploforo (Hoplophorus euphractus) \u00e8 un mammifero cingolato estinto, appartenente ai gliptodonti. Visse nel Pleistocene superiore (circa 100.000 - 10.000 anni fa) e i suoi resti fossili sono stati ritrovati in Sudamerica.\nDescrizione.\nQuesto animale era di grandi dimensioni: misurava fino a 2,8 m di lunghezza, per un peso di una tonnellata, dovuto prevalentemente alla grande corazza ossea che ricopriva il corpo. Come in tutti i gliptodonti, questa corazza era formata da centinaia di osteodermi saldati fra loro, ed era assai poco mobile. \"Hoplophorus\" doveva essere assai simile ad altri gliptodonti come \"Neosclerocalyptus\", ma a differenza di questo possedeva un carapace di forma pi\u00f9 globosa, formato da placche rese rugose a causa della presenza di numerose perforazioni. La taglia di \"Hoplophorus\", inoltre, era maggiore. \nLa coda era protetta grazie a una serie di anelli ossei e grazie a un \"tubo\" caudale terminale, costituito da numerosi osteodermi fusi insieme. Questo tubo si differenziava da quello presente in altri gliptodonti per la presenza di due paia di grosse placche laterali, ben separate e ornate di una grossa prominenza conica, vagamente simile a quella presente sulle placche caudali di \"Panochthus\". A quest'ultimo, inoltre, \"Hoplophorus\" assomigliava anche per la presenza di una faccetta cuboide del navicolare allungata. \nClassificazione.\n\"Hoplophorus euphractus\" venne descritto per la prima volta nel 1839 da Lund, sulla base di resti fossili ritrovati in Brasile in terreni del Pleistocene superiore. Fossili di \"Hoplophorus\" sono stati ritrovati negli stati brasiliani di Piau\u00ed e Minas Gerais. Per lungo tempo il genere \"Hoplophorus\" \u00e8 stato confuso con altri generi di gliptodonti, come \"Neosclerocalyptus\" e lo stesso \"Glyptodon\". Una ridescrizione pi\u00f9 recente, tuttavia, ha messo in luce differenze notevoli con \"Neosclerocalyptus\" e alcune somiglianze con \"Panochthus\". \"Hoplophorus\" \u00e8 attualmente considerato un tipico membro dei gliptodonti, molto vicino al genere \"Panochthus\" (de Porpino et al., 2010)."}
{"id": "1722976", "revid": "1793900", "url": "https://it.wikipedia.org/wiki?curid=1722976", "title": "Lago Okeechobee", "text": "Il lago Okeechobee (in inglese Lake Okeechobee o anche Lake O o The Big Lake), \u00e8 un lago degli Stati Uniti d'America, situato all'interno dello Stato della Florida, nella regione delle Everglades.\nHa una superficie di 1.890\u00a0km\u00b2 ed \u00e8 il terzo per dimensione fra i laghi interamente all'interno dei confini degli Stati Uniti, dopo il lago Michigan e il Gran Lago Salato, il secondo fra quelli di acqua dolce.\n\u00c8 un lago poco profondo, avendo una profondit\u00e0 media di 3 metri e una profondit\u00e0 massima di 4 metri. Il fondo del lago \u00e8 costituito da calcare.\nIl lago Okeechobee \u00e8 stato ripetutamente colpito da uragani, che ne hanno spesso causato l'esondazione. In particolare due uragani nel 1926 e nel 1928 causarono centinaia di vittime lungo le coste del lago. Il lago \u00e8 attualmente circondato da un argine costruito dopo l'uragano del 1928 che aveva distrutto la precedente protezione."}
{"id": "1722977", "revid": "15756", "url": "https://it.wikipedia.org/wiki?curid=1722977", "title": "TRL Awards 2008", "text": "Gli MTV TRL Awards 2008 sono stati trasmessi, in diretta televisiva su MTV, il 17 maggio 2008 da Piazza del Plebiscito a Napoli dalle ore 21:00. La serata \u00e8 stata introdotta da un countdown di mezz'ora, per invitare il pubblico a votare l'ultima categoria.\nLe votazioni sono state aperte alle ore 16:00 del 30 aprile 2008 e chiuse il 16 maggio 2008 alla stessa ora. Questa \u00e8 stata la terza edizione dei \"TRL Awards\" italiani ed \u00e8 stata condotta dai due presentatori Alessandro Cattelan ed Elena Santarelli.\nA differenza delle due precedenti edizioni, questa non si \u00e8 tenuta a Milano nella cornice di piazza del Duomo. Inoltre sono notevolmente diminuite le categorie, tra cui l'\"\"Italians Do it Better\" e il \"Best Lacrima Award\"\".\nPer la prima volta inoltre MTV Pulse ha dato la possibilit\u00e0 per i spettatori da casa di seguire il dietro le quinte del programma sul canale satellitare di Sky, dove una telecamera spiava il backstage dei premi grazie a Carlo Pastore. Lo speciale \u00e8 stato raggiungibile sul canale MTV tramite il tasto verde durante la diretta degli Awards, solo per chi disponesse di un decoder adatto.\nRispetto all'anno precedente, il palco \u00e8 stato ancora una volta ingrandito, ma sotto alcuni aspetti presenta molte somiglianze a quello dell'anno prima. La base \u00e8 stata cambiata: non pi\u00f9 a base triangolare, ma a base rettangolare. La fossa degli screamers ancora una volta \u00e8 presente di fronte al palco e lo stesso \u00e8 stato per l'\"arena\". I principali colori di quest'anno sono l'arancione ed il giallo.\nSigla.\nLa sigla introduttiva, quella di apertura, e tutti i bumper pubblicitari sono accompagnati dal singolo \"4 Minutes\" di Madonna e Justin Timberlake. Per la sigla di apertura, i due conduttori della cerimonia, Alessandro Cattelan e Elena Santarelli, si sono improvvisati le loro controparti americane, imitando le gesta e i movimenti del video dei due cantanti americani.\nAwards.\nI vincitori della categoria sono evidenziati in grassetto."}
{"id": "1722980", "revid": "15490176", "url": "https://it.wikipedia.org/wiki?curid=1722980", "title": "Luigi Vanin", "text": ""}
{"id": "1722983", "revid": "21880", "url": "https://it.wikipedia.org/wiki?curid=1722983", "title": "Specie di Teucrium", "text": "Elenco delle Specie di Camedrio (nome scientifico \"Teucrium\"):"}
{"id": "1722984", "revid": "287204", "url": "https://it.wikipedia.org/wiki?curid=1722984", "title": "5,45 x 39 mm", "text": ""}
{"id": "1722985", "revid": "1573940", "url": "https://it.wikipedia.org/wiki?curid=1722985", "title": "Tini Bek", "text": "Vita.\nSuccesse al padre Uz Bek, e fu in breve sostituito dal fratello Gan\u012b Bek."}
{"id": "1722986", "revid": "287204", "url": "https://it.wikipedia.org/wiki?curid=1722986", "title": "7,62 x 39 mm", "text": ""}
{"id": "1722987", "revid": "65547", "url": "https://it.wikipedia.org/wiki?curid=1722987", "title": "Il mistero di Capo Spagna", "text": "Il mistero di Capo Spagna (titolo originale \"The Spanish Cape Mystery\") \u00e8 un romanzo poliziesco di Ellery Queen, scritto nel 1935.\nTrama.\nAll'inizio della storia una giovane erede e suo zio, seduti durante un party fuori della loro casa estiva a Capo Spagna, fuggono gli ospiti della casa per scambiare due chiacchiere in tranquillit\u00e0. All'improvviso un gigante con un occhio solo irrompe sulla scena e, scambiando l'uomo per John Marco - uno degli ospiti della casa - lo rapisce, insieme con la ragazza, e conduce entrambi in una casa vicina. Qui il gigante lega la ragazza ad una sedia e sparisce verso il mare con l'uomo.\nLa mattina successiva Ellery Queen e un amico arrivano a Capo Spagna dove hanno preso in affitto una casa per qualche giorno di vacanza, e proprio nella casa in questione trovano la ragazza legata. Dopo averla slegata la riportano a casa, e l\u00ec subito apprendono che John Marco \u00e8 stato ritrovato morto strangolato sulla terrazza. Il particolare sconcertante \u00e8 che il cadavere \u00e8 nudo, ad eccezione di un mantello da opera e un bastone.\nCoinvolto nelle indagini, presto Ellery Queen scopre che all'interno della casa vi sono molte persone che avevano una buona ragione per eliminare Marco. Tra di queste alcune erano state ricattate dall'uomo e avevano avuto scontri violenti con lui nei giorni precedenti all'omicidio.\nCon la sua solita sagacia Ellery comincia a raccogliere fatti e testimonianze e a formulare le sue teorie, fino allo smascheramento del colpevole nel drammatico finale.\nCritica.\n\"\"Il mistero di Capo Spagna\" contiene una soluzione ingegnosa. Le strane circostanze riguardo alla nudit\u00e0 del cadavere sono un parallelo con quelle del libro precedente, \"Il delitto alla rovescia\", in cui vi era un rovesciamento di tutto quanto concerneva il cadavere e la scena del delitto. La soluzione mostra anche l'ammirevole uso della logica da parte di Ellery Queen: una volta che Ellery scopre il \"metodo\" dell'omicidio, \u00e8 in grado di dedurre da esso l\"'identit\u00e0\" dell'assassino, in un modo che appare paradigmatico per l'uso della deduzione nel romanzo poliziesco. Comunque, la soluzione \u00e8 abbastanza semplice, la trama non \u00e8 particolarmente complessa, e il libro \u00e8 troppo lungo rispetto alla sostanza della trama. L'intera storia sarebbe stata migliore come racconto, o circa met\u00e0 della lunghezza del romanzo.\"\nQuesto libro \u00e8 l'ultimo di Queen che porta un titolo (nell'originale inglese) costruito secondo lo schema \"The + aggettivo di nazionalit\u00e0 + sostantivo + Mystery\". A partire dal successivo \"La casa delle metamorfosi\" i due autori abbandoneranno questa caratteristica ricorrente nei primi nove romanzi.\nQuesto fu anche il primo libro di Ellery Queen a essere adattato per il grande schermo. \"The Spanish Cape Mystery\" \u00e8 un B-movie diretto nel 1935 da Lewis D. Collins, con Donald Cook nella parte di Ellery. La trama segue abbastanza fedelmente quella del libro, pur omettendo qualsiasi riferimento alla nudit\u00e0 del cadavere. Le sequenze iniziali, nelle quali Ellery risolve un caso di furto di gioielli (non correlato alla trama principale), furono tagliate in occasione della messa in onda televisiva negli anni cinquanta e per molto tempo sono state ritenute perdute; tuttavia, queste sequenze sono ora presenti in una copia disponibile nel pubblico dominio su YouTube.\nCuriosit\u00e0.\nIl libro \u00e8 pieno di citazioni. Per fare solo alcuni esempi riportiamo Amleto, il romanzo di Daniel Defoe \"Robinson Crusoe\" e il suo personaggio di Venerd\u00ec, il pugile Primo Carnera, la raccolta di novelle de \"Le mille e una notte\", Cristoforo Colombo, il dio Adone, la prima guerra mondiale, Richard Wagner, Sigmund Freud, gli scrittori Dashiell Hammett e Arthur Conan Doyle (e la sua creatura pi\u00f9 nota, Sherlock Holmes), Mefistofele, Voltaire, Edgar Wallace, James Oppenheim e Niccol\u00f2 Machiavelli."}
{"id": "1722989", "revid": "339392", "url": "https://it.wikipedia.org/wiki?curid=1722989", "title": "7,62 x 51 mm", "text": ""}
{"id": "1722996", "revid": "1305772", "url": "https://it.wikipedia.org/wiki?curid=1722996", "title": "Bajram Rexhepi", "text": "\u00c8 stato il primo \"premier\" eletto dopo la guerra. Era membro del secondo pi\u00f9 grande partito politico in Kosovo, il Partito Democratico del Kosovo.\nBiografia.\nSi \u00e8 laureato dalla Universit\u00e0 di Pristina e ha completato i suoi studi presso l'Universit\u00e0 di Zagabria nel 1985. Ha trascorso la maggior parte della sua carriera lavorando come chirurgo.\nDurante il conflitto del 1999, entrato a far parte dell'Esercito di liberazione del Kosovo, e ha trascorso tre mesi in servizio come medico di campo. Alle elezioni generali del novembre 2001 in Kosovo, il partito di Rexhepi ha avuto il 25,7 per cento dei voti, secondo solo alla Lega Democratica del Kosovo di Ibrahim Rugova e Rexhepi \u00e8 stato nominato primo ministro dall'Assemblea del Kosovo il 4 marzo 2002. Nelle successive elezioni generali, tenutasi il 24 ottobre 2004, il Partito democratico del Kosovo \u00e8 arrivato secondo e ha avuto 30 seggi al parlamento.\nRexhepi era considerato come politico moderato e ha affermato uno dei suoi obiettivi pi\u00f9 importanti sarebbe quello di \"rafforzare la tolleranza etnica e la riconciliazione\".\nEra membro del Consiglio generale del Partito Radicale Transnazionale.\n\u00c8 scomparso nel 2017 all'et\u00e0 di 63 anni in un ospedale di Istanbul, dopo settimane di coma subentrato a seguito di ripetuti ictus."}
{"id": "1723003", "revid": "767487", "url": "https://it.wikipedia.org/wiki?curid=1723003", "title": "Panochthus", "text": "Panochthus \u00e8 un genere di gliptodonti (grandi mammiferi corazzati estinti imparentati con l'armadillo) vissuto in Argentina nel Pleistocene.\nRaggiungeva i 3 m di lunghezza: il corpo era protetto da una calotta ossea semisferica costituita da centinaia di scaglie di forma arrotondata (da qui il nome \"P. tuberculatus\"); tali scaglie ricoprivano anche la parte superiore del cranio.\nLa coda, corta e cuneiforme, era costituita da bande ossee dotate di piccoli spuntoni ed era fatta roteare furiosamente quando l'animale si sentiva minacciato."}
{"id": "1723004", "revid": "122315", "url": "https://it.wikipedia.org/wiki?curid=1723004", "title": "Panochthus tuberculatus", "text": ""}
{"id": "1723007", "revid": "1305772", "url": "https://it.wikipedia.org/wiki?curid=1723007", "title": "Teucrium", "text": "Teucrium , noto con il nome di Camedrio, \u00e8 un genere di piante Spermatofite Dicotiledoni appartenenti alla famiglia delle Lamiaceae, dall'aspetto di piccole erbacee annuali o perenni con fiori dalla caratteristica forma labiata (a labbro superiore ridotto) e tipiche dei climi mediterranei.\nEtimologia.\nIl nome di questo genere deriva da Teucro, mitologico re di Troia figlio di Scamandro e della Ninfa Idea, che secondo Plinio (Gaio Plinio Secondo nato a Como nel 23, e morto a Stabiae il 25 agosto 79, scrittore, ammiraglio e naturalista romano) per primo speriment\u00f2 le propriet\u00e0 medicinali di alcuni vegetali (tra cui alcune piante del genere di questa voce). Dioscoride denomin\u00f2 queste piante dal greco \u201cTeukrion\u201d, ma \u00e8 Linneo che riprese tale nome cambiandolo nel latino \u201cTeucrium\u201d.\nIl nome scientifico del genere \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum - 2: 562\" del 1753.\nDescrizione.\nLe piante di questo genere normalmente sono erbacee perenni (raramente il ciclo biologico \u00e8 annuale o bienne), oppure con un tipico portamento subarbustivo o arbustivo (lievemente legnose alla base). Tutte comunque sono pi\u00f9 o meno tomentose o pelose e sono inoltre amare e aromatiche (possono emanare un odore agliaceo se vengono stropicciate). La forma biologica prevalente (almeno per le specie spontanee italiane) varia dal tipo H scap (emicriptofite scapose) al tipo Ch suffr (camefite suffruticose). In generale sono piante di piccole dimensioni (di poco superano il metro di altezza)i.\nRadici.\nLe radici possono essere un proseguimento ipogeo (sottoterra) del rizoma oppure derivate da stoloni; spesso le radici sono di tipo fascicolato. In alcune specie (\"Teucrium chamaedrys\") la parte ipogea del fusto (essendo lignificata ed avendo perso le foglie pi\u00f9 basse) radica facilmente con l'emissione di radici avventizie.\nFusto.\nIl fusto \u00e8 generalmente eretto, pi\u00f9 o meno ramoso, quasi sempre peloso e talvolta lignificato alla base.\nFoglie.\nLe foglie possono essere intere o profondamente divise, dentate o lobate con forme la lanceolate a ovate; picciolate o sessili. Lungo il caule sono disposte in modo opposto (inserite sul fusto a 2 a 2). Quelle fiorali sono ridotte allo stato di brattee.\nInfiorescenza.\nL'infiorescenza \u00e8 composta da fiori solitari e disposti in modo opposto alle ascelle delle foglie bratteali, oppure raccolti in verticilli o in cime o in spighe pi\u00f9 o meno rivolti da un'unica parte.\nFiore.\nI fiori sono ermafroditi, zigomorfi, tetrameri (4-ciclici), ossia con quattro verticilli (calice \u2013 corolla - androceo \u2013 gineceo) e pentameri (5-meri: la corolla e il calice sono a 5 parti). Il colore dei fiori pu\u00f2 essere rosso, giallo o bianco.\nFrutti.\nIl frutto \u00e8 uno schizocarpo composto da 4 acheni ovoidali (tetrachenio) racchiusi nel calice persistente. La superficie del frutto pu\u00f2 essere papillosa, glabra, lisci o rugosa.\nDistribuzione e habitat.\nQuesto genere \u00e8 distribuito soprattutto nelle zone temperate e calde dell'Europa (in Inghilterra, secondo alcune indicazioni, sono solo quattro le specie spontanee), in Asia (Medio oriente e nel Bassopiano Siberiano Occidentale), in Africa settentrionale e in America boreale e australe (poche specie) e in Australia (abbastanza abbondanti). In particolare nell'areale Euro-mediterraneo si trova in tutta Europa (escluse le zone pi\u00f9 a Nord), nella Transcaucasia, nell'Anatolia, nella parte mediterranea dell'Asia e in Africa (dall'Egitto al Marocco). Si tratta quindi di un genere cosmopolita con specie disperse sui vari territori della superficie terrestre dove l'inverno non sia troppo freddo ma non tropicali.\nDistribuzione alpina.\nDelle 15 specie spontanee della flora spontanea italiana, la met\u00e0 vivono sull'arco alpino. La tabella seguente evidenzia alcuni dati relativi all'habitat, al substrato e alla distribuzione delle specie alpine.\nSistematica.\nLa famiglia di appartenenza del genere (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. Il genere \"Teucrium\" si compone di circa 250 specie, una quindicina delle quali vivono in Italia. All'interno della famiglia questo genere \u00e8 descritto nella sottofamiglia Ajugoideae. Nelle classificazioni meno recenti la famiglia del genere \"Teucrium\" \u00e8 chiamata Labiatae.\nIl genere \"Teucrium\" in passato faceva parte della trib\u00f9 delle \"Teucrieae\" definita dal politico e botanico belga Barth\u00e9lemy Charles Joseph Dumortier (1797-1878) in una pubblicazione del 1827. Mentre la trib\u00f9 apparteneva alla sottofamiglia \"Teucrioideae\" definita dal botanico italiano Th\u00e9odore Caruel (1830-1898) in una pubblicazione del 1884. Altre classificazione descrivevano il genere di questa voce all'interno della trib\u00f9 delle \"Narcisseae\" e dalla sottofamiglia delle \"Trollioideae\". L'attuale assetto tassonomico, consultabile nel \"tassobox\" posto all'inizio di questa voce, \u00e8 derivato dalle ultime ricerche di tipo filogenetico sul DNA delle varie specie del genere.\nStruttura interna del genere.\nL'interesse prevalente per la coltivazione ha portato il botanico e tassonomista tedesco Adolf Engler (1844-1930) a dividere tradizionalmente il genere in sei sezioni (per ogni sezione sono indicate alcune specie della flora spontanea italiana e non): \nSpecie spontanee della flora italiana.\nPer comprendere meglio ed individuare le varie specie del genere (solamente per le specie spontanee della flora spontanea italiana) l'elenco seguente utilizza il sistema delle chiavi analitiche:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nUsi.\nAlcune specie (tre o quattro) sono citate nella medicina popolare (propriet\u00e0 toniche, febbrifughe, vermifughe, amare, sudorifere, vulnerarie, starnutatorie, stimolanti, antispasmodiche, ecc.), altre invece sono ad uso esclusivo dell'orticoltura ornamentale.\nIn particolare \"Teucrium marum\" \u00e8 ricca di un olio essenziale (ricavato per distillazione delle sue parti vegetali) che viene chiamato \u201cEssenza di Marum\u201d : si tratta di una canfora (chiamata anche \u201cCanfora di Marum\u201d). \"Teucrium scordium\" contiene un principio chimico (la \u201cscordeina\u201d) con il quale i farmacisti preparano il \u201cdioscordium\u201d , un preparato con effetti tonici, febbrifughi, stimolanti e altro.\nNell'industria tessile, sempre la pianta \"Teucrium marum\", produce una tintura per colorare la lana di giallo \u2013 canarino.\nPer completare il quadro sugli usi del genere \"Teucrium\" non si pu\u00f2 tacere che alcune sue specie, in particolare \"Teucrium chamaedrys\" presenta dati comprovati che si tratta di una pianta epatotossica. Alcuni componenti presenti nella pianta (\u201cditerpeni neoclerodanici\u201d) possono provocare epatiti di vario tipo (disturbi al parenchima epatico tipo epatiti croniche, acute ma anche fulminanti).\nInfine alcune specie servono da alimento alle larve di alcuni lepidotteri della famiglia delle Coleophoridae."}
{"id": "1723008", "revid": "31092", "url": "https://it.wikipedia.org/wiki?curid=1723008", "title": "Birde Bek", "text": ""}
{"id": "1723011", "revid": "287204", "url": "https://it.wikipedia.org/wiki?curid=1723011", "title": "Il delitto alla rovescia", "text": "Il delitto alla rovescia (titolo originale \"The Chinese Orange Mystery\") \u00e8 un romanzo giallo del 1934 di Ellery Queen.\nTrama.\nDonald Kirk \u00e8 un ricco editore e collezionista di pietre preziose e di francobolli cinesi. Nella sua lussuosa suite all'Hotel Chancellor gestisce i suoi affari privati e riceve i suoi parenti, gli amici e le sue amanti. Perci\u00f2 quando un uomo un po' strano chiede di parlargli, rifiutando di rivelare il suo nome e la sua attivit\u00e0, la cosa non sorprende Osborne, il segretario di Kirk, che lo invita ad aspettare in un'anticamera in attesa dell'editore. Quando Kirk arriva, in compagnia del suo amico Ellery Queen, la porta dell'anticamera viene trovata chiusa dall'interno. Ellery, Kirk e Osborne entrano da una seconda porta che d\u00e0 su un corridoio di servizio, e ai loro occhi si presenta una scena davvero bizzarra. Lo sconosciuto giace morto con il cranio sfondato, i suoi abiti sono stati rivoltati da dentro a fuori e indossati al rovescio, tutti gli arredi della camera sono girati contro le pareti \u2013 e due lance africane sono state conficcate tra il suo corpo e i vestiti.\nCritica.\nQuesto romanzo \u00e8 stato considerato da molti critici un esempio di enigma della camera chiusa e come tale \u00e8 stato incluso in diverse antologie (ad esempio ) John Dickson Carr lo menziona nella sua famosa conferenza sui metodi per commettere un omicidio in una stanza chiusa a chiave, inclusa nel suo romanzo \"Le tre bare\" (1935).\n\"La tecnica del libro \u00e8 strettamente collegata al 'delitto impossibile', sebbene Ellery Queen in effetti non la usi nel romanzo per creare una situazione del delitto impossibile. Malgrado ci\u00f2, molti storici del romanzo poliziesco lo ricordano (erroneamente) come un libro della 'camera chiusa'; \u00e8 apparso nel sondaggio sui dieci migliori libri di crimini impossibili, per esempio, realizzato da Edward D. Hoch per la Mystery Writers of America (vedi l'introduzione all'antologia di Hoch \"All but impossible\".) Questo ricordo errato \u00e8 un caso di amnesia collettiva degno di nota. A un livello pi\u00f9 profondo, gli scrittori di gialli che dichiararono a Hoch che questa era una delle loro storie di 'camera chiusa' preferite avevano essenzialmente ragione: la storia deriva direttamente dalla tradizione del crimine impossibile.\"\nOpere derivate.\nDa questo libro fu tratto nel 1936 un film, il B movie \"The Mandarin Mystery\", diretto da Ralph Staub e con Eddie Quillan nella parte di Ellery Queen. La trama \u00e8 poco fedele al romanzo e il ruolo di Ellery \u00e8 interpretato in maniera alquanto caricaturale."}
{"id": "1723012", "revid": "599013", "url": "https://it.wikipedia.org/wiki?curid=1723012", "title": "Dpt", "text": ""}
{"id": "1723013", "revid": "20654", "url": "https://it.wikipedia.org/wiki?curid=1723013", "title": "Louis Ren\u00e9 \u00c9douard, cardinale di Rohan", "text": ""}
{"id": "1723017", "revid": "729019", "url": "https://it.wikipedia.org/wiki?curid=1723017", "title": "Deutsche Flugzeugwerke", "text": "La Deutsche Flugzeug-Werke GmbH, conosciuta anche con il suo acronimo DFW, era un'azienda aeronautica tedesca fondata nel secondo decennio del ventesimo secolo.\nStoria.\nLa DFW fu fondata il 30 ottobre 1911 dall'imprenditore tedesco Bernard Meyer (1860\u20131917) come estensione della S\u00e4chsiche Flugzeuwerke ed inizialmente la sua produzione riguardava velivoli dell'azienda francese Farman Aviation Works dei quali aveva ottenuto la licenza di costruzione.\nSuccessivamente, sul campo di Lindenthal, la DFW eresse una moderna fabbrica capace di impiegare nel 1914 pi\u00f9 di 400 operai, avviando la costruzione di velivoli Mars Pfeil in configurazione sia monoplana che biplana per uso addestrativo. Progettati dagli ingegneri Richard Bier e Boucart, un piccolo numero di Mars biplani e DFW Taube monoplani, furono venduti prima della guerra alla germanica Fliegertruppe, alla britannica Royal Navy e alla austroungarica Luftfahrtruppe. Due biplani Mars, acquistati dall'esercito turco parteciparono alla guerra balcanica del 1912-1913, pilotati da Mario Scherff.\nIl maggior successo commerciale della Deutsche Flugzeugwerke fu il biposto DFW C.V, capostipite di una serie di aerei da ricognizione usati nel periodo della prima guerra mondiale dalla Luftstreitkr\u00e4fte, la forza aerea dell'Impero tedesco. Dall'aprile del 1917 fino al 31 agosto 1918 il DFW C.V fu il pi\u00f9 numeroso tra quelli designati come tipo C dall'Idflieg (biplani biposto armati, con l'osservatore situato posteriormente al pilota) in servizio al fronte.\nAlla fine del conflitto i piani di sviluppo dell'azienda non andarono a buon fine e la societ\u00e0 venne acquistata dalla Allgemeine Transportanlagen-Gesellschaft."}
{"id": "1723020", "revid": "125895275", "url": "https://it.wikipedia.org/wiki?curid=1723020", "title": "Pasquale Anselmo", "text": "Biografia.\nDiplomatosi all'Accademia nazionale d'arte drammatica, dal 1996 \u00e8 il doppiatore ufficiale di Nicolas Cage, doppiandolo nella maggior parte dei suoi film.\nHa anche impersonato il ruolo del muratore Luigi delle Bicocche nell'album di Caparezza, \"Le dimensioni del mio caos\". Doppia Buddy Valastro nel programma culinario \"Il boss delle torte\".\nNel 2010 ha ricevuto il premio \"Leggio d'oro interpretazione maschile\" per il doppiaggio di Jeremy Renner in \"The Hurt Locker.\"\n\u00c8 la voce di Leoben Conoy nell'intera serie di \"Battlestar Galactica\", e di Waylon Smithers a partire dalla 21\u00aa stagione de \"I Simpson\", in sostituzione di Vittorio Amandola.\nHa inoltre doppiato Philip Seymour Hoffman, Clark Gregg (Agente Phil Coulson) nel Marvel Cinematic Universe, Rupert Graves (ispettore Greg Lestrade) nella serie britannica \"Sherlock\" e Bob Odenkirk nel ruolo dell'avvocato Saul Goodman in \"Better Call Saul\" per il quale ha vinto il premio \u201cMiglior doppiatore in una Serie TV\u201d al Gran Premio del Doppiaggio."}
{"id": "1723024", "revid": "767487", "url": "https://it.wikipedia.org/wiki?curid=1723024", "title": "Parapropalaehoplophorus septentrionalis", "text": "Il parapropaleoploforo (Parapropalaehoplophorus septentrionalis) \u00e8 un mammifero cingolato estinto, appartenente ai gliptodonti. Visse nel Miocene inferiore (circa 18 - 17 milioni di anni fa) e i suoi resti fossili sono stati ritrovati in Sudamerica.\nDescrizione.\nQuesto animale, al contrario della maggior parte dei gliptodonti, era di piccole dimensioni, e non superava il metro di lunghezza. Il solo carapace che ricopriva il dorso era lungo circa 65 - 75 centimetri. Si suppone che \"Parapropalaehoplophorus\" potesse pesare circa 65 - 95 chilogrammi.\nQuesto animale, come tutti i gliptodonti, era dotato di un carapace formato da osteodermi solidamente attaccati l'uno all'altro. Gli osteodermi variavano nella forma: quelli nella parte superiore erano esagonali, mentre quelli lungo il margine erano quadrati o pentagonali. La coda era protetta da anelli ossei. Come gli altri gliptodonti, \"Parapropalaehoplophorus\" era dotato di un cranio alto e di denti dotati di tre lobi; questi denti erano composti da osteodentina al centro e di ortodentina modificata nella parte esterna. \nClassificazione.\n\"Parapropalaehoplophorus septentrionalis\" venne descritto per la prima volta nel 2007, sulla base di resti fossili ritrovati in Cile, nella formazione Chucal. Altri fossili appartenenti al genere \"Parapropalaehoplophorus\" sono stati ritrovati in Per\u00f9.\n\"Parapropalaehoplophorus\" \u00e8 un rappresentante arcaico dei gliptodonti, mammiferi corazzati affini agli armadilli che nel corso della loro evoluzione svilupparono dimensioni gigantesche. In particolare, \"Parapropalaehoplophorus\" era un rappresentante dei Propalaehoplophorini, comprendente gliptodonti arcaici di taglia moderata. Il nome deriva da quello di \"Propalaehoplophorus\", il cui nome a sua volta deriva da \"Palaeohoplophorus\" e \"Hoplophorus\", altri due gliptodonti successivi. "}
{"id": "1723028", "revid": "14691", "url": "https://it.wikipedia.org/wiki?curid=1723028", "title": "Mwalimu Nyerere Cultural Centre", "text": ""}
{"id": "1723029", "revid": "869733", "url": "https://it.wikipedia.org/wiki?curid=1723029", "title": "Time Capsule", "text": "Time Capsule (capsula del tempo in lingua inglese) pu\u00f2 riferirsi a:"}
{"id": "1723031", "revid": "767487", "url": "https://it.wikipedia.org/wiki?curid=1723031", "title": "Tenacious D (album)", "text": "Tenacious D \u00e8 il disco d'esordio della band omonima fondata dagli unici due membri fissi del gruppo Jack Black e Kyle Gass. \u00c8 stato pubblicato nel 2001 dalla Epic Records.\nDa questo album sono stati inizialmente estratti due singoli: il primo \u00e8 stato \"Tribute\", il secondo \u00e8 stato \"Wonderboy\"; di entrambi \u00e8 stato girato un videoclip. Successivamente la band ha pubblicato un terzo singolo, \"Fuck Her Gently\", il cui videoclip d'animazione \u00e8 stato curato da John Kricfalusi, il creatore del cartone \"Ren &amp; Stimpy\". Tutti e tre i video sono visionabili nel DVD \"The Complete Masterwork\" edito nel 2003.\nDescrizione.\nPer il loro primo album, Black e Gass si avvalsero della collaborazione di Dave Grohl, del tastierista Page McConnell dei Phish, del chitarrista Warren Fitzgerald, e del bassista Steven Shane McDonald. I Dust Brothers si occuparono della produzione discografica. La maggioranza delle canzoni incluse nell'album erano state gi\u00e0 presentate, in forma abbozzata, nella serie televisiva \"Tenacious D\" della HBO. Il disco non riporta i titoli delle tracce sul retro della copertina ma solo all'interno; per far s\u00ec che l'ascoltatore debba aprire la custodia del CD per leggerli.\nRegistrazione.\nLe sessioni di registrazione per l'album cominciarono con una seduta della durata di due giorni presso lo studio ArcAngel di Neil Diamond a Los Angeles, dove furono incise le prime tracce di batteria. L'utilizzo dello studio si rese possibile perch\u00e9 Diamond era appena apparso con Jack Black nel film \"Assatanata\" (\"Saving Silverman\"), nel quale Black interpreta un cantante di cover di Neil Diamond. Almeno una canzone fu eliminata dalla tracklist della versione definitiva dell'album. Una versione in studio di \"Jesus Ranch\" fu tolta all'ultimo minuto perch\u00e9 non si amalgamava bene con il resto del materiale.\nControversia sulla copertina.\nLa copertina dell'album mostra Black e Gass nudi in piedi, chitarra alla mano a coprire le parti intime, davanti al diavolo che li sovrasta sullo sfondo. La posa \u00e8 simile alla carta del Diavolo nei tarocchi. A causa dei riferimenti satanici nella copertina, l'album fu per breve tempo ritirato dai negozi negli Stati Uniti."}
{"id": "1723036", "revid": "33689", "url": "https://it.wikipedia.org/wiki?curid=1723036", "title": "SK-1", "text": "La SK-1, sigla di \"Skafandr Kosmicheskiy 1\" (\u0421\u043a\u0430\u0444\u0430\u043d\u0434\u0440 \u041a\u043e\u0441\u043c\u0438\u0447\u0435\u0441\u043a\u0438\u0439, significa \"tuta spaziale\"), \u00e8 la prima tuta spaziale, utilizzata da Yuri Gagarin per il suo primo viaggio in orbita intorno alla Terra.\nDopo il successo avuto nella missione Vostok 1, la tuta SK-1 \u00e8 stata usata anche da altri astronauti del programma Vostok."}
{"id": "1723040", "revid": "1318658", "url": "https://it.wikipedia.org/wiki?curid=1723040", "title": "Ahellil", "text": "Ahellil o ahellel \u00e8 la denominazione utilizzata, in diverse zone del Nordafrica, per descrivere particolari composizioni poetiche in lingua berbera. Il tipo di composizioni, la loro lunghezza, il metro e l'argomento variano a seconda delle regioni. Una innegabile assonanza col termine \"hall\u00eal\", che designa, in ebraico i salmi che cominciano con l'invocazione \"Hallel\u00fb Yah\" (\"lodate Dio\"), e la circostanza che l\u00e0 dove esiste il termine sembra piuttosto legato all'ambito religioso ha fatto avanzare l'ipotesi che alla base dell\"ahellil\" vi siano stati influssi ebraici, il che non pu\u00f2 essere escluso, vista l'esistenza, storicamente provata, di comunit\u00e0 ebraiche (e forse anche cristiane) nelle regioni del Nordafrica dove oggi \u00e8 in uso questo termine, almeno fino al XV secolo, anche se difficilmente si potranno avere conferme fattuali che permettano di andare al di l\u00e0 delle semplici ipotesi.\nAttestazioni del termine.\nGli \"ahellil\" del Gourara.\nNegli ksour berberofoni del Gourara \u00e8 tuttora molto praticato, soprattutto in occasione di talune festivit\u00e0 religiose, un genere musicale particolare che comporta l'esecuzione di canti in coro, danze e partecipazione collettiva dell'uditorio. Esso prevede l'intervento di numerosi partecipanti: un capo-coro che dirige il movimento del coro, un solista (\"abecniw\") affiancato da due o tre suonatori (almeno un battitore di tamburo (\"gellal\") e un suonatore di \"bengri\" (una sorta di liuto) o di flauto (\"temja\"), mentre due danzatori lo precedono rivolti verso di lui e camminando quindi all'indietro, mentre i partecipanti al coro, un buon numero di abitanti del villaggio, fanno un cerchio intorno ad essi stringendosi spalla a spalla, si muovono lentamente in senso antiorario, battono le mani e rispondono al solista.\nNel 2005 l'UNESCO ha proclamato gli \"ahellil\" capolavoro del patrimonio orale e immateriale dell'Umanit\u00e0. Il timore di molti tra quanti hanno a cuore la cultura del Gourara \u00e8 che questo riconoscimento, lungi dall'aiutare a preservare questo patrimonio, finir\u00e0 per contribuire alla sua \"folklorizzazione\", con conseguente distacco dai valori tradizionali al cui interno gli \"ahellil\" sono nati. Eloquenti in proposito le osservazioni di Mouloud Mammeri:"}
{"id": "1723042", "revid": "1305772", "url": "https://it.wikipedia.org/wiki?curid=1723042", "title": "Bad Day", "text": ""}
{"id": "1723046", "revid": "287204", "url": "https://it.wikipedia.org/wiki?curid=1723046", "title": "Calyptophractus retusus", "text": "Il clamidoforo di Burmeister o clamidoforo maggiore \u00e8 una specie di armadillo diffusa in Bolivia, Paraguay ed Argentina, dove colonizza le praterie aperte o le zone cespugliose, preferendo le aree sabbiose.\n\u00c8 l'unica specie ascritta al genere Calyptophractus: alcuni autori preferiscono ascrivere la specie al genere \"Chlamyphorus\".\nMisura fra i 14 ed i 18 cm, pi\u00f9 3-4 cm di coda; \u00e8 molto simile al clamidoforo troncato, dal quale si differenzia per le dimensioni maggiori, la corazza pi\u00f9 chiara e pi\u00f9 saldamente ancorata al corpo e per la coda arrotondata e parzialmente corazzata anch'essa.\nIl clamidoforo maggiore non \u00e8 molto rapido nello scavare: se minacciato mentre si trova all'aperto, non tenta di scavarsi una via di fuga, ma tende ad appiattirsi al suolo.\nSe disturbato o minacciato, emette vagiti simili alle urla di neonato.\nCollegamenti esterni.\nFoto di clamidoforo maggiore su terrambiente.org"}
{"id": "1723049", "revid": "122315", "url": "https://it.wikipedia.org/wiki?curid=1723049", "title": "Calyptophractus", "text": ""}
{"id": "1723055", "revid": "111045320", "url": "https://it.wikipedia.org/wiki?curid=1723055", "title": "Gian Battista Carrer", "text": "Biografia.\nFu allievo di Michelangelo Grigoletti presso l'Accademia di Belle Arti di Venezia.\nLe sue opere pittoriche riguardano soprattutto l'arte sacra, in particolare soffitti e pale d'altare situate nel territorio della Marca trevigiana, in particolare a Postioma di Paese, San Trovaso di Preganziol, Campocroce di Mogliano Veneto, Monigo di Treviso e Cappella. Sua anche una pala conservata nella chiesa di Sant'Andrea in Riva, in centro a Treviso."}
{"id": "1723068", "revid": "71155", "url": "https://it.wikipedia.org/wiki?curid=1723068", "title": "Wild Wild West (singolo)", "text": "Wild Wild West \u00e8 un singolo del rapper statunitense Will Smith, pubblicato il 4 maggio 1999 come primo estratto dal secondo album in studio \"Willennium\".\nDescrizione.\nIl brano, scritto da Will Smith per la colonna sonora del film omonimo del 1999, \u00e8 un remake dell'omonimo brano scritto da Kool Moe Dee nel 1987 e contenuto nell'album \"How Ya Like Me Now\", considerato un classico della cultura Hip Hop statunitense. \nIl brano campiona il ritornello di \"I Wish\" di Stevie Wonder, che viene cantato per l'occasione dal gruppo R&amp;B Dru Hill. Inoltre la canzone ha nella parte introduttiva un breve dialogo fra Will Smith e suo figlio Jaden Smith, che richiede al cantante appunto di cantargli \"Wild Wild West\".\nSuccesso commerciale.\nIl brano ottenne un enorme successo internazionale, raggiungendo la vetta della \"Billboard Hot 100\".\nNonostante l'enorme successo commerciale del brano, Smith ha vinto il Razzie Award alla peggior canzone originale nel 1999.\nVideo musicale.\nIl videoclip, diretto da Paul Hunter, dura sette minuti, dato che comprende diverse parti parlate di Smith, Kool Moe Dee, Dru Hill, e persino Stevie Wonder, oltre che i personaggi del film interpretati da Kevin Kline, Salma Hayek e Kenneth Branagh. Nel video compare anche Enrique Iglesias, nel ruolo di un principe, e Alfonso Ribeiro, coprotagonista di Smith in \"Willy, il principe di Bel-Air\". Altri cameo del video figurano l'attore Larenz Tate, Shari Headley, il cantante/produttore Babyface, e la rapper MC Lyte."}
{"id": "1723069", "revid": "1573940", "url": "https://it.wikipedia.org/wiki?curid=1723069", "title": "Sport England", "text": "Sport England \u00e8 il marchio dell'English Sports Council ed \u00e8 un Non-departmental public body sotto il Dipartimento della Cultura. Il suo ruolo \u00e8 di fornire la principale strategia per lo sport attraverso avvisi, investimenti e promozioni sullo sport in Inghilterra."}
{"id": "1723076", "revid": "198277", "url": "https://it.wikipedia.org/wiki?curid=1723076", "title": "Miranda Kerr", "text": "Biografia.\nMiranda May Kerr nasce a Sydney il 20 aprile 1983 da John e Therese Kerr, e cresce nella cittadina di Gunnedah. Ha trascorso la maggior parte della sua infanzia nelle campagne assieme alla nonna, per trasferirsi in seguito a Brisbane, dove si laurea in alimentazione alla School All Hallows.\nNel 2009 Miranda ha partecipato attivamente per raccogliere fondi per le vittime degli incendi in Australia. La Kerr pratica il Buddhismo del Sutra del Loto, un ramo giapponese del Buddhismo, che ritiene che ognuno abbia la responsabilit\u00e0 della propria vita e ha l'obiettivo di portare la pace e l'armonia nel mondo.\nVita privata.\nNel 2003, la Kerr ha avuto una relazione con il \"broker\" finanziario Adrian Camilleri. A seguito di un'investigazione da parte della Australian Securities and Investment Commission, Camilleri \u00e8 stato accusato di comportamento fraudolento dal febbraio 2003 al febbraio 2004. Nel 2007 una fonte giornalistica ha riportato che la Kerr ha avuto \"perdite finanziarie a seguito della consulenza finanziaria del compagno\", ma ha deciso di non intraprendere azioni legali. Dal 2003 alla met\u00e0 del 2007 Kerr ha frequentato Jay Lyon (Brent Tuhtan), il frontman del gruppo Tamarama; la Kerr \u00e8 apparsa nel videoclip della loro canzone \"Everything to Me\".\nNel 2007 ha iniziato una relazione con l'attore britannico Orlando Bloom, con cui ha avuto un figlio nel gennaio 2011: la modella ha dichiarato che il secondo nome del bambino, Christopher, \u00e8 dedicato a un suo ex fidanzato morto tragicamente in un incidente stradale. Kerr e Bloom si erano nel frattempo fidanzati nel giugno 2010 e poi sposati il mese seguente; La coppia si \u00e8 separata nell'ottobre 2013.\nNell'aprile 2014, in un'intervista concessa a \"GQ\" ha dichiarato: \u00abMi piacciono sia gli uomini sia le donne. Amo il corpo femminile e le curve delle altre donne. Desidero esplorare nuovi orizzonti. Mai dire mai\u00bb.\nUn anno dopo inizia una relazione con l'imprenditore statunitense Evan Spiegel; i due annunciano il loro fidanzamento nel luglio 2016, convolando a nozze nel maggio 2017. La coppia ha due figli, nati rispettivamente nel maggio 2018 e nell'ottobre 2019.\nNel giugno 2017 ha restituito gioielli dal valore di 8 milioni di dollari che le erano stati donati tre anni prima dal finanziatore malese Jho Low, nell'ambito dell'inchiesta sullo scandalo dello sviluppo di Berna 1Malaysia.\nCarriera.\nDagli inizi al 2010.\nIl suo debutto nel mondo della moda avviene nel 1997, a soli 13 anni di et\u00e0, dopo aver vinto un concorso nazionale per nuovi volti organizzato dalla rivista Dolly Magazine e dalla Impulse, azienda produttrice di deodoranti. L'utilizzo di una modella tanto giovane cost\u00f2 alla rivista accuse di favoreggiamento della pedofilia, nonostante nel servizio la Kerr fosse vestita con abiti invernali e che la rivista fosse rivolta a un pubblico di adolescenti.\nNel 2003 Miranda firma un contratto a Parigi con l'agenzia di moda Madison Modeling e viene scelta dal fotografo Erick Seban-Meyer per la pubblicit\u00e0 di Ober Jeans. Una volta arrivata a New York, e firmato con la \"NEXT Model Management\", ha sfilato per le maggiori firme della moda mondiale, tra cui Roberto Cavalli, Levi's, Anna Molinari, John Richmond, Enrico Coveri e Blumarine. \u00c8 apparsa su riviste come \"Vogue\", \"Elle\" e \"Harper's Bazaar\", e in spot pubblicitari per \"Portmans\", \"Bonds\" e \"Veet\".\nNel 2006 \u00e8 stata protagonista di una campagna pubblicitaria per Maybelline, che la fece conoscere a livello internazionale e convinse Victoria's Secret a offrirle un contratto. L'anno dopo viene scelta come testimonial della fragranza \"Clinique Happy\", e firma un contratto a sei cifre come nuovo volto del grande magazzino australiano \"David Jones\", in sostituzione della modella Megan Gale. L'anno successivo \u00e8 al decimo posto tra le modelle pi\u00f9 pagate con un guadagno stimato di 3.5 milioni di dollari.\nNel giugno 2009 compare sulla copertina della rivista \"Rolling Stone\", nuda e incatenata a un albero, nel numero dedicato alla difesa dell'ambiente, e su quella di \"Forbes\", che la nomin\u00f2 \"9\u00aa modella pi\u00f9 pagata al mondo\", con un guadagno di 3 milioni di dollari. Nello stesso anno Miranda lancia la sua nuova linea di prodotti cosmetici per la cura del corpo chiamata \"Kora Organics\" una linea 100% naturale\nSfila in passerella per la collezione autunno/inverno 2010 della maison Prada, ed \u00e8 fra le Top-Model protagoniste del Calendario Pirelli, fotografata da Terry Richardson. In agosto lancia il suo primo libro, dal titolo \"Treasure Yourself\".\nNell'autunno/inverno 2010-2011 viene scelta come testimonial di Prada.\nDal 2011 al 2015.\nNel marzo 2011 sfila in esclusiva per Balenciaga alla Paris Fashion Week per la collezione autunno/inverno, a soli due mesi dal parto. Nel mese di ottobre partecipa nuovamente alla Paris Fashion Week, per le collezione primavera/estate 2012, sfilando per Christian Dior, Lanvin, Chanel, John Galliano, Stella McCartney, Viktor &amp; Rolf e Loewe.\nNel 2012, la rivista Forbes la nomina \"7\u00aa modella pi\u00f9 pagata al mondo\" con un guadagno di 4 milioni di dollari, ed \u00e8 protagonista della campagna \"Bally\" primavera/estate insieme a Julia Stegner. Nell'estate dello stesso anno compaiono sul web una serie di scatti che la ritraggono in nudi artistici, realizzati dal fotografo Laurent Darmon e diffusi apparentemente senza autorizzazione. Nel mese di luglio riceve una statua di cera presso il Madame Tussauds di Sydney, che la ritrae con un abito di paillettes rosso che la modella ha indossato durante la sfilata primavera/estate 2011 di Alex Perry.\nNel novembre 2012 \u00e8 stata scelta come nuova testimonial del brand d'abbigliamento \"Mango\" per la campagna primavera/estate 2013, in sostituzione di Kate Moss. Nello stesso periodo, lavora anche per la moda giapponese, diventando testimonial per le borse \"Samantha Thavasa\", in sostituzione delle sorelle Beyonc\u00e9 e Solange Knowles, e come protagonista dello spot televisivo del t\u00e8 Lipton.\nNel febbraio 2013 appare sulla copertina della rivista francese \"Jalouse\", con gli scatti del fotografo Sebastian Mader. Il 15 aprile dello stesso anno ha sfilato a Sydney per la presentazione delle nuove uniformi della compagnia aerea australiana Qantas, di cui \u00e8 diventata testimonial nel gennaio 2012. Viene riconfermata testimonial di \"Mango\" nell'autunno/inverno 2013-2014, e \"Forbes\" la pone al secondo posto tra le modelle pi\u00f9 pagate al mondo, con un guadagno di 7,2 milioni di dollari, preceduta da Gisele B\u00fcndchen e seguita da Adriana Lima.\nDall'ottobre 2013 \u00e8 il nuovo volto di Swarovski, mentre a dicembre dello stesso anno lancia il suo secondo libro \"Empower Yourself\", una sorta di seguito del primo libro, che aiuta le donne a credere in loro stesse e a tirar fuori le loro qualit\u00e0 nascoste. Nello stesso periodo partecipa, con altre 25 modelle, al cortometraggio \"A-Z of Wink\" di I-D Magazine, in onore dei 33 anni di storia della rivista britannica. Nel dicembre 2013 l'edizione giapponese di \"Elle\" le dedica una cover, riapparendo in copertina anche nel numero di gennaio 2014.\nNel 2014 la Kerr segna un suo record di presenze nelle campagne pubblicitarie infatti oltre a essere una delle protagoniste del Calendario Pirelli e l'e-store \"ShopStyle\" la sceglie come testimonial per la sua prima campagna pubblicitaria, le viene rinnovato il contratto con la Reebok. Viene scelta come volto di H&amp;M per la campagna primavera/estate, in sostituzione di Gisele B\u00fcndchen, del nuovo profumo \"Joyful\" di Escada e per l'intimo Wonderbra.\nIl 22 aprile ha pubblicato il suo primo singolo on-line nel duetto con il cantante Bobby Fox, nel singolo, You're the Boss, una cover di Elvis Presley. Viene nuovamente inserita al sesto posto nella classifica delle modelle pi\u00f9 pagate al mondo, con la cifra di 7 milioni di dollari, \"ex aequo\" con la modella cinese Liu Wen.\nNel 2015 continua la collaborazione con Swarovski, non solo come testimonial, ma anche disegnando una linea di gioielli. E viene classificata dalla rivista \"Forbes\" come la sesta modella pi\u00f9 pagata, con un guadagno di 5.5 milioni, ex aequo con la modella Joan Smalls. Inoltre viene scelta come ambasciatrice de brand asiatico \"Koradior\", fino al 2017.\nCollaborazione con Victoria's Secret (2006-2013).\nMiranda Kerr \u00e8 conosciuta anche per il suo lavoro con Victoria's Secret, con cui inizia a collaborare nel 2006, per poi diventare una \"Victoria's Secret Angels\" l'anno successivo, facendo cos\u00ec diventare Miranda la prima modella australiana, al pari di Alessandra Ambrosio e Adriana Lima un angelo di Victoria's Secret. \u00c8 stata spokesmodels per la linea \"Pink\" dal 2006 al 2008. Partecipa al \"Victoria's Secret Fashion Show\" dal 2006 al 2012 saltando l'edizione del 2010 per la sua gravidanza. Nel 2007 insieme agli altri angeli riceve una stella sulla \"Walk of Fame\" di Hollywood.\nNel novembre 2011 partecipa al Victoria's Secret Fashion Show, indossando il Fantasy Treasure Bra, il cui valore raggiunge i 2,5 milioni di dollari, realizzato con 3500 gemme preziose, 142 carati di diamanti bianchi e gialli, perle, acquamarina e oro bianco e giallo a 18 carati, con al centro un ciondolo di due diamanti bianchi e due diamanti gialli.\nAd aprile 2013 Victoria's Secret decide di non rinnovarle il contratto come \"angelo\", dal valore di 1 milione di dollari, dopo sette anni di collaborazione, a causa dei troppi impegni della top model. Nell'estate 2015 si era parlato di un suo possibile ritorno tra gli angeli di \"Victoria's Secret\", ma la notizia \u00e8 stata successivamente smentita dalla casa di moda.\nDal 2016.\nNel gennaio 2016 appare sulla cover di \"Harper Bazaar Australia\", dove viene ritratta con indosso solo scarpe tacco 12, tanto che la rivista \u00e8 stata ritirata da una catena di supermercati perch\u00e9 ad alto contenuto erotico. Inoltre viene scelta per la campagna pubblicitaria primavera/estate di Givenchy, accanto a Mariacarla Boscono, Natal'ja Vodjanova e molte altre modelle. Nell'agosto dello stesso anno viene inserita, dalla rivista \"Forbes\", al settimo posto fra le modelle pi\u00f9 pagate, con un guadagno di 6 milioni di dollari.\nNel 2017 collabora con il marchio \"Mother Denim\", realizzando una collezione di 12 pezzi in jeans e il ricavato viene devoluto alla Fondazione \"Royal Hospital\", con sede in Australia, che si occupa di aiutare le donne in difficolt\u00e0 e i neonati prematuri."}
{"id": "1723082", "revid": "6923", "url": "https://it.wikipedia.org/wiki?curid=1723082", "title": "Chaetophractus", "text": "Chaetophractus \u00e8 un genere di armadilli appartenenti alla famiglia Chlamyphoridae, al quale sono ascritte le tre specie dei cosiddetti armadilli villosi, ossia:\nI membri del genere sono endemici del continente sudamericano. Si trovano nei paesi del Centro e del Sud America, come Argentina, Bolivia, Cile e Paraguay.\n\"Chaetophractus nationi\" \u00e8 probabilmente un sinonimo junior di \"Chaetophractus vellerosus\", e il genere \"Chatophractus\" potrebbe essere parafiletico."}
{"id": "1723084", "revid": "124123", "url": "https://it.wikipedia.org/wiki?curid=1723084", "title": "Martti Talvela", "text": "Biografia.\nNato a Hiitola, nella Provincia della Viipuri, oss\u00eca Khiytola, nella Lachdenpochskij rajon (oggi nella Repubblica di Carelia), studi\u00f2 a Lahti e a Stoccolma, \u00e8 debutt\u00f2 a Helsinki nel 1960 come Sparafucile in \"Rigoletto\".\nAlto pi\u00f9 di due metri, possedeva una rara voce di basso profondo, caratterizzata da un'armonica fusione tra ampiezza del suono e nobilt\u00e0 del timbro, come si pu\u00f2 notare, ad esempio, nella sua interpretazione di Sarastro ne \"Il flauto magico\", inciso nel 1969 sotto la direzione di Georg Solti.\nEbbe in repertorio molti importanti personaggi di opere italiane, francesi, tedesche e russe. Da ricordare la versione di \"Winterreise\" di Schubert, che propose, pur gravemente debilitato dalla malattia, in una delle ultime incisioni discografiche.\nTalvela mor\u00ec all'et\u00e0 di 54 anni durante i festeggiamenti per il matrimonio della figlia."}
{"id": "1723085", "revid": "1444345", "url": "https://it.wikipedia.org/wiki?curid=1723085", "title": "Will 2K", "text": "Will 2K \u00e8 un singolo del rapper statunitense Will Smith, pubblicato il 9 settembre 1999 come secondo estratto dal secondo album in studio \"Willennium\"."}
{"id": "1723086", "revid": "1447618", "url": "https://it.wikipedia.org/wiki?curid=1723086", "title": "M (Marvel Comics)", "text": "M, il cui vero nome \u00e8 Monet Yvette Clarisse Maria Therese St. Croix, \u00e8 un personaggio dei fumetti creato da Scott Lobdell (testi) e Joe Madureira, pubblicato dalla Marvel Comics. Apparsa per la prima volta come \"Monet\" sulle pagine di \"Uncanny X-Men\" n. 316 (settembre 1994) e come Penance I su \"Generation X\" n. 1 (novembre 1994), \u00e8 un'aristocratica mutante algerina, membro dell'agenzia \"X-Factor Investigations\".\nBiografia del personaggio.\nOrigini.\nNata a Sarajevo, in Bosnia, Monet \u00e8 la prima dei quattro figli dell'ambasciatore Cartier St. Croix. Dopo la misteriosa morte della madre avvenne la scomparsa del fratello Marius, in seguito conosciuto con il nome di Emplate, che tornato dopo aver acquisito arcani poteri propose alla sorella di unirsi a lui al fine di ottenere il controllo di un'altra dimensione. Dopo aver rifiutato, Monet venne trasformata per punizione in Penance, creatura dell'epidermide rossa e sensibilissima; attirate dalle grida della sorella, Nicole e Claudette non vedendola pi\u00f9 bandirono Emplate in un'altra dimensione. Cosciente che l'unico modo per riprendere il proprio aspetto era stare vicino al fratello, Monet lo segu\u00ec. Spaventate dalla reazione del padre alla perdita di un altro figlio, le gemelle combinarono i propri corpi per creare un clone di Monet. Tuttavia l'autismo di Claudette fece s\u00ec che il clone rimanesse in uno stato di perenne stupore. Mentre impersonavano la sorella, le gemelle furono rapite dagli alieni , che di l\u00ec a poco avrebbero cominciato l'invasione del pianeta.\nGeneration X.\nSconfitti i Phalanx insieme agli altri prigionieri, le gemelle riuscirono a fuggire grazie all'aiuto di Banshee ed Emma Frost che in seguito formarono il gruppo mutante \"Generation X\". In questo periodo, la vera Monet riusc\u00ec a fuggire dalla dimensione dove aveva seguito il fratello e ne era diventata la fonte primaria di sostentamento, tornando sulla Terra. Fu il teleporta australiano Gateway, che stava istruendo le gemelle, a ritrovare il corpo di Monet/Penance e a portarla alla Massachusetts Academy sede di Generation X. Dopo un primo momento in cui si mostr\u00f2 violenta verso tutti, accett\u00f2 di unirsi al team. Mesi dopo l'arrivo di Penance, Emplate giunse alla sede di Generation X, reclamando la sua \"carne\"; privato della sua fonte primaria di sostentamento (midollo spinale mutante) fu infine ucciso dai membri del gruppo e da Alfiere, accorso in loro aiuto.\nRiunioni di famiglia.\nIn seguito, si scopr\u00ec casualmente che la Monet/Penance soccorsa da Gateway, non era altro che il clone generato dai corpi delle gemelle; ci\u00f2 avvenne durante uno scontro con le Sentinelle Omega quando le croll\u00f2 croll\u00f2 addosso un muro, e sotto i calcinacci il suo compagno di squadra Synch ritrov\u00f2 le gemelle svenute. Il segreto della vera ubicazione di Monet rimase tale ancora per qualche tempo poich\u00e9 le condizione di salute delle gemelle si aggravarono tanto da farle entrare in coma. Dopo il ritorno dalla tomba di Emplate, le due si combinarono con lui creando la creatura M-Plate e quando si separarono seppero che cosa il fratello ne avesse fatto di Monet. Tuttavia mantennero il segreto fino a quando Synch si infiltr\u00f2 nel legame telepatico delle gemelle, costringendo Nicole a parlare. Dopo il racconto, le gemelle si combinarono nel clone di M e poi si combinarono ancora con Emplate. Il processo liber\u00f2 la vera Monet, intrappolando le gemelle nel corpo mutato del fratello. Traumatizzata dai suoi trascorsi Monet, ora conosciuta solo con l'iniziale \"M\", divenne scontrosa, irascibile e acida verso tutti i suoi compagni di squadra per nascondere la propria paura e insicurezza. In questo periodo cominci\u00f2 un'aspra rivalit\u00e0 fra lei e la compagna di squadra Jubilee, intensificatasi quando M cominci\u00f2 una relazione con Synch.\nDurante il ballo scolastico, Jubilee fece esplodere Emplate e liber\u00f2 le gemelle dal corpo di Emplate.\nAccademie e collegi.\nSaputo del ritorno delle gemelle, Cartier St. Croix decise di andare a far visita ai suoi figli. Ascoltate le scuse di Marius per ci\u00f2 che aveva fatto e il male che aveva causato, il padre decise di perdonarlo tuttavia, l'ammisione di colpa per la morte della madre fece infuriare Monet. Scosso dai recenti avvenimenti tanto quanto i figli, Cartier decise di far cambiare scuola a Monet che fu iscritta ad un esclusivo collegio privato fra le Alpi svizzere. Una volta l\u00ec, scopr\u00ec che il direttore non era altri che un vampiro, responsabile di alcune misteriose morti. Sconfittolo e bruciato la scuola, Monet decise di ritornare alla Massachusetts Academy. Ripreso a frequentare Synch, i due divennero sempre pi\u00f9 vicini fino a quando il ragazzo non sacrific\u00f2 la propria vita per proteggere gli altri da una bomba piazzata nella scuola da Adrienne, sorella di Emma Frost. Dopo l'omicidio perpetrato da Emma e la ricaduta nell'alcolismo di Banshee in seguito alla morte di Moira MacTaggert, gli studenti decisero di sciogliere il team e abbandonare la scuola.\nSpostatasi a Parigi, milit\u00f2 negli X-Corps insieme ad Husk e Jubilee in modo da controllare l'ormai sbandato Banshee. Smantellata l'organizzazione in seguito alle azioni di Mystica e Mastermind, M venne trasferita alla X-Corporation di propriet\u00e0 di Xavier. Insieme a Cannonball, Uomo Multiplo e Siryn, sconfisse \"Arma XII\" ed aiut\u00f2 gli X-Men a combattere Black Tom ed il Fenomeno.\nX-Factor Investigations.\nIn seguito agli eventi di \"House of M\" Monet, apparsa anche sulla copertina di \"Vanity Fair\", decise di unirsi all'agenzia investigativa mutante X-Factor, guidata da Uomo Multiplo. Dopo aver completato la sua prima missione consistente nell'arresto del famoso attore Jack Vaughn per l'omicidio della sorella di Gloria Santiago, scoppi\u00f2 a piangere sulla spalla di Madrox, minacciando di ucciderlo se avesse rivelato ad altri questo suo momento di debolezza. Pi\u00f9 tardi, ad una seduta psicoanalitica con il dottor Leonard Samson, Monet rivel\u00f2 di nascondere tutte le sue insicurezze e paure dietro l'immagine da dura di \"M\". A seguito del rifiuto di X-Factor di sottomettersi all'Atto di Registrazione dei Superumani, Monet condivise una breve relazione con Madrox, che fin\u00ec bruscamente a causa dell'insicurezza dell'uomo sull'essere stato lui o uno dei suoi doppi ad essere andato a letto con lei, mentre un altro doppio o forse sempre lui era andato a letto la stessa sera con Siryn. Dopo un iniziale silenzio, le due donne, minacciate da Layla, partirono alla volta di Parigi per fare un po' di shopping e riappacificarsi. L\u00ec incontrarono un gruppo anti-mutanti che cercava di bruciare un edificio con all'interno ex-mutanti. Le due tentarono di fermarli e quando la polizia arriv\u00f2 si fecero arrestare come disturbatrici della quiete pubblica per non creare un incidente diplomatico. In prigione incontrarono il capo della protesta che affermava di essere ritornato sul luogo del crimine e di aver bruciato l'edificio. Dopo aver rotto una delle sbarre della cella e avergliela lanciata contro, M lo crocifisse ad una parete. Insieme a Siryn torn\u00f2 sul luogo dell'incendio e raccolta l'orfana dei mutanti bruciati vivi, risal\u00ec sull'aereo che le aveva portate in Francia e fece ritorno negli USA portandosi dietro la ragazzina, che altri non era se non un cyborg costruito dall'Isolazionista Josef Huber con il solo scopo di mettere fuori gioco Layla. Tornata da una missione con Siryn, soccorse Rictor appena prima che venisse schiacciato da un'auto, gettatagli contro da Huber.\nDurante Messiah Complex, M riveste un ruolo secondario. Viene mostrata nell'atto di consolare Warpath per la perdita dell'amico Calibano e partecipa alla battaglia finale sull'Isola Muir.\nDivisi resistiamo.\nVenuta a conoscenza della partenza di Rahne le chiede di mantenere i contatti e viene a sapere da Siryn che \u00e8 incinta; come sua nuova \"migliore amica\" le consiglia di abortire poco prima che l'intera Mutant Town venga trasformata nel letale luna park di Arcade. Soccorso nuovamente Rictor e aiutato lo scombero dell'intero quartiere, dopo aver rifiutato assieme all'intero gruppo, la proposta di Valerie Cooper di lavorare per \"O*N*E\", Madrox fa esplodere la sede di X-Factor solo per trasferirla a Detroit, Michigan.\nSecret Invasion.\nQuando X-Factor viene ingaggiata dal padre di Darwin per rintracciare il figlio, Monet, Guido e Jamie si mettono sulle sue tracce solo per essere ostacolati da She-Hulk e Jazinda. Le due annunciano di essere alla ricerca di un particolare Skrull che credono si trovi a Detroit e senza tanti preamboli She-Hulk ingaggia battaglia con M, mentre Jazinda insegue l'alieno che ha preso le sembianze di Longshot e che cerca di convincere Darwin a passare dalla sua parte. Dopo uno scontro tra X-Factor, She-Hulk e lo Skrull, si riesce a catturare l'alieno che viene portato via dalla citt\u00e0. Svanito il pericolo, Darwin chiede a Monet di firmargli un autografo non nascondendo l'attrazione che prova nei suoi confronti.\nJean Grey School.\nMonet si unir\u00e0 alla Jean Grey School, dove, pur non insegnando, sar\u00e0 di grande aiuto durante la battaglia con il virus Arkea.\nPoteri e abilit\u00e0.\nLa mutazione di Monet la rende \"super\" in tutti gli aspetti della natura umana, garantendole forza, resistenza ed agilit\u00e0 senza pari. Oltre a ci\u00f2 tutti i suoi sensi vengono potenziati mettendole a disposizione una vista telescopica e notturna ed un udito finissimo. Possiede anche una memoria perfetta ed una limitata telepatia. Come Wolverine ed Hulk ha accesso ad un portentoso e veloce fattore di guarigione che la rende quasi immune a veleni, tossine e droghe. La mutazione le consente, inoltre, di volare ad elevate velocit\u00e0, di percepire l'aura mutante nelle immediate vicinanze e di combinare il proprio corpo con quello dei parenti per dare vita a nuovi individui con poteri diversi in base alle combinazioni.\nMonet \u00e8 un'ottima combattente corpo-a-corpo e possiede un altissimo quoziente intellettivo, non si sa se dovuto alla sua mutazione o a doti naturali.\nAltre versioni.\nEra di Apocalisse.\nConosciuta qui, come \"Know-It-All\", mente del gruppo \"Generation NeXt\", dopo essersi combinata con un computer. Il suo scopo \u00e8 quello di infiltrarsi nel database di Apocalisse e scaricarne tutti i piani per permettere al gruppo di sconfiggerlo. Anche le gemelle fanno parte di questa continuity, insieme a Marius, loro fratello, sono parte della \"Elite Mutant Force\" di Apocalisse.\nX-Men: The End.\nIn questo futuro alternativo, Monet \u00e8 parte del gruppo mutante \"X.S.E\", avente lo scopo di sconfiggere Sinistro.\nAltri media.\nTelevisione.\nNella versione televisiva di \"Generation X\", trasmessa solamente in America, M \u00e8 interpretata da Amarilis Sav\u00f3n, ed appare senza i suoi poteri psichici ma solamente con quelli fisici."}
{"id": "1723087", "revid": "1571097", "url": "https://it.wikipedia.org/wiki?curid=1723087", "title": "Freakin' It", "text": "Freakin' It \u00e8 un singolo del rapper statunitense Will Smith, pubblicato il 22 marzo 2000 come terzo estratto dal secondo album in studio \"Willennium\"."}
{"id": "1723088", "revid": "119881038", "url": "https://it.wikipedia.org/wiki?curid=1723088", "title": "Viktor Georgievi\u010d Puga\u010d\u00ebv", "text": "Pilota collaudatore ideatore della manovra chiamata \"Cobra di Puga\u010d\u00ebv\", fu nominato Eroe dell'Unione Sovietica.\nBiografia.\nNel 1966 conclusi gli studi scolastici, Puga\u010d\u00ebv si iscrive all'Accademia Militare Aeronautica di Ejsk intitolata all'aviatore e cosmonauta Vladimir Michajlovi\u010d Komarov.\nFinito il corso, viene assegnato all'accademia stessa come pilota istruttore. Addestra i cadetti per gli aerei Su-7 e Su-6, prepara 23 piloti da caccia.\nNell'ottobre 1976 Puga\u010d\u00ebv supera con successo la selezione ed \u00e8 ammesso alla scuola piloti collaudatori del Ministero per l'Industria Aeronautica dell'URSS.\nNel dicembre del 1978 con la conclusione del corso gli viene assegnata la carica di pilota collaudatore di terza classe all\"'Istituto di ricerca aeronautica \"Mihail Mihajlovi\u010d Gromov\"\".\nIn qualit\u00e0 di secondo pilota e comandante di bordo ha occasione di volare sugli aerei MiG-21, MiG-25, MiG-31.\nVerso il 1980 Puga\u010d\u00ebv diventa collaudatore di seconda classe. Nell'ottobre dello stesso anno prende la decisione di trasferirsi all'OKB Suchoj, dove continua a lavorare anche oggi.\nNel 1982, dopo un anno di lavoro attivo nel campo, gli viene assegnato il ruolo di collaudatore capo del Su-27.\nMette in fila un'intera serie di record mondiali, conseguiti con il Su-27, tra cui minor tempo di salita a 3000, 6000, 9000 e 12000 metri. I collaudi del caccia vengono completati con successo nel 1984 ed il velivolo viene preso in servizio.\nTra il 1983 e il 1984 presso i cantieri navali Nikolaevskij inizia la costruzione della prima portaerei sovietica. Alla Suchoj iniziano i lavori di ricerca per calcolare i parametri di decollo e atterraggio sul ponte di una nave. I voli furono eseguiti con Su-25 e Su-27.\nNel 1985 le sperimentazioni preliminari si conclusero col successo di un atterraggio con cavo d'arresto. Il 17 agosto 1987 Puga\u010d\u00ebv esegue il primo decollo sull'aereo sperimentale Su-27K (T-10K-1) da postazione navale.\nIl 1\u00ba novembre 1989 con ai comandi Puga\u010d\u00ebv, un aereo effettua il primo appontaggio sulla portaerei \"Tbilisi\" (oggi \"Kuznecov\"). Dopo la conclusione della prova la macchina ricevette la denominazione ufficiale Su-33 e il consorzio di produzione a Komsomol'sk-na-Amure ne inizi\u00f2 la produzione di serie.\nSempre lo stesso anno fu presa la decisione sulla partecipazione di aerei dell'OKB Suchoj al Salone internazionale dell'aeronautica e dello spazio di Parigi-Le Bourget e sulla preparazione di uno speciale programma di dimostrazione.\nIl 28 aprile Puga\u010d\u00ebv effettua per la prima volta una \"frenata aerodinamica con uscita al massimo angolo d'attacco\" (Cobra di Puga\u010d\u00ebv) di fronte agli specialisti dell'aeroporto \u017dukovskij, e viene inserita in qualit\u00e0 di elemento a parte nel programma dimostrativo del Su-27 a Le Bourget.\nPer il coraggio e l'eroismo, dimostrati nella messa a punto del Su-27, nel 1989 Viktor Puga\u010d\u00ebv fu insignito del titolo Eroe dell'Unione Sovietica; decorato con l'Ordine di Lenin, lo \"Znak po\u010d\u00ebta\" (Distintivo d'Onore), III grado per meriti verso la Patria (1999) e Benemerito pilota collaudatore dell'URSS (1991).\nVive e lavora nella citt\u00e0 di \u017dukovskij, oblast' di Mosca.\nPrimati mondiali.\nPuga\u010d\u00ebv ha fatto registrare, dalla F\u00e9d\u00e9ration A\u00e9ronautique Internationale, 13 primati mondiali."}
{"id": "1723100", "revid": "767487", "url": "https://it.wikipedia.org/wiki?curid=1723100", "title": "Green Belt Movement", "text": "La Green Belt Movement \u00e8 un'organizzazione non governativa creata dalla biologa e attivista keniota Wangari Maathai nel 1977 e formata da donne provenienti da aree rurali.\nLe donne coinvolte vennero incoraggiate dalla stessa biologa a piantare alberi di origine indigene, alberi da frutto e piccoli arbusti. A partire dalla fondazione, l'organizzazione ha piantato e favorito la crescita di pi\u00f9 di 45 milioni di alberi.\nIl movimento \u00e8 stato d'ispirazione al movimento Plant for the Planet."}
{"id": "1723102", "revid": "2153076", "url": "https://it.wikipedia.org/wiki?curid=1723102", "title": "Black Suits Comin' (Nod Ya Head)", "text": "Black Suits Comin' (Nod Ya Head) \u00e8 un singolo del rapper statunitense Will Smith, pubblicato l'11 giugno 2002 come primo estratto dal terzo album in studio \"Born to Reign\".\nDescrizione.\nIl singolo \u00e8 la colonna sonora del film Men in Black II, in cui Smith \u00e8 anche protagonista."}
{"id": "1723103", "revid": "599013", "url": "https://it.wikipedia.org/wiki?curid=1723103", "title": "Porphyrio paepae", "text": "Il pollo sultano delle Marchesi (Porphyrio paepae) \u00e8 una specie estinta di pollo sultano.\nStoria.\nPotrebbe essere sopravvissuto fino al 1900 c. Nell'angolo in basso a destra del dipinto di Paul Gauguin \"Le Sorcier d'Hiva Oa ou le Marquisien \u00e0 la cape rouge\", del 1902, \u00e8 presente un uccello che nella fisionomia ricorda la descrizione di \"P. paepae\" fatta dai nativi."}
{"id": "1723108", "revid": "484362", "url": "https://it.wikipedia.org/wiki?curid=1723108", "title": "Birmana", "text": ""}
{"id": "1723112", "revid": "88740", "url": "https://it.wikipedia.org/wiki?curid=1723112", "title": "Louis Marie Turreau", "text": "\u00c8 famoso per avere organizzato le Colonne infernali durante le Guerre di Vandea, che hanno massacrato decine di migliaia di vandeani ed hanno devastato il loro paese. Prosegu\u00ec in seguito una carriera di alto funzionario, diventando ambasciatore negli Stati Uniti, quindi barone dell'impero.\nLe origini e i primi incarichi militari.\nIl padre di Louis-Marie Turreau era procuratore fiscale delle acque e foreste della contea di \u00c9vreux, e successivamente divenne sindaco della citt\u00e0. Questa situazione garant\u00ec a Turreau alcuni privilegi, anche se non erano nobili. Louis Marie Turreau \u00e8 un rivoluzionario entusiasta fin dal 1789. Come molti borghesi dell'epoca approfitta della rivoluzione per farsi eleggere sindaco di Aviron, e compra alcuni beni ecclesiastici (fra cui l'abbazia di Conches).\nPrima della rivoluzione, non ha mai svolto una reale attivit\u00e0 militare: faceva parte delle guardie del corpo del conte di Artois, ma \u00e8 stato arruolato solo come riservista.\nDopo il 1789 si arruola nella guardia nazionale di Conches, e ne diventa il comandante nel luglio 1792. A settembre, si fa eleggere capitano di un reggimento di volontari dell'Eure, e parte per combattere alle frontiere del Nord. A novembre viene promosso colonnello, e integrato nell'esercito di Moselle.\nNel giugno 1793, viene integrato nell'esercito delle coste di La Rochelle, fino all'8 ottobre ma l'incarico non lo soddisfa, infatti confida a un amico: \"Mescoler\u00f2 cielo e terra pur di non andare a Poitou. Questa specie di guerra non mi piace\". Combatte tuttavia due mesi in Vandea. In seguito \u00e8 nominato comandante dell'esercito dei Pirenei Orientali fino al 27 novembre, prima di essere nuovamente nominato comandante in capo dell'esercito dell'Ovest. Assume senza entusiasmo il suo ennesimo nuovo incarico il 29 dicembre, mentre gli ultimi elementi dell'Esercito cattolico e reale sono schiacciati da Kl\u00e9ber e Marceau a Savenay.\nLe colonne infernali.\nTurreau, visti gli insuccessi degli altri generali, pens\u00f2 a un piano per porre fine all'insurrezione vandeana. Crea quindi le Colonne infernali, che consistevano in 12 colonne militari che avrebbero dovuto percorrere il territorio insorto da est verso ovest uccidendo chiunque gli si opponesse senza guardare al sesso o all'et\u00e0 dei malcapitati, e bruciando ogni citt\u00e0 o villaggio avesse aiutato i vandeani. Il 21 gennaio 1794 Turreau diede avvio al progetto diramando quest'ordine ai suoi uomini:\n\u00ab\"Tutti i briganti che saranno trovati armi alla mano, o rei di averle prese, saranno passati a filo di baionetta. Si agir\u00e0 allo stesso modo con le donne, le ragazze e i bambini [...] Neppure le persone semplicemente sospette devono essere risparmiate. Tutti i villaggi, i borghi, le macchie e tutto quanto pu\u00f2 essere bruciato sar\u00e0 dato alle fiamme.\"\u00bb\nLe colonne infernali terminarono in seguito all'arresto di Robespierre. La Convenzione Nazionale realizz\u00f2 infatti che per risolvere il problema la violenza era inefficace, quindi decise di cambiare politica mettendo agli arresti tutti i fautori del massacro. Il 28 settembre 1794 anche Turreau viene arrestato scontando un anno in prigione, durante il quale scrive le sue memorie sulla guerra di Vandea.\nVerr\u00e0 poi liberato il 19 dicembre 1795, perch\u00e9 i giudici stabiliscono che la sua colpa \u00e8 relativa dal momento che si era limitato a eseguire degli ordini.\nDal 1803 al 1811, \u00e8 ambasciatore negli Stati Uniti, quindi comandante di svariati accampamenti militari.\nNel 1814, si sottopone al giudizio di Luigi XVIII e durante i Cento Giorni, pubblica la \"M\u00e9moire contre le retour \u00e9ph\u00e9m\u00e8re des hommes \u00e0 privil\u00e8ges\", tuttavia non viene punito per i massacri compiuti e due anni dopo muore dopo essersi ritirato nelle sue propriet\u00e0."}
{"id": "1723118", "revid": "1571097", "url": "https://it.wikipedia.org/wiki?curid=1723118", "title": "Switch (singolo)", "text": "Switch \u00e8 un singolo del rapper statunitense Will Smith, pubblicato il 15 febbraio 2005 come primo estratto dal quarto album in studio \"Lost and Found\"."}
{"id": "1723120", "revid": "1347902", "url": "https://it.wikipedia.org/wiki?curid=1723120", "title": "Krechet", "text": "La Krechet () \u00e8 una tuta spaziale progettata nel 1967 in occasione di una prevista missione lunare da parte dell'Unione Sovietica. Realizzata da NPP Zvezda, non fu mai utilizzata poich\u00e9 la riuscita del programma Apollo statunitense fece cancellare il progetto.\nCaratteristiche.\nLa tuta Krechet aveva un peso di 90 kg ed un'autonomia di 10 ore. La sua vita complessiva era per\u00f2 fissata ad un limite di 48 ore d'uso.\nA differenza della precedente SK-1, la tuta spaziale Krechet era semirigida, con un busto in lega di alluminio ed articolazioni mobili. L'innovazione introdotta fece quindi da precursore per lo sviluppo di tutti i successivi modelli, sia russi che statunitensi.\nLa tuta elimin\u00f2 la cerniera lampo per le chiusure ed introdusse un sistema di vestizione alternativo; per indossare la tuta l'astronauta entrava dall'apertura che si formava sulla schiena quando il \"backpack\" era aperto. La parte posteriore veniva poi chiusa ermeticamente.\nTra le varie innovazioni vi erano inoltre un pannello di controllo estraibile e ripiegabile montato sul petto, un sistema di raffreddamento interno simile a quello attuale e un sistema di tre visiere per la protezione dai raggi solari."}
{"id": "1723124", "revid": "287204", "url": "https://it.wikipedia.org/wiki?curid=1723124", "title": "Villa Natalia", "text": "Villa Natalia si trova in via Bolognese a Firenze, poco prima della localit\u00e0 La Pietra.\nStoria e descrizione.\nLa villa dall'aspetto imponente risale al XIX secolo: oggi appartiene alla New York University, assieme alla vicina villa La Pietra, a villa Colletta e a villa Sassetti. Oggi in villa Natalia si tiene una parte della didattica universitaria (il resto si svolge a villa Colletta), mentre villa La Pietra \u00e8 usata per gli uffici centrali e la rappresentanza e villa Sassetti come centro congressi.\nA cavallo degli anni '60 e '70 del XX secolo, la villa fu la sede prestigiosa della formazione commerciale italiana della Olivetti.\nLa villa si affaccia su via Bolognese e ne segue con la parete posteriore l'andamento leggermente ricurvo. I fronti esterni, scanditi da cornici marcapiano, presentano numerose decorazioni: bugnato rustico al piano seminterrato e bugnato liscio al pian terreno; finestre a distanze regolari con archi a tutto sesto tamponati; le parture della mansarda sono inserite tra fregi con stucchi. \nDal lato opposto alla strada, dove l'edificio mostra l'avancorpo centrale e le due ali laterali, esiste un giardino all'italiana con statue vasi e fontane. "}
{"id": "1723125", "revid": "409613", "url": "https://it.wikipedia.org/wiki?curid=1723125", "title": "Piante epifite", "text": "Le piante epifite sono tutte quelle specie di piante che vivono su altre piante, di solito usate come semplice sostegno e non per procurarsi il nutrimento, come ad esempio felci, muschi, licheni o altri organismi sessili che non crescono sul terreno ma vivono prevalentemente sui tronchi o sui rami degli alberi, soprattutto nelle foreste tropicali e subtropicali. Vengono anche chiamate \n\"piante aeree\".\nHabitat.\nNelle foreste tropicali la vegetazione \u00e8 talmente fitta che impedisce alla luce solare di raggiungerne gli strati pi\u00f9 bassi, che restano perennemente in ombra. Gli alberi tendono a svilupparsi molto in altezza onde permettere al fogliame di ricevere la necessaria quantit\u00e0 di luce e le epifite sfruttano tale opportunit\u00e0 per raggiungere lo stesso scopo. \nUtilizzano i tronchi altissimi o i rami delle piante ospiti come sostegno al quale si ancorano mediante radici adesive o aggrappanti, creando all'interno di un ecosistema cos\u00ec ombreggiato un \"habitat sopraelevato\" molto particolare, ma sufficientemente illuminato per lo svolgimento del loro ciclo vitale.\nQuasi tutte, anche se con modalit\u00e0 differenti, sono in grado di assorbire e conservare l'acqua piovana.\nOrigine.\nL'origine delle piante epifite \u00e8 da attribuirsi allo sviluppo di piante all'inizio collegate al terreno, per esempio le Bromeliacee, che vivevano negli ambienti aridi e assolati degli altopiani andini. Queste producevano una quantit\u00e0 enorme di imponderabili semi, dotati di un apparato che ne favoriva la dispersione tramite il vento. Una volta scaraventati dal vento in un ambiente pluviale, questi germogliavano. Le piante nate al suolo morivano per la mancanza di luce e quelle nate sui rami pi\u00f9 alti non potevano allungare le proprie radici per arrivare al suolo. L'unica soluzione era l'epifitismo grazie alla loro capacit\u00e0 di assorbire i nutrienti dall'aria (pioggia, rugiada, nebbia). Questi nutrienti vengono risucchiati tramite tanti tricomi assorbenti presenti sull'epitelio delle foglie.\nEcologia.\nNella maggioranza dei casi le epifite non sono piante parassite in quanto riescono autonomamente ad assorbire l'acqua e i sali minerali attraverso la superficie delle foglie o tramite le radici aeree che utilizzano anche per ancorarsi al loro sostegno. \u00c8 il caso, ad esempio, dei muschi e dei licheni o delle comunit\u00e0 epifite che popolano le praterie di \"Posidonia oceanica\". \nAlcune orchidee epifite trattengono l'acqua e le sostanze nutritive nei loro fusti, altre ricavano il nutrimento dalle radici aeree rivestite da una specifica sostanza assorbente.\nAlcune Bromeliacee sono dotate di foglie particolarmente robuste, disposte in modo tale da formare una specie di contenitore in cui si raccoglie l'acqua piovana; altre hanno foglie ricoperte da peli appiattiti che, aprendosi, consentono l'assorbimento dell'umidit\u00e0 dall'aria e, chiudendosi, ne evitano l'evaporazione durante i periodi di siccit\u00e0.\nAltre volte, invece, si hanno veri e propri casi di parassitismo, come per esempio nel caso del vischio, che perfora con esoenzimi la corteccia dell'albero su cui vive e sottrae nutrimento alla pianta con i suoi austori. \nUsi.\nLe epifite vengono spesso utilizzate come bioindicatori o bioaccumulatori in quanto sono indipendenti dal substrato nell'accumulo di nutrienti; in particolare ci\u00f2 si verifica per briofite e licheni, che assumono acqua e altri elementi nutritivi direttamente dall'atmosfera."}
{"id": "1723126", "revid": "1571097", "url": "https://it.wikipedia.org/wiki?curid=1723126", "title": "Party Starter", "text": "Party Starter \u00e8 un singolo del rapper statunitense Will Smith, pubblicato il 2 agosto 2005 come secondo estratto dal quarto album in studio \"Lost and Found\"."}
{"id": "1723130", "revid": "1123126", "url": "https://it.wikipedia.org/wiki?curid=1723130", "title": "Lucien Bernard Lacoste", "text": "Biografia.\nNel 1923 entr\u00f2 nella Congregazione del Sacro Cuore di Ges\u00f9 di B\u00e9tharram e prosegu\u00ec i suoi studi filosofici e teologici a Nazaret e a Betlemme, dove venne ordinato sacerdote il 13 luglio 1930.\nIn quello stesso anno fu designato per la missione che la Congregazione aveva in Cina, nella provincia dello Yunnan. Dopo aver studiato la lingua cinese, fu mandato ad evangelizzare il popolo degli Shan al confine con la Birmania.\nIl 9 dicembre 1948 fu nominato vescovo di Dali; il 29 maggio 1949 ricevette la consacrazione episcopale a Kunming.\nEspulso dalla Cina nel 1952, nel 1954 raggiunse la Thailandia, ove il vicario apostolico di Bangkok gli affid\u00f2 l'evangelizzazione della regione settentrionale del paese, con capoluogo Chiang Mai.\nIl 17 novembre 1959 papa Pio XII eresse la prefettura apostolica di Chiang Mai, distaccandola dal vicariato apostolico di Bangkok e mons. Lacoste fu nominato amministratore apostolico. Il 18 dicembre 1965 la prefettura apostolica fu elevata a diocesi di Chiang Mai e affidata a mons. Lacoste, sempre in qualit\u00e0 di amministratore apostolico.\nIl 14 settembre 1975 mons. Lacoste cess\u00f2 nel suo incarico di amministratore apostolico e si ritir\u00f2, proseguendo la sua attivit\u00e0 come semplice missionario.\nGenealogia episcopale.\nLa genealogia episcopale \u00e8:"}
{"id": "1723141", "revid": "120105891", "url": "https://it.wikipedia.org/wiki?curid=1723141", "title": "Ailinglaplap", "text": "Ailinglaplap o Ailingapalap \u00e8 una municipalit\u00e0 delle Isole Marshall con 1.959 abitanti.\nLa municipalit\u00e0 \u00e8 costituita dall'omonimo atollo, costituito da 52 isolette (le principali sono: Airuk, Beran, Bikor, Buoj, Enewe, Ennak, Jabwan, Jeh, Kattiej, Mejajok, Mejil, Tobomaro e Woja), nella Catena delle Ralik, nell'Oceano Pacifico, a circa 152\u00a0km dall'atollo Jaluit, la terra emersa pi\u00f9 vicina.\nL'atollo \u00e8 costituito da una ampia laguna (750\u00a0km\u00b2). Le terre emerse, sono quasi a pelo d'acqua alzandosi di pochissimi metri sul livello del mare, nei punti pi\u00f9 alti. L'atollo \u00e8 circondato da reef.\nLa vegetazione dell'atollo \u00e8 costituita principalmente da palme da cocco.\nI quattro centri principali dell'atollo sono: Woja, sulla punta occidentale dell'atollo, Jeh, a nord, e Airok e Bouj a sud.\nL'ex presidente delle Marshall Kessai Note \u00e8 nato su quest'atollo il 7 agosto 1950.\nNome.\n\"Ailinglaplap\" si pu\u00f2 tradurre come \"l'atollo pi\u00f9 grande\", da \"aelon\", atollo, e \"laplap\", suffisso superlativo, perch\u00e9 le pi\u00f9 importanti legende del popolo delle Marshall sono nate da quest'atollo.\nLa municipalit\u00e0 \u00e8 stata chiamata in passato anche con i seguenti nomi:\nStoria.\nAilinglaplap fu scoperta il 15 dicembre 1792 dal capitano britannico Henry Bond, anche se la scoperta delle Ratak si deve allo spagnolo Alonso de Salazar nel 1526. L'isola segu\u00ec la sorte dell'arcipelago nel cadere prima in mano spagnola, poi tedesca (1885), giapponese (1914) e statunitense (1944)."}
{"id": "1723144", "revid": "287204", "url": "https://it.wikipedia.org/wiki?curid=1723144", "title": "Chaetophractus nationi", "text": "L'armadillo peloso andino (\"Calyptophractus nationi\") \u00e8 una specie di armadillo endemica della Bolivia (dipartimenti di Oruro, La Paz e Cochabamba), anche se alcuni autori ne estendono l'areale al Cile settentrionale (Nowark, 1991) e al Per\u00f9 sud-orientale (Pacheco &amp; al., 1995).\nIn virt\u00f9 del \"range\" di ritrovamento ristretto, la specie \u00e8 classificata dall'IUCN come \"vulnerabile\".\nSi tratta di un animale lungo una trentina di centimetri, dal corpo appiattito e coperto da una quindicina di bande cornee: la corazza (che ricopre anche la coda sotto forma di anelli, la parte superiore della testa e la parte delle zampe rivolta verso l'esterno) \u00e8 di colore biancastro, che tende al grigio scuro man mano che si procede verso la parte posteriore del corpo. Bianchi sono anche i radi peli che crescono sulla corazza, cos\u00ec come quelli molto pi\u00f9 folti) che ricoprono le parti nude dell'animale. La pelle \u00e8 rosata."}
{"id": "1723146", "revid": "1543377", "url": "https://it.wikipedia.org/wiki?curid=1723146", "title": "Karjalan kunnailla", "text": "Karjalan kunnailla \u00e8 una canzone, il cui testo \u00e8 stato composto da Valter Juva nel 1902. La musica \u00e8 presa da un'antica canzone popolare finlandese.\nQuesta canzone \u00e8 stata cantata da Anna Mutanen, Linda Lampenius, Eugen Malmsten, Cantores Minores, Ylioppilaskunnan Laulajat, Lauri Laine, Georg Ots, Joensuun Mieslaulajat, Martti Talvela e dagli Ensiferum, i quali hanno composto un medley (\"Finnish Medley\") di canzoni popolari finlandesi."}
{"id": "1723158", "revid": "287204", "url": "https://it.wikipedia.org/wiki?curid=1723158", "title": "Trilla (album)", "text": "Trilla \u00e8 il secondo album del rapper statunitense Rick Ross, pubblicato l'11 marzo 2008 sotto le case discografiche \"Def Jam Recordings\" e \"Slip-N-Slide Records\".\nInformazioni.\nNella prima settimana di debutto l'album ha raggiunto la posizione n.1 nella classifica \"Billboard 200\", vendendo 198,375 copie e superando Ego Trippin\" di Snoop Dogg e \"\"The Elephant in the Room\" di Fat Joe, usciti la stessa settimana. Nella seconda settimana \u00e8 sceso alla posizione n.3, con 90,344 copie vendute. Durante la terza settimana ha venduto 51,447 copie, per un totale di 340,747 copie. \"Trilla\" \u00e8 rimasto in Top 10 per ben sei settimane ed \u00e8 stato certificato disco d'oro.\nProduzioni e singoli.\nL'album contiene i featuring di molti importanti artisti, quali R. Kelly, Jay-Z, Mannie Fresh, Nelly, T-Pain, Trey Songz, Young Jeezy, Lil' Wayne e Trick Daddy. Le produzioni principali sono quelle di J. R. Rotem, The Runners, Mannie Fresh, DJ Toomp e J.U.S.T.I.C.E. League.\nIl primo singolo estratto \u00e8 \"Speedin'\", in collaborazione con R. Kelly e prodotto dai The Runners. Il secondo \u00e8 \"The Boss\", in collaborazione con T-Pain e prodotto da J. R. Rotem; il terzo \u00e8 \"Here I Am\" con Nelly e Avery Storm. Il brano \"Street Money\"\", in collaborazione con Flo Rida, era stato scelto originariamente come secondo singolo, ma non \u00e8 stato incluso nell'album.\nCampionamenti.\nAll I Have In This World (Japanese Denim)\nThe Boss\nSpeedin\nHere I Am\nMaybach Music"}
{"id": "1723161", "revid": "293377", "url": "https://it.wikipedia.org/wiki?curid=1723161", "title": "Appalachiosaurus montgomeriensis", "text": "L'appalachiosauro (Appalachiosaurus montgomeriensis) \u00e8 un dinosauro carnivoro appartenente al gruppo dei tirannosauri, vissuto nel Cretaceo superiore (Campaniano, circa 77 milioni di anni fa). I suoi resti sono stati rinvenuti in Alabama (USA).\nDescrizione.\nCome tutti i teropodi, l'appalachiosauro era bipede; si muoveva sulle lunghe e robuste zampe posteriori, mentre quelle anteriori dovevano essere ridotte a semplici moncherini. Il cranio era grande e robusto, dotato di ampie \"finestre\", e le fauci erano armate di lunghi denti seghettati. \u00c8 stato rinvenuto solo uno scheletro di un esemplare giovane, che in vita doveva essere lungo circa 7,5 metri e pesante poco pi\u00f9 di 800 chilogrammi. Gli esemplari adulti erano probabilmente molto pi\u00f9 grandi. L'appalachiosauro \u00e8 notevole per essere il teropode pi\u00f9 conosciuto proveniente dalla parte orientale del Nordamerica, anche se non il pi\u00f9 famoso storicamente (si veda \"Dryptosaurus\").\nDenominazione.\nIl nome di questo dinosauro deriva dalla regione degli Stati Uniti orientali nota come Appalachia, che ha dato il nome anche all'antico continente isola sul quale l'appalachiosauro viveva. Entrambe queste regioni, comunque, traggono il nome dai Monti Appalachi. Il nome specifico (\"A. montgomeriensis\") deriva dalla contea di Montgomery, in Alabama, dove sono stati ritrovati i fossili. La descrizione dei resti \u00e8 avvenuta nel 2005 ad opera di Thomas Carr, Thomas Williamson e David Schwimmer.\nFossili.\nL'appalachiosauro \u00e8 conosciuto a partire da resti fossili parziali, che includono un cranio incompleto e parti della mandibola, cos\u00ec come alcune vertebre, parti della pelvi e gran parte delle zampe posteriori. Vi sono alcune suture craniche tra le ossa del teschio, ad indicare che l'animale non era un adulto. L'esemplare, bench\u00e9 leggermente danneggiato, rivela alcune caratteristiche uniche: gli artigli dei piedi mostrano un'insolita estensione sulla parte pi\u00f9 vicina al corpo, e una fila di sei basse carene percorre la sommit\u00e0 del cranio, simile a quella dell'asiatico \"Alioramus\". In ogni caso, molti tirannosauri mostrano un'ornamentazione di vario tipo nella parte superiore del muso. L'appalachiosauro, per queste caratteristiche, differisce notevolmente da un altro tirannosauro primitivo vissuto nel Nordamerica orientale, \"Dryptosaurus\".\nPossibile patologia.\nDue vertebre della coda sono state rinvenute fuse insieme, forse come risultato di una nuova crescita ossea in seguito a qualche tipo di ferita.\nAnalisi filogenetiche.\nI fossili dell'appalachiosauro sono abbastanza completi da poter essere usati nelle analisi filogenetiche usate in cladistica. La prima fu effettuata quando ancora l'animale non era stato descritto ufficialmente, e poneva l'appalachiosauro tra i membri della sottofamiglia degli albertosaurini (Albertosaurinae), che comprende anche \"Albertosaurus\" e \"Gorgosaurus\" (Holtz, 2004). La descrizione originale del 2005 includeva un'analisi cladistica che invece considerava la nuova forma come un tirannosauroide basale (insieme con \"Alioramus\", \"Alectrosaurus\" ed \"Eotyrannus\"), al di fuori della famiglia dei tirannosauridi (Carr \"et al.\", 2005). In ogni caso, all'epoca di questa classificazione non erano ancora stati descritti tirannosauri primitivi come \"Dilong\" e \"Guanlong\"; queste esclusioni potrebbero essere significative riguardo alla filogenia dell'intero gruppo, ma ad oggi nessuna analisi contenente tutte le forme note di tirannosauroidi \u00e8 stata pubblicata."}
{"id": "1723163", "revid": "401052", "url": "https://it.wikipedia.org/wiki?curid=1723163", "title": "Doberlug-Kirchhain", "text": "Doberlug-Kirchhain, in lusaziano inferiore \"Dobrjo\u0142ug-G\u00f3stkow\", \u00e8 una citt\u00e0 di del Brandeburgo, in Germania.\nAppartiene al circondario dell'Elba-Elster.\nStoria.\nUn documento scritto nel 1005 menziona il paese (\"Dobraluh\") per la prima volta.\nNel 2003 vennero aggregati alla citt\u00e0 di Doberlug-Kirchhain i soppressi comuni di Arenzhain, Lugau e Trebbus.\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons.."}
{"id": "1723164", "revid": "767487", "url": "https://it.wikipedia.org/wiki?curid=1723164", "title": "Chaetophractus vellerosus", "text": "L'armadillo peloso urlatore (\"Chaetophractus vellerosus\") \u00e8 una specie di armadillo diffusa con due sottospecie (\"C. vellerosus vellerosus\" e \"C. vellerosus pannosus\") in Argentina, Cile, Bolivia e Paraguay.\nSi adatta a qualsiasi tipo di ambiente, purch\u00e9 non eccessivamente umido: lo possiamo perci\u00f2 trovare nelle foreste secche tropicali e subtropicali, nelle praterie sia erbose che cespugliose, nelle aree desertiche, nei campi coltivati.\nSi tratta di un animale lungo circa 25 cm, dalla forma tozza ed appiattita, dal corpo ricoperto da una ventina di bande cornee grigio-nerastre: anche la parte superiore della testa, la parte delle zampe esposta verso l'esterno e la coda (sotto forma di anelli) sono corazzate. Le piastre che compongono la corazza sono di colore nerastro, presentano la superficie ruvida e sono sorprendentemente simili visivamente alle scaglie dei coccodrilli.\nLa pelle \u00e8 anch'essa nerastra e ricoperta da una rada peluria di un colore che pu\u00f2 variare dal nero al bruno-rossiccio. Il pelo \u00e8 pi\u00f9 folto sul ventre e si trova anche sul carapace.\nDeve l'aggettivo \"urlatore\" all'abitudine di emettere acuti squittii quando \u00e8 spaventato."}
{"id": "1723165", "revid": "22356", "url": "https://it.wikipedia.org/wiki?curid=1723165", "title": "Appalachiosaurus", "text": ""}
{"id": "1723166", "revid": "1442080", "url": "https://it.wikipedia.org/wiki?curid=1723166", "title": "Paolo Bargiggia", "text": "Biografia.\nLaureato in scienze politiche all'Universit\u00e0 degli Studi di Pavia, nel 1986, collabora per un anno con il quotidiano locale \"\u00ab\"La Provincia Pavese\u00bb. Nel 1989 approda come collaboratore alla redazione milanese del \u00abCorriere dello Sport - Stadio\u00bb, occupandosi di calciomercato relativo alla Serie B e alla Serie C; quindi, nel 1992, diviene giornalista professionista e si occupa quasi subito di fantacalcio, principalmente delle squadre milanesi, e di calciomercato.\nNel 1994 approda alla redazione Sport Mediaset, dove continua a occuparsi di calcio come inviato, curatore e conduttore di trasmissioni sportive, e di speciali sul calciomercato; poi, nel 2006, gli viene affidata la conduzione di \"Domenica Stadio\", trasmissione in onda su Italia 1 che si occupa delle interviste dagli spogliatoi a conclusione delle partite di Serie A.\nDal mese di settembre 2009 conduce sul digitale terrestre di Mediaset Premium \"Pressing Champions League\", e il settimanale dell'Europa League su Rete 4; sempre su Mediaset Premium, dal 14 maggio 2012 partecipa alla trasmissione \"Calciomercato\" come esperto di mercato.\nVicino al movimento di matrice neofascista CasaPound, dal 5 settembre 2017 all'11 settembre 2018 collabora con Il Primato Nazionale, testata di riferimento del movimento, occupandosi della rubrica calcistica in Rete \"Il marted\u00ec di Bargiggia\" e di quella cartacea \"A gamba tesa\".\nControversie.\nPosizione su \"rom\" e questione omosessuale.\nNel 2015, in un tweet, a seguito dei confronti nel paese sul tema immigrazione e diritti omosessuali, dichiara che intende bloccare quelli che classifica come \u00abfan di zingari, cultura gay\u00bb. \nTweet contro i tifosi \u00abcontro\u00bb.\nNel 2017, in risposta ai tifosi contenti della sconfitta della Juventus, parla di \u00abpopolo bue che merita la sottomissione\u00bb. \nTweet accusato di razzismo.\nNel 2018 pubblica un tweet in cui classifica gli abitanti della Croazia come identitari, fieri e sovranisti, contrapponendoli alla Francia, definita un crogiolo di razze e religioni.\nA seguito di questo ulteriore episodio, Tgcom24.it e Sportmediaset.it, con una nota, affermano di dissociarsi \u00abfermamente dalle affermazioni dal tenore e dal contenuto razzista pubblicate da Paolo Bargiggia sul suo account personale di Twitter, in particolare quelle legate alla finale mondiale tra Francia e Croazia\u00bb.\nItalia agli Europei 2020.\nViene preso in giro sui social a seguito della vittoria dell'Italia agli Europei e del suo \"post\" inneggiante alla medesima per sue dichiarazioni precedenti:"}
{"id": "1723167", "revid": "125964025", "url": "https://it.wikipedia.org/wiki?curid=1723167", "title": "Villa Sassetti", "text": "Villa Sassetti si trova in via Bolognese a Firenze, in localit\u00e0 La Pietra.\nStoria.\nL'edificio originario risale alla fine del Trecento, quando apparteneva alla famiglia Maginghi (o Macini), e si chiamava \"Il Palagio\". Nel 1460 fu acquistata da Francesco Sassetti e da allora prese la denominazione attuale. I Sassetti erano una famiglia di banchieri affiliati ai Medici che sul finire del Quattrocento visse il suo periodo di maggiore splendore.\nNel 1546 venne acquistata dai Capponi, entrando definitivamente nell'orbita della vicina villa La Pietra, della stessa famiglia. Il restauro intrapreso in quegli anni dovette seguire lo stesso stile del principale palazzo cittadino della famiglia all'epoca, il palazzo di Gino Capponi nell'attuale via Gino Capponi. Gli interventi seicenteschi, secondo il Carocci, furono eseguiti dagli stessi architetti del palazzo Capponi, ovvero Ferdinando Ruggieri (anche se all'epoca era molto giovane) e Carlo Fontana.\nNell'Ottocento venne di nuovo venduta e pass\u00f2 alcune volte di mano (ai Lamporecchi, agli Jandelli), fino a essere acquistata dagli Acton, per la sua prossimit\u00e0 a villa La Pietra, la loro residenza principale. L'Acton, agli inizi del Novecento aggiunse il corpo di fabbrica verso villa La Pietra, con una loggetta panoramica verso la villa stessa. Con l'eredit\u00e0 di Sir Harold Acton pervenne alla New York University, che la possiede tutt'oggi e l'ha ristrutturata per usarla come centro congressi.\nArchitettura.\nLa residenza, che si trova a fianco dell'ingresso monumentale di villa La Pietra, lungo il viale di cipressi, \u00e8 composta da pi\u00f9 corpi di fabbrica aggiunto in periodi diversi. La parte pi\u00f9 antica \u00e8 quella addossata a via Bolognese, col prospetto sud che si apre su un giardino e che \u00e8 abbellito da alcune finestre inginocchiate. Una loggetta al primo piano, con colonnine in pietra e mensole lignee, movimenta la facciata sud. \nIl corpo di fabbrica novecentesco degli Acton \u00e8 situato invece verso est, di forma cubica e ingentilito da una loggetta con tre arcate su due colonne in pietra serena, con fantasiosi capitelli. Davanti ad esso si trova un piccolo giardino all'italiana con una fontana e statue in terracotta. \nUn altro edificio verso sud era destinato a scuderia e alle abitazioni di servizio."}
{"id": "1723178", "revid": "401052", "url": "https://it.wikipedia.org/wiki?curid=1723178", "title": "Elsterwerda", "text": "Elsterwerda \u00e8 una citt\u00e0 di abitanti del Brandeburgo, in Germania.\nAppartiene al circondario dell'Elba-Elster.\nGeografia fisica.\nNel territorio comunale di Elsterwerda la Pulsnitz sfocia nella Schwarze Elster.\nStoria.\nIl 20 settembre 1993 venne annesso alla citt\u00e0 di Elsterwerda il comune di Kraupa.\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons.."}
{"id": "1723185", "revid": "26630", "url": "https://it.wikipedia.org/wiki?curid=1723185", "title": "Ferves Ranger", "text": "La Ferves Ranger \u00e8 una piccola autovettura fuoristrada - spiaggina, prodotta dalla carrozzeria torinese Ferves (acronimo di Ferrari veicoli speciali), dal 1966 al 1971.\nVenne presentata al salone dell'automobile di Torino del 1966, come vettura per il tempo libero e per il lavoro, negli allestimenti \"Normale\" e \"Cargo\".\nCaratteristiche.\nVettura scoperta a quattro posti, dotata di uno specifico telaio in profilati di acciaio a sezione rettangolare, cui sono fissati i pannelli rivettati che costituiscono la compatta carrozzeria in lamiera di acciaio. Il parabrezza \u00e8 abbattibile verso l'avanti come le classiche Jeep e poteva essere ordinata con la dotazione opzionale di una capote in tela, sorretta da centine smontabili.\nRealizzata su meccanica Fiat, utilizza le sospensioni e i freni della \"600D\", i semiassi anteriori della Autobianchi Primula, mentre il propulsore e la scatola dello sterzo sono derivati dalla \"500 F\".\nDal d\u00e9pliant originale, la versione 4x2 risulta progettata dall'ing. Ferrari, lo stesso della Samas Yeti, per uso fuoristradistico ed agricolo.\nIl motore, situato posteriormente, \u00e8 un bicilindrico in linea raffreddato ad aria con una cilindrata di 499,5 cm\u00b3, con albero a camme laterale. La potenza, inalterata rispetto al propulsore di serie Fiat, \u00e8 di 18 CV con una coppia motrice di 3,1 kgm a 3.000 giri/minuto.\nLa trazione \u00e8 posteriore, nel caso del \"Ranger 4X2\", e integrale, inseribile manualmente, nel modello \"Ranger 4X4\", introdotto nel 1968; entrambi i modelli hanno il cambio, in blocco, a quattro marce ad innesto rapido, pi\u00f9 una prima ridotta e il differenziale posteriore bloccabile manualmente.\nI freni sono a tamburo, con freno a mano indipendente sulle ruote posteriori, a comando meccanico. Le sospensioni sono indipendenti con molle elicoidali a bracci triangolari, per quelle anteriori, e obliqui per quelle posteriori, pneumatici Semperit 165-12.\nLa versione a quattro ruote motrici differisce dalla \"4x2\" per un interasse aumentato a 1,55 m ed una lunghezza complessiva aumentata a 2,83\u00a0m.\nLa velocit\u00e0 massima \u00e8 di appena 70-80 km/h.\nLa \"Ranger\" venne anche prodotta in una versione da lavoro, denominata \"Cargo\", con la possibilit\u00e0 di caricare fino a 300 kg di portata utile.\nIl 16 agosto 2019 \u00e8 stato battuto all'asta un esemplare giallo per 196.000 dollari."}
{"id": "1723187", "revid": "44735", "url": "https://it.wikipedia.org/wiki?curid=1723187", "title": "In The Attic", "text": ""}
{"id": "1723190", "revid": "110157", "url": "https://it.wikipedia.org/wiki?curid=1723190", "title": "Museo archivio Giuseppe Mengoni", "text": "Il Museo archivio \"Giuseppe Mengoni\" \u00e8 un museo d'architettura presente nel comune di Fontanelice, che ha sede nell'ex sede del Comune in Piazza Roma, nel centro storico di Fontanelice, costituito dall'archivio dell'architetto Giuseppe Mengoni.\nStoria.\nL'archivio-museo, nato da una donazione di Carlo Basile, erede dell'architetto fontanese, \u00e8 stato inaugurato nel 2002 dopo l'inventariazione e catalogazione del materiale, promossa dalla provincia di Bologna, dall'Istituto per i beni artistici culturali naturali della Regione Emilia-Romagna e dal comune di Fontanelice. \nDescrizione.\nL'archivio raccoglie oltre millesettecento documenti progettuali prodotti dallo studio milanese dell'architetto fontanese Giuseppe Mengoni: la parte pi\u00f9 consistente \u00e8 costituita da materiale di progetto, documentazione fotografica, cartografica e scritta, prodotta e utilizzata per la costruzione della Galleria Vittorio Emanuele II a Milano e la sistemazione delle aree circostanti. Tale documentazione si sviluppa dai primi disegni per il concorso bandito dal comune di Milano nel 1861 (\"Sistemazione di piazza del Duomo e vie adiacenti\"), fino agli esecutivi e ai particolari al vero, destinati alle varie ditte esecutrici dei lavori della galleria. Sono presenti inoltre, in quantitativi pi\u00f9 limitati, elaborati relativi ad interventi progettati e in parte realizzati a Bologna (Palazzo Poggi Cavazza, il palazzo di residenza della Cassa di Risparmio in Bologna, Porta Saragozza, la stazione di Bologna Centrale e l'ipotesi per il completamento della facciata di San Petronio) accanto alla proposta per il \"Piano per Roma\" e a parte dei disegni realizzati dall'architetto durante il periodo in cui frequent\u00f2 l'Accademia delle belle arti di Bologna.\nL'archivio svolge anche la funzione di centro di studi per l'architettura e promuove le annuali \"giornate di studi mengoniani\" e attivit\u00e0 di studio e didattica nelle scuole. Si propone inoltre come centro di documentazione del territorio del Santerno, occupandosi delle espressioni naturali e costruite che qualificano e caratterizzano questo ambiente.\nStoria.\nL'archivio museo, nato da una donazione di Carlo Basile, erede dell'architetto fontanese, \u00e8 stato inaugurato nel 2002 dopo l'inventariazione e catalogazione del materiale, promossa dalla Provincia di Bologna, dall'Istituto per i beni artistici culturali naturali della Regione Emilia-Romagna e dal Comune di Fontanelice. "}
{"id": "1723191", "revid": "648716", "url": "https://it.wikipedia.org/wiki?curid=1723191", "title": "Villa I Nespoli", "text": "Villa I Nespoli si trova nel comune di Fiesole, in provincia di Firenze. \u00c8 situata lungo la via Faentina in localit\u00e0 Pian del Mugnone, in una posizione amena circondata da un ampio bosco e rivolta verso la valle del Mugnone. In passato era accessibile anche da via Bolognese tramite via Viuccia, che attraversava un tratto di bosco e oggi \u00e8 ridotta a sentiero.\nStoria e descrizione.\nIl complesso risale alla prima met\u00e0 dell'Ottocento e venne costruito per la famiglia di antiquari Bellini, che ancora oggi la posseggono.\nL'edificio padronale, a forma di \"L\", \u00e8 unito ad alcune abitazioni di servizio, mentre sul lato della vallata si trova un lungo edificio destinato alle attivit\u00e0 agricole, il cui fronte \u00e8 decorato da tre statue in terracotta che raffigurano due granatieri e un asiatico."}
{"id": "1723192", "revid": "37056", "url": "https://it.wikipedia.org/wiki?curid=1723192", "title": "Italiota", "text": ""}
{"id": "1723194", "revid": "158913", "url": "https://it.wikipedia.org/wiki?curid=1723194", "title": "Luce nelle tenebre", "text": "Luce nelle tenebre \u00e8 un film del 1941, diretto da Mario Mattoli\nTrama.\nAlberto Serrani, ingegnere minerario, conosce le figlie di un medico,\nMarina, dolce e semplice, l'altra Clara torbida e frivola, della quale si innamora immediatamente.\nAlberto parte per raggiungere il luogo del suo lavoro, all'estero, per dirigere un'azienda mineraria, durante un sopralluogo \u00e8 vittima di un incidente e perde la vista, mentre la fidanzata Clara lo tradisce in Italia con un musicista, Sartori.\nAl ritorno in patria, l'ingegnere trova ad accoglierlo solo Marina che prende la parte della sorella fuggita con Sartori, lo assiste amorevolmente e lo sostiene nel momento del ricovero in ospedale, per l'intervento chirurgico agli occhi.\nL'operazione agli occhi avr\u00e0 esito positivo, Alberto scoprir\u00e0 la verit\u00e0 su Marina e la sposer\u00e0.\nProduzione.\nIl film fu girato negli stabilimenti del S.A.F.A. Palatino a Roma.\nDistribuzione.\nIl film fu distribuito nelle sale cinematografiche italiane il 12 luglio del 1941.\nI \"Film che parlano al vostro cuore\".\nCon questo film Mario Mattoli, inizi\u00f2 il ciclo dei \"Film che parlano al vostro cuore\", nei quali il dramma, la malinconia, le incomprensioni e il lieto fine saranno gli ingredienti pi\u00f9 comuni.\nRealizzata durante un periodo di piena guerra mondiale, in particolare durante l'ultima fase del regime, la tetralogia di Mario Mattoli comprendeva oltre a questo film anche \"Catene invisibili\" (1942), \"Labbra serrate\" (1942) e \"Stasera niente di nuovo\" (1942).\nModerna anche la centralit\u00e0 dei personaggi femminili che fino a quel momento non costituiva una prerogativa dei melodrammi dell'epoca.\nLa critica.\nGiuseppe Isani, sulle pagine di \"Cinema\", n\u00b0 128 del 25 ottobre 1941, scrive \"La Valli, finalmente in una parte che sembra tagliata apposta per lei, porta nella finzione scenica tanta passione, tanta delicata recitazione da meritarsi una lode a pieni voti...\""}
{"id": "1723195", "revid": "36426", "url": "https://it.wikipedia.org/wiki?curid=1723195", "title": "Villa i Nespoli", "text": ""}
{"id": "1723196", "revid": "122467101", "url": "https://it.wikipedia.org/wiki?curid=1723196", "title": "Edgaras Jankauskas", "text": ""}
{"id": "1723198", "revid": "110157", "url": "https://it.wikipedia.org/wiki?curid=1723198", "title": "Falkenberg (Berlino)", "text": "Falkenberg \u00e8 un quartiere di Berlino, appartenente al distretto di Lichtenberg."}
{"id": "1723206", "revid": "92723", "url": "https://it.wikipedia.org/wiki?curid=1723206", "title": "Chiesa di San Pietro (Maroggia)", "text": "La chiesa parrocchiale di San Pietro \u00e8 un edificio religioso che si trova nel comune di Maroggia, in Canton Ticino.\nStoria.\nLa costruzione viene citata per la prima volta in documenti storici risalenti al 1579, anche se gi\u00e0 nel 1640 viene completamente ricostruita. Scavi archeologici hanno evidenziato l'esistenza di fondamenta di un edificio molto pi\u00f9 antico, dell'VIII o IX secolo, allungata verso ovest nel corso dell'XI secolo ed affrescata nel XV secolo.\nDescrizione.\nLa chiesa si presenta con una pianta ad unica navata suddivisa in tre campate, sovrastata da una volta a lunetta. Ai lati si aprono alcune cappelle."}
{"id": "1723209", "revid": "124141875", "url": "https://it.wikipedia.org/wiki?curid=1723209", "title": "Vienna (disambigua)", "text": ""}
{"id": "1723221", "revid": "228568", "url": "https://it.wikipedia.org/wiki?curid=1723221", "title": "Farmaci digitalici", "text": ""}
{"id": "1723234", "revid": "123347843", "url": "https://it.wikipedia.org/wiki?curid=1723234", "title": "Ville di Firenze e provincia", "text": "Lista delle ville di Firenze e dei comuni nella provincia."}
{"id": "1723236", "revid": "4175", "url": "https://it.wikipedia.org/wiki?curid=1723236", "title": "Sei Nazioni 2009", "text": "Il Sei Nazioni 2009, torneo rugbistico tra le Nazionali di , , , , e , si svolse dal 7 febbraio al 21 marzo 2009 e fu vinto dall' con il Grande Slam, che mancava ai \"verdi\" dal 1948.\nPer la prima volta nella storia del torneo, sia nella denominazione attuale che nel vecchio Cinque Nazioni o Home Championship, un incontro si tenne di venerd\u00ec, - del 27 febbraio."}
{"id": "1723241", "revid": "15756", "url": "https://it.wikipedia.org/wiki?curid=1723241", "title": "Chaetophractus villosus", "text": "L'armadillo villoso maggiore (Chaetophractus villosus ()) \u00e8 una delle specie di armadillo pi\u00f9 grandi e numerosi del Sud America, abitando altitudini che vanno dal livello del mare fino a 1.300 metri, nella parte meridionale del Sud America, abitando praterie, foreste, savane e persino aree agricole e zone abitate di Bolivia, Paraguay, Argentina e Cile. \u00c8 uno scavatore esperto e trascorre la maggior parte del tempo sotto terra, realizzando tane sia temporanee che a lungo termine, a seconda della presenza di fonti di cibo nell'area. Questo armadillo \u00e8 in grado di utilizzare delle membrane appositamente evolutesi nel naso per estrarre ossigeno dalle particelle del terreno circostanti senza inalare il terreno stesso.\nGli armadilli villosi maggiori sono protetti dai predatori da una serie di sottili placche ossee lungo la testa e la schiena. Raggiungono la maturit\u00e0 sessuale intorno ai 9 mesi, ed in cattivit\u00e0 possono vivere anche oltre i 30 anni. Sebbene questo animale venga regolarmente cacciato per la sua carne e la sua corazza, o semplicemente ucciso perch\u00e9 considerato infestante dagli agricoltori, ha mostrato una straordinaria capacit\u00e0 di recupero e le popolazioni sembrano gestire bene questo sfruttamento. Attualmente non sono in atto pratiche di protezione per questo armadillo, sebbene diverse popolazioni vivano in molte aree protette. Questa specie di armadillo \u00e8 uno dei migliori animale da ricerca in circolazione, grazie alla sua adattabilit\u00e0 alle impostazioni di laboratorio e alla relativa resistenza in situazioni di stress. Questi animali non temono l'uomo: \u00e8 solito entrare nottetempo nelle case di periferia attratto dall'odore del cibo per cani o per gatti, e spesso \u00e8 il ticchettio delle grosse unghie anteriori sul pavimento a tradire la sua presenza.\nDescrizione.\nL'armadillo villoso maggiore \u00e8 la specie di armadillo pi\u00f9 abbondante in Argentina. La testa ed il corpo dell'animale sono coperti da placche ossee protettive, la cui piastra cranica \u00e8 la pi\u00f9 prominente. Lungo la schiena, l'animale \u00e8 ricoperto da 18 bande flessibili che circondano il busto consentendo una certa flessibilit\u00e0 a questa armatura altrimenti rigida. La parte inferiore dell'animale \u00e8 densamente ricoperta di peli, da cui prende il suo nome comune. I lunghi peli ispidi sporgono anche attraverso le pliche delle bande ossee, rendendo questo armadillo molto pi\u00f9 peloso di altre specie affini. La colorazione della corazza va dal dorato al grigio scuro, mentre la pelle sottostante \u00e8 solitamente grigio-nerastra e ricoperta da peli biancastri o bruni. Un esemplare medio pu\u00f2 raggiungere dai 26 ai 34 centimetri (da 10 a 13 pollici) di lunghezza, 22-40 centimetri (8,7-15,7 pollici) in casi eccezionali, per un peso di 2\u00a0kg (4,4 libbre), con un intervallo di 1-3\u00a0kg (2,2\u20136,6 libbre) quando raggiunge la maturit\u00e0 sessuale. La coda misura da 9 a 17 centimetri (da 3,5 a 6,7 pollici) di lunghezza. Possiede potenti artigli anteriori che usa per cercare il cibo, scavare ed evitare i predatori.\nL'armadillo villoso maggiore pu\u00f2 essere distinto dalle altre specie del genere \"Chaetophractus\" per alcuni tratti evidenti. La prima differenza sono le dimensioni; \"C. villosus\" \u00e8 la specie pi\u00f9 grande, mentre \"C. vellerosus\" \u00e8 molto pi\u00f9 piccolo, essendo in grado di stare nel palmo di una mano quando \u00e8 completamente adulto. L'armadillo villoso minore, inoltre, di solito si trova ad altitudini pi\u00f9 elevate perch\u00e9 le sue dimensioni pi\u00f9 piccole ed il tasso metabolico pi\u00f9 lento lo aiutano a sopravvivere in aree con meno cibo.\nDistribuzione ed habitat.\nL'areale originale di \"C. villosus\" comprende la Pampa e la Patagonia fino a Santa Cruz, Argentina, e Magallanes, Cile. Si trova anche nella Provincia di Gran Chaco in Bolivia, Paraguay e Argentina e alcune popolazioni stanno iniziando a migrare a sud anche nella provincia argentina della Terra del Fuoco. Si pu\u00f2 trovare anche nella Provincia di Biob\u00edo e a sud della Provincia di Ais\u00e9n, entrambi nel Cile orientale. Il cambiamento climatico, presumibilmente, e le tendenze opportunistiche di questo armadillo permettono loro di vivere in pi\u00f9 aree espandendo il proprio areale. A differenza di altri armadilli, l'armadillo villoso maggiore non ha subito cambiamenti drastici nel suo territorio. Non \u00e8 migrato tanto a nord quanto altre specie.\nTassonomia.\nIl genere \"Chaetophractus\" \u00e8 costituito da due, o tre specie: \"C. vellerosus\" (l'armadillo villoso urlante), \"C. nationi\" (l'armadillo villoso andino, che potrebbe effettivamente essere una popolazione di \"C. vellerosus\") e \"C. villosus\". Queste specie possono essere riconosciute facilmente per la grande quantit\u00e0 di peli che si estende su tutto il corpo, ma soprattutto nella parte inferiore del corpo. I cranio di questi armadilli segue lo stesso schema degli altri dasypodidi, ma le femmine mostrano ossa pi\u00f9 lunghe sul piano rostrocaudale, che \u00e8 una delle caratteristiche chiave che mostra il dimorfismo sessuale di queste specie. Non si sa molto sulla morfologia cranica di queste specie, in particolare sulle descrizioni delle ossa. Sono in corso ulteriori ricerche per descrivere meglio queste specie e le differenze scheletriche tra di loro. Per ora, le dimensioni del corpo, l'habitat e i comportamenti sono il modo migliore per discernere le differenze.\nEvoluzione.\nLa presenza di un carapace contenente osteodermi \u00e8 una delle caratteristiche distintive degli armadilli, ed \u00e8 valida anche per i taxa fossili. Questi elementi sono evidenti frequentemente nella documentazione paleontologica a causa della loro resilienza alla fossilizzazione. Si possono distinguere tre aree distinte in queste dure piastre. La parte esterna e quella interna sono costituite da osso sottile e compatto, mentre la zona centrale \u00e8 pi\u00f9 spessa e contiene i tessuti per i follicoli piliferi e le ghiandole sudoripare. La presenza di midollo osseo rosso \u00e8 rara nei membri di \"Chaetophractus\", ma diffusa negli osteodermi di \"Dasypus novemcinctus\". Questi risultati propongono una prima divisione di entrambe le sottofamiglie e mantengono l'ipotesi che gli Euphractinae siano pi\u00f9 derivati dei Dasypodinae.\nI primi fossili conosciuti di \"C. villosus\" sono stati trovati nella regione di Pampean, il che suggerisce che \u00e8 qui che ha avuto origine la specie. I reperti fossili indicano quindi una migrazione in Patagonia come la principale via di dispersione, che molto probabilmente avvenne dopo le glaciazioni pleistoceniche. Utilizzando la datazione molecolare, gli scienziati hanno stimato che i primi armadilli apparvero al confine Cretaceo/Terziario. Ci\u00f2 venne seguito dalla divergenza di formichieri e bradipi nell'Eocene inferiore.\nBiologia.\nI membri di Dasypodidae, tra cui \"C. villosus\", hanno sviluppato caratteristiche molto interessanti e specifici per aiutarli a sopravvivere. Le pi\u00f9 riconoscibili di queste sono le placche ossee che coprono la testa ed il dorso. Queste piastre protettive consentono a questi animali una giusta misura di protezione contro i suoi predatori naturali, mantenendo comunque una certa agilit\u00e0 e flessibilit\u00e0. Questa specie ha anche un notevole adattamento respiratorio: quando le narici sono completamente ricoperte di terreno, l'animale \u00e8 in grado di mantenere sufficienti movimenti respiratori grazie ad un meccanismo che gli consente di utilizzare l'aria che riempie lo spazio tra le particelle di terreno, senza inalare le particelle stesse. Questo, insieme ai suoi potenti artigli e all'elevato rapporto superficie-massa, contribuisce al suo eccellente stile di vita fossore. Nonostante questi adattamenti allo scavo, questo armadillo mantiene proporzioni corporee simili a quelle delle specie non-fossore, il che suggerisce che questo animale si sia adattato ad uno stile di vita fossore come un modo per evitare temperature estreme e i predatori, piuttosto che per trovare il cibo.\nSi conosce ben dell'emostasi di questa specie. La conta piastrinica \u00e8 simile tra i sessi e sembra che rimanga simile anche in cattivit\u00e0. \u00c8 paragonabile alla maggior parte degli altri mammiferi e reagiscono allo stesso modo a comprovati agonisti. Ulteriori studi in questo settore potrebbero rivelare progressi biomedici, ma sono necessari nuovi studi.\nDieta.\nQuesti animali attivi prevalentemente al tramonto e durante la notte. Possono essere osservati anche di giorno, spesso quando non riescono a trovare abbastanza cibo durante la notte. Per individuare la preda, questi armadilli usano il loro sviluppato senso dell'olfatto, per poi usare i potenti artigli anteriori per raggiungere la preda. Sono animali prevalentemente insettivori: spesso possono essere osservati mentre scavano sotto le carcasse (o, nel caso di grossi animali, direttamente \"nelle\" carcasse) alla ricerca di larve di insetti saprofagi.\nSi dice (ma, , anche osservazioni sul campo confermerebbero la credenza popolare) che questi animali siano soliti cibarsi anche di serpenti, che ucciderebbero gettandosi su di essi e ferendoli gravemente coi bordi seghettati delle bande del carapace.\nRiproduzione.\nIn cattivit\u00e0 questo animale si pu\u00f2 riprodurre durante tutto l'anno, mentre in natura si accoppia soprattutto alla fine dell'inverno o in primavera, con dei picchi delle nascite a settembre. Dopo un periodo di gestazione da 60 a 75 giorni, le femmine partoriscono, solitamente, una cucciolata di uno o due cuccioli, che vengono allattati per altri 50-80 giorni, prima di essere svezzati attorno ai 2 mesi di vita, raggiungendo la maturit\u00e0 sessuale a 9 mesi.\nGli scienziati che hanno condotto studi sui muscoli del pene di \"C. villosus\" hanno rivelato che il pene molto lungo di questa specie mostra variabilit\u00e0. Durante le sue ore di veglia, rimane nascosto sotto un astuccio cutaneo, fino a quando non diventa eretto e sporge all'esterno in direzione rostrale. Durante la fase di sonno ad onde lente, la protrusione del pene compie alcuni movimenti molto complessi. Il pene durante questa fase non \u00e8 eretto, ma rimane fuori dal suo astuccio cutaneo. Durante il sonno paradossale, non si verificano erezioni e i muscoli del pene condividono le caratteristiche del resto del corpo.\nLa speranza di vita di questi animali \u00e8 sconosciuta: un esemplare in cattivit\u00e0 super\u00f2 i 30 anni di vita.\nComportamento.\nL'armadillo villoso maggiore trascorre la maggior parte del tempo scavando nel terreno, alla ricerca di insetti o vermi. I suoi potenti artigli anteriori ed il muso specializzato gli consentono di scavare attraverso i vari sedimenti con relativa facilit\u00e0. Quando l'armadillo viene scoperto da un predatore, si rifuger\u00e0 nella tana pi\u00f9 vicina, lasciando solo le placche ossee esposte al predatore. Quando non riesce ad arrivare ad una delle sue tane, l'animale si sdraier\u00e0 a terra per proteggere meglio la parte inferiore del corpo non protetta dalla corazza.\n\"C. villosus\" sembra essere in grado di scavare attraverso la maggior parte dei sedimenti, ma tende ad evitare i terreni pi\u00f9 rocciosi. Tendono a scavare nel fianco delle colline piuttosto che su un terreno pianeggiante. Le loro tane temporanee (che scavano per trovare da mangiare o per nascondervisi) sono generalmente meno profonde e poco complesse rispetto alle loro tane in cui vivono, che di solito sono molto pi\u00f9 profonde e possono essere piuttosto complesse, con molti tunnel e vie di fuga. L'orientamento delle loro tane dipende in gran parte dalla direzione del vento. Ci\u00f2 consente loro di adattarsi bene al terreno arido delle zone desertiche. Si tratta di animali che mal sopportano temperature troppo alte, quindi tendono ad essere notturni in estate e diurni in inverno.\nDopo l'armadillo a 9 fasce, \u00e8 l'armadillo pi\u00f9 comune negli zoo.\nConservazione.\n\"C. villosus\" \u00e8 classificato come una specie a Rischio minimo, a causa della sua vasta popolazione e della vasta gamma di habitat che occupa. Ha anche una notevole capacit\u00e0 di adattarsi a molti ambienti in evoluzione. \u00c8 considerata una specie a Rischio minimo poich\u00e9 non si prevede una diminuzione della popolazione in nessuna delle categorie minacciate in tempi brevi. In effetti, la popolazione sembra essere in aumento."}
{"id": "1723247", "revid": "76963", "url": "https://it.wikipedia.org/wiki?curid=1723247", "title": "Briana Evigan", "text": "Biografia.\nEvigan nasce nel 1986 dalla ballerina, attrice e modella Pamela Serpe e dall'attore Greg Evigan. Suo padre \u00e8 di origini polacche, mentre sua madre italiane. \u00c8 la pi\u00f9 piccola di tre figli, e ha un fratello, Jason, ed una sorella Vanessa Lee.\nBriana Evigan inizia a studiare danza all'et\u00e0 di nove anni Successivamente entra a far parte, come cantante, della band Moorish Idol, e si iscrive al Los Angeles Valley College per studiare \"Speech and Communication\".\nCarriera.\nBallerina professionista, Evigan \u00e8 apparsa in numerosi video musicali, tra i quali \"Numb\" dei Linkin Park, nei panni di una ragazza che sogna di fare la pittrice, ma che viene derisa dai compagni di scuola. Come attrice, debutta nel 1996 nel film \"House of the Damned\", insieme a suo padre, che interpreta il genitore anche nella fiction. \u00c8 poi comparsa in piccoli ruoli in \"Something Sweet\" e \"Bottoms Up\".\nNel 2008 raggiunge la notoriet\u00e0 con \"Step Up 2 - La strada per il successo\", sequel di \"Step Up\", dove interpreta il ruolo di Andie West, la protagonista. Insieme a Robert Hoffman, riceve il premio Best Kiss per il miglior bacio apparso nel film agli MTV Movie Awards 2008. Nel 2009, riceve il ruolo di Corey, migliore amica di Samantha Darko, in \"S. Darko\", sequel del cult movie del 2001 \"Donnie Darko\", e di Cassidy Tappan in \"Patto di sangue\", mentre l'anno successivo \u00e8 Kelly Taylor, la protagonista di \"Burning Bright\".\nNel 2014 va in scena nel film Step up All In dove interpreta nuovamente Andie West insieme a Ryan Guzman che interpreta il ruolo di Sean.\nDoppiatrici italiane.\nNelle versioni in italiano dei suoi film, Briana Evigan \u00e8 stata doppiata da:"}
{"id": "1723253", "revid": "484362", "url": "https://it.wikipedia.org/wiki?curid=1723253", "title": "Villa la Quiete", "text": ""}
{"id": "1723258", "revid": "287204", "url": "https://it.wikipedia.org/wiki?curid=1723258", "title": "Robinson Zapata", "text": ""}
{"id": "1723259", "revid": "56620", "url": "https://it.wikipedia.org/wiki?curid=1723259", "title": "Meonware", "text": "I Meonware erano una trib\u00f9 degli Juti che si insediarono attorno al 450 lungo le rive del fiume Meon, nell'Hampshire (Inghilterra). Furono sotto il dominio del Wessex, anche se mantennero una propria identit\u00e0 almeno per due secoli."}
{"id": "1723260", "revid": "28057", "url": "https://it.wikipedia.org/wiki?curid=1723260", "title": "Aurora Miranda", "text": "Era la sorella minore di Carmen Miranda.\nBiografia.\nAurora Miranda inizi\u00f2 la sua carriera all'et\u00e0 di 18 anni, nel 1933. Apparve in diversi film, tra cui \"I tre caballeros\" (1944), dove danz\u00f2 con Paperino e Jos\u00e9 Carioca producendosi nella canzone \"Os Quindins de Yay\u00e1\".\nMor\u00ec nel 2005 e venne sepolta nel cimitero di San Giovanni Battista, a Rio de Janeiro. Vedova da molti anni, lasci\u00f2 due figli: un maschio, Gabriel, e una femmina, Maria Paula."}
{"id": "1723262", "revid": "401052", "url": "https://it.wikipedia.org/wiki?curid=1723262", "title": "Falkenberg/Elster", "text": "Falkenberg/Elster \u00e8 una citt\u00e0 del Brandeburgo, in Germania.\nAppartiene al circondario dell'Elba-Elster.\nStoria.\nNel 2003 venne aggregato alla citt\u00e0 di Falkenberg/Elster il soppresso comune di Schmerkendorf.\nSuddivisione amministrativa.\nFalkenberg si divide in 6 zone, corrispondenti all'area urbana e a 5 frazioni (\"Ortsteil\"):\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons..\nAmministrazione.\nGemellaggi.\nFalkenberg \u00e8 gemellata con:"}
{"id": "1723263", "revid": "767487", "url": "https://it.wikipedia.org/wiki?curid=1723263", "title": "White Light, White Heat, White Trash", "text": "White Light, White Heat, White Trash (aka WLWHWT) \u00e8 il quinto album della punk rock band statunitense Social Distortion, pubblicato dalla Epic Records il 17 settembre 1996.\nIl titolo dell'album si rif\u00e0 all'album \"White Light/White Heat \"dei Velvet Underground.\nIl suono \u00e8 pi\u00f9 duro che negli album precedenti e rappresenta un ritorno alle radici.\n\u00c8 stato inserito dai lettori della rivista Kerrang! al 41\u00ba posto tra i migliori 50 album punk di sempre."}
{"id": "1723264", "revid": "144796", "url": "https://it.wikipedia.org/wiki?curid=1723264", "title": "Carlo Guglielmo Federico di Brandeburgo-Ansbach", "text": "Biografia.\nCarlo era figlio di Guglielmo Federico e della moglie Cristiana Carlotta di W\u00fcrttemberg-Winnental. Carlo succedette al padre nel 1727, ma poich\u00e9 era ancora minorenne venne posto sotto la reggenza della madre.\nQuando ottenne il permesso di governare autonomamente, si distinse come principe assolutista e dissoluto; lasci\u00f2 al proprio erede un debito di 2,3 milioni di talleri. Solo per la caccia ai falconi, che amava praticare nella tenuta di Weidenbach e che rientrava tra le sue principali passioni di svago, spendeva ogni anno il 10% del bilancio dello Stato.\nAllo stesso tempo fu comunque molto attento alle esigenze del proprio paese. Si interess\u00f2 molto di architettura e durante il suo regno furono costruite 56 nuove chiese e numerosi palazzi tra cui quello dei margravi di Ansbach al quale chiam\u00f2 a lavorare inizialmente il suo capomastro Carl Friedrich von Zocha, sostituendolo poi con l'architetto italiano Leopoldo Retti, o i palazzi di Gunzenhausen e Georgenthal. Durante il suo regno furono costruite 56 nuove chiese e canonica. Tra il 1736 e il 1738 fece ampliare e ricostruire la chiesa di Sankt Gumbertus ad Ansbach.\nCarlo Guglielmo Federico mor\u00ec di ictus il 3 agosto 1757.\nMatrimonio ed erede.\nCarlo spos\u00f2 Federica Luisa di Prussia, figlia di Federico Guglielmo I di Prussia. Da questo matrimonio nacquero i seguenti figli:\nEgli ebbe inoltre quattro figli dalla sua amante, Elisabeth W\u00fcnsch, figlia del suo falconiere.\nEntrambi i figli illegittimi Federico Carlo (1734 - 1796) e Federico Ferdinando Luigi (1748 - 1811), e le figlie Guglielmina Eleonora (1743 - 1768) e Luisa Carlotta (1746 - 1747) ricevettero il titolo di baroni di Falkenhausen in quanto lo stesso margravio si interess\u00f2 a perorare la loro causa di nobilitazione presso l'imperatore, facendo poi loro dono di tenute e castelli."}
{"id": "1723265", "revid": "4106", "url": "https://it.wikipedia.org/wiki?curid=1723265", "title": "Oskaloosa", "text": ""}
{"id": "1723269", "revid": "1442080", "url": "https://it.wikipedia.org/wiki?curid=1723269", "title": "Mactracker", "text": "Mactracker \u00e8 un'applicazione gratuita creata da Ian Page contenente un database completo di tutti i prodotti Apple.\nEssa include tutti i Macintosh, tutte le versioni di Mac OS, fotocamere, iPod, iPhone, AirPort, stampanti, scanner, startup chimes, death chimes e Cloni Macintosh.\nLe fonti storiche e i testi usati da Mactracker sono di Lucas Foljanty, Glen. D Sanford e Wikipedia. WidgetWidget e The Iconfactory hanno fornito alcune icone dei prodotti.\nSono state realizzate quattro versioni di questo software: Mactracker per macOS, Mactracker per iOS, Mactracker per Windows e Mactracker per iPod. Le versioni di Macktracker per Windows e per iPod con ghiera cliccabile non sono pi\u00f9 sviluppate.\nIl 6 dicembre 2007 \u00e8 stata distribuita una versione mobile di Mactracker per l'accesso attraverso Safari su iPhone e iPod touch."}
{"id": "1723270", "revid": "287204", "url": "https://it.wikipedia.org/wiki?curid=1723270", "title": "Hotel Tassel", "text": ""}
{"id": "1723271", "revid": "287204", "url": "https://it.wikipedia.org/wiki?curid=1723271", "title": "Hotel Solvay", "text": ""}
{"id": "1723272", "revid": "287204", "url": "https://it.wikipedia.org/wiki?curid=1723272", "title": "Hotel van Eetvelde", "text": ""}
{"id": "1723273", "revid": "19933", "url": "https://it.wikipedia.org/wiki?curid=1723273", "title": "Maison Horta", "text": ""}
{"id": "1723281", "revid": "287204", "url": "https://it.wikipedia.org/wiki?curid=1723281", "title": "Agenzia europea dell'ambiente", "text": "LAgenzia europea dell'ambiente (EEA) \u00e8 un organismo della UE che si dedica alla fondazione di una rete di monitoraggio per controllare le condizioni ambientali europee. \u00c8 governata da un tavolo di amministrazione composto dai rappresentanti dei governi degli stati membri, un rappresentante della Commissione europea e due scienziati designati dal Parlamento europeo; inoltre \u00e8 assistito da un comitato di scienziati.\nCaratteristiche.\n\u00c8 stata istituita dalla direttiva 1210/1990 della CEE ed nominata dalla direttiva CEE 933/1999; divenne operativa nel 1994. La sua sede \u00e8 a Copenaghen.\nGli stati membri dell'Unione europea sono automaticamente membri dell'agenzia; comunque il consiglio di controllo ha stabilito anche altri stati possono diventare membri attraverso accordi stretti tra loro e la Comunit\u00e0 Europea.\nNel febbraio del 2007 aveva 32 membri:\nNell'ottobre del 2006 il personale dell'agenzia era formato da circa 150 persone."}
{"id": "1723285", "revid": "400694", "url": "https://it.wikipedia.org/wiki?curid=1723285", "title": "Peltephilus ferox", "text": "L'armadillo cornuto (Peltephilus ferox) \u00e8 una specie di armadillo estinto vissuto fra Oligocene e Miocene in Argentina.\nDescrizione.\nAveva le dimensioni di un cane di media taglia e il corpo protetto da una quindicina di bande cornee. Le zone non corazzate del corpo erano ricoprete di un pelo folto ed ispido: anche le parti corazzate erano cosparse da una rada peluria.\nCi\u00f2 che rendeva davvero caratteristico quest'animale era la presenza sul muso di due escrescenze cornee piramidali a forma di corno, che avevano probabilmente la funzione di proteggere gli occhi.\nOltre alle marmotte cornute del genere \"Ceratogaulus\", questo armadillo \u00e8 uno dei pochi animali fossori dotati di corna.\nA causa dei suoi grandi denti triangolari, si \u00e8 a lungo ritenuto che questo animale fosse carnivoro: nel 1997, tuttavia, gli studiosi Vizcaino e Farina dimostrarono che il \"Peltephilus ferox\" era in realt\u00e0 un erbivoro."}
{"id": "1723288", "revid": "2134764", "url": "https://it.wikipedia.org/wiki?curid=1723288", "title": "David Sauget", "text": ""}
{"id": "1723289", "revid": "106456", "url": "https://it.wikipedia.org/wiki?curid=1723289", "title": "Herzberg (Elster)", "text": "Herzberg (Elster) \u00e8 una citt\u00e0 di del Brandeburgo, in Germania.\n\u00c8 il capoluogo, ma non il centro maggiore, del circondario dell'Elba-Elster (targa EE).\nIl territorio comunale \u00e8 attraversato dal fiume Elster Nera.\nStoria.\nIl 31 dicembre 2001 vennero aggregati alla citt\u00e0 di Herzberg/Elster i comuni di Arnsnesta, Borken, Buckau, Fermerswalde, Friedersdorf, Gr\u00e4fendorf, L\u00f6hsten, Mahdel, Osteroda, Rahnisdorf e Z\u00fcllsdorf.\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons..\nAmministrazione.\nGemellaggi.\nHerzberg \u00e8 gemellata con:"}
{"id": "1723290", "revid": "149727", "url": "https://it.wikipedia.org/wiki?curid=1723290", "title": "Herzberg Elster", "text": ""}
{"id": "1723291", "revid": "149727", "url": "https://it.wikipedia.org/wiki?curid=1723291", "title": "Falkenberg Elster", "text": ""}
{"id": "1723292", "revid": "767487", "url": "https://it.wikipedia.org/wiki?curid=1723292", "title": "S\u00e9bastien Puygrenier", "text": ""}
{"id": "1723301", "revid": "547034", "url": "https://it.wikipedia.org/wiki?curid=1723301", "title": "Gorfynedd", "text": "Il regno britannico altomedioevale del Gorfynedd, ubicato a est della penisola di Gower, sarebbe nato nella seconda met\u00e0 del V secolo quando re Glywys del Glywysing lasci\u00f2 quest'area al figlio Merchwyn. Altro non si conosce sulla storia di questa entit\u00e0 politica."}
{"id": "1723305", "revid": "1544939", "url": "https://it.wikipedia.org/wiki?curid=1723305", "title": "Raffaellino del Colle", "text": "Biografia.\nEgli fu attivo soprattutto in Alta Valle del Tevere, specialmente a Sansepolcro e a Citt\u00e0 di Castello, tanto che la sua opera costituisce uno degli elementi che concorrono a formare l'identit\u00e0 di questa terra. \nFu uno degli ultimi allievi diretti di Raffaello, che assist\u00e9 durante i lavori della Villa Farnesina e nei tanti compiuti dal maestro in Vaticano. Dopo la morte di Raffaello, Raffaellino lavor\u00f2 sotto Giulio Romano nella Sala di Costantino in Vaticano ed a Mantova in Palazzo Te. Dopo il Sacco di Roma del 1527, la maggior parte degli artisti stranieri a Roma lasciarono la citt\u00e0 per far ritorno nelle proprie terre d'origine. Raffaellino and\u00f2 a Citt\u00e0 di Castello, nei pressi della sua citt\u00e0 natale, dove trov\u00f2 lavoro dipingendo pale di altare per le principali chiese, quest'oggi si trovano in gran parte presso la Galleria d'Arte Municipale della stessa citt\u00e0. Lavor\u00f2 inoltre in varie citt\u00e0 italiane: a Sansepolcro, sua citt\u00e0 natale; a Sant'Angelo in Vado nella chiesa dei Servi di Maria; al servizio del Duca Della Rovere a Urbino dal 1539 al 1543; con Girolamo Genga a Pesaro, per decorare la Camera dei Semibusti, la Sala della Calunni, e il Gabinetto d'Ercole della Villa Imperiale per Francesco Maria della Rovere, duca di Urbino. A Perugia per la decorazione interna della Rocca Paolina (1540). Nel 1536, essendo assistente del Vasari, lavor\u00f2 alle decorazioni temporanee della strada in occasione dell'entrata di Carlo V in Firenze. Col Vasari lavor\u00f2 anche a Napoli. "}
{"id": "1723306", "revid": "49022", "url": "https://it.wikipedia.org/wiki?curid=1723306", "title": "Glywys", "text": ""}
{"id": "1723309", "revid": "88740", "url": "https://it.wikipedia.org/wiki?curid=1723309", "title": "Herzberg", "text": ""}
{"id": "1723328", "revid": "123430078", "url": "https://it.wikipedia.org/wiki?curid=1723328", "title": "Pablo Correa", "text": ""}
{"id": "1723333", "revid": "123254547", "url": "https://it.wikipedia.org/wiki?curid=1723333", "title": "Lodo Schifani", "text": "Con lodo Schifani si indica una disposizione contenuta all'articolo 1 della legge 20 giugno 2003, n. 140 della Repubblica Italiana in vigore dal 22 giugno 2003.\nStoria.\nAl fine di dare attuazione all'articolo 68 della Costituzione della Repubblica Italiana - come modificato dalla legge costituzionale 29 ottobre 1993, n. 3 - si rese necessario che il parlamento approvasse una legge di attuazione; per questo motivo il 30 maggio 2001 Marco Boato (Federazione dei Verdi) present\u00f2 un disegno di legge che attuasse tali disposizioni. L'iter di approvazione della proposta di legge fu inizialmente assai lento: il disegno di legge inizi\u00f2 ad essere esaminato dalla Commissione Affari Costituzionali e dalla Commissione Giustizia della Camera dei deputati solo il 20 giugno 2002 e venne licenziato e trasmesso all'Aula solo il 20 febbraio 2003. Il 9 aprile 2003 il disegno di legge venne approvato a larga maggioranza dalla Camera dei Deputati.\nNel maggio 2003, mentre il disegno di legge era all'esame del Senato della Repubblica, Antonio Maccanico (La Margherita) propose una modifica al disegno di legge: per evitare che nel semestre di presidenza italiana del Consiglio Europeo potesse essere lesa l'immagine internazionale dell'Italia con la condanna del suo premier, Maccanico propose che venisse previsto nella legge che le prime cinque cariche dello Stato (Presidente della Repubblica, Presidente del Senato della Repubblica, Presidente della Camera dei Deputati, Presidente del Consiglio dei Ministri e Presidente della Corte Costituzionale) non potessero essere sottoposte a processi penali durante il semestre in cui l'Italia presiedeva il Consiglio Europeo. Tale proposta divenne nota come \"lodo Maccanico\".\nIl 29 maggio 2003, mentre il centro-sinistra ancora valutava se trasformare l'idea di Maccanico in un emendamento, il capogruppo di Forza Italia Renato Schifani present\u00f2 un emendamento al disegno di legge. L'emendamento Schifani recepiva l'idea di Maccanico ma con una sostanziale differenza: mentre la proposta di Maccanico aveva effetto per sei mesi, l'emendamento Schifani prevedeva che i processi penali delle prime cinque cariche dello Stato fossero sospesi per tutto il periodo di tempo in cui la persona in questione avesse ricoperto quella carica. In seguito a questa modifica, Maccanico e l'intero centro-sinistra disconobbero la proposta e annunciarono il loro voto contrario.\nNonostante ci\u00f2, il 4 giugno 2003 il Senato approv\u00f2 l'emendamento Schifani, che in seguito divenne noto come \"lodo Schifani\" oppure \"lodo Berlusconi\". Il 5 giugno 2003) il Senato approv\u00f2, con il voto contrario del centro-sinistra, il disegno di legge Boato. Il 18 giugno 2003 la Camera approv\u00f2 definitivamente il disegno di legge. Il centro-sinistra, per protesta, non partecip\u00f2 al voto, ad eccezione della Margherita, che vot\u00f2 contro, e dei Socialisti Democratici Italiani, che si astennero. Vot\u00f2 contro anche il proponente del disegno di legge, Marco Boato.\nIter di approvazione.\nL'iter di approvazione della legge fu inizialmente lungo, per proseguire decisamente pi\u00f9 veloce. Di seguito i vari passaggi parlamentari:\nAnalisi.\nIl contenuto.\nL'emendamento modificava l'articolo 1 del disegno di legge che, dopo l'approvazione dell'emendamento, recitava cos\u00ec:\nArticolo 1\n\u00ab\"Non possono essere sottoposti a processi penali, per qualsiasi reato anche riguardante fatti antecedenti l'assunzione della carica o della funzione fino alla cessazione delle medesime, il Presidente della Repubblica, il Presidente del Senato, il Presidente della Camera dei Deputati, il Presidente del Consiglio dei Ministri, il Presidente della Corte Costituzionale.\"\u00bb\nLa terminologia.\nLa scelta del termine lodo, da parte di Antonio Maccanico, dipese dall'impostazione \"bipartisan\" che ispirava la proposta. Componente essenziale del \"lodo\" era infatti la negoziazione tra destra e sinistra e l'apposizione di un termine semestrale alla durata della previsione legislativa. Poich\u00e9 per\u00f2 la proposta fu fatta propria dalla maggioranza di governo del 2003 senza l'elemento caratterizzante del termine temporale, la parola \"lodo\" (scelta per evocare le procedure di conciliazione arbitrale, condotte da onesti sensali come si presentava il Maccanico) perse il suo significato profondo. Eppure essa rimase nella vulgata giornalistica, anche quando la proposta fu duramente contestata dalle opposizioni nel Parlamento e nel Paese.\nLe critiche.\nLa modifica all'articolo 1 apportata dall'emendamento Schifani accese numerose polemiche derivanti dal sospetto che il provvedimento fosse stato avanzato allo scopo non dichiarato di sollevare l'allora Presidente del Consiglio Silvio Berlusconi dalle accuse imputategli nel processo SME. Per questo motivo, il provvedimento pass\u00f2 alla storia come un classico esempio di legge ad personam, approvata in tutta fretta per \"salvare\" Silvio Berlusconi dai suoi processi.\nIl giudizio di costituzionalit\u00e0.\nA seguito di un'ordinanza di rimessione del Tribunale di Milano prodotta nel corso del procedimento penale a carico di Silvio Berlusconi, con la sentenza 20 gennaio 2004, n.24, la Corte Costituzionale ha dichiarato l'incostituzionalit\u00e0 dell'articolo 1 della legge 140/2003. I giudici costituzionali lo ritennero infatti in contrasto con gli articoli 3 (principio di eguaglianza) e 24 (diritto di azione in giudizio e di difesa) della Costituzione. Ulteriori profili di incostituzionalit\u00e0, segnalati in riferimento agli articoli 111 (principi del cd. \"giusto processo\"), 112 (obbligatoriet\u00e0 dell'azione penale), 117 (ottemperanza ai vincoli derivanti dall'ordinamento comunitario e dagli obblighi internazionali) e 138 (procedura di revisione del testo e delle altre leggi costituzionali), furono ritenuti \"assorbiti\" (ma non eliminati) dai due succitati. Va notato come l'articolo 138 non facesse parte dei parametri di incostituzionalit\u00e0 menzionati esplicitamente dal Tribunale di Milano, bench\u00e9 fosse, come evidenziato dalla Corte, sotteso a tutti gli argomenti sviluppati dallo stesso. Con la stessa sentenza del 2004 Con la sentenza 25/2004, la Corte costituzionale dichiar\u00f2 ammissibile la richiesta di referendum abrogativo del medesimo articolo 1 della legge n. 140 del 2003. Il referendum non ha avuto luogo perch\u00e9 l'ufficio centrale per il referendum ha preso atto che le norme oggetto del referendum abrogativo non erano pi\u00f9 presenti nell'ordinamento giuridico.\nIn seguito, con la sentenza 390/2007, la Corte Costituzionale ha dichiarato l'incostituzionalit\u00e0 dei commi 2, 5 e 6 dell'articolo 6 della legge 140/2003, nella parte in cui prevedono un divieto generale di uso delle intercettazioni non solo verso i parlamentari, ma anche nei confronti di terze persone a colloquio con il parlamentare. Secondo la Corte Costituzionale tali commi sarebbero in contrasto con l'articolo 3 (principio di eguaglianza) della Costituzione.\nLe successive disposizioni legislative.\nNel luglio 2008 \u00e8 entrato in vigore il lodo Alfano \u00abcon l'obiettivo di tutelare l'esigenza assoluta della continuit\u00e0 e regolarit\u00e0 dell'esercizio delle pi\u00f9 alte funzioni pubbliche\u00bb. A parere del guardasigilli Angelino Alfano, il nuovo provvedimento si differenzierebbe dal lodo Maccanico, che riprende in termini di contenuti, in quanto compatibile con quanto indicato nella sentenza della Consulta che lo aveva abrogato. Le modifiche apportate da questo Lodo al precedente sono diverse, tra cui il termine di legislatura per la sospensione dei processi e la possibilit\u00e0 di proseguire con le azioni civili di risarcimento. Il 7 ottobre 2009 la nuova versione del Lodo viene giudicata incostituzionale dalla Corte Costituzionale per violazione degli articoli 3 e 138 della Costituzione Italiana."}
{"id": "1723336", "revid": "1522738", "url": "https://it.wikipedia.org/wiki?curid=1723336", "title": "Semirhage", "text": ""}
{"id": "1723338", "revid": "599013", "url": "https://it.wikipedia.org/wiki?curid=1723338", "title": "Lelio Antoniotti", "text": "Carriera.\nClub.\nGli inizi e gli anni alla Pro Patria.\nNativo di Bard, piccolo centro della Valle d'Aosta, Antoniotti inizi\u00f2 a giocare a calcio nei primi anni quaranta nelle giovanili dello Sparta Novara, societ\u00e0 con la quale esord\u00ec nel campionato di Serie C 1945-1946 e che arriv\u00f2 ultima nel suo girone. Nella stagione successiva venne ingaggiato dalla Pro Patria, militante in Serie B, con la quale mise a segno ventidue reti in 35 presenze e conquist\u00f2 la promozione in Serie A.\nEsord\u00ec nella sua prima annata in Serie A il 28 settembre 1947 nella gara Pro Patria - Sampdoria (1-0), mentre la prima rete arriv\u00f2 nella giornata successiva, il 5 ottobre, nella vittoria per 1-0 contro la . In totale collezion\u00f2 undici marcature in 33 gare, con la squadra che conquist\u00f2 la salvezza terminando all'ottavo posto. Nel 1948-1949, campionato noto per la tragedia di Superga, la stagione sembr\u00f2 iniziare benissimo per Antoniotti, a segno otto volte in 15 gare, tra cui una tripletta alla . Fu colpito per\u00f2 da una grave pleurite e costretto a saltare buona parte del campionato (con la squadra che termin\u00f2 diciassettesima, ad un punto dalla retrocessione) e quasi totalmente la stagione successiva, nella quale scese in campo solo in quattro occasioni mettendo comunque a segno una rete, in Pro Patria-Fiorentina 3-0 del 28 maggio 1950 (la Pro Patria termin\u00f2 il campionato all'undicesimo posto).\nTornato titolare nel 1950-1951, in 32 presenze mise a segno solo sei reti, con la squadra che termin\u00f2 al decimo posto. Al termine della stagione, l'attaccante valdostano fu ceduto alla , quarta nel campionato appena trascorso e qualificata per la Zentropa Cup (edizione non ufficiale della Coppa Mitropa).\nLazio, Torino e Juventus.\nLa prima stagione di Antoniotti con la maglia della Lazio non fu all'altezza delle aspettative: l'attaccante mise infatti a segno solo sei reti in 29 gare. La squadra termin\u00f2 comunque al quinto posto, spinta dai gol del turco \u015e\u00fckr\u00fc G\u00fclesin: nella Zentropa Cup invece i biancocelesti subirono due sconfitte, perdendo la semifinale per 5-0 contro il Rapid Vienna e la finale 3\u00ba-4\u00ba posto contro la per 2-0.\nAnche nella stagione successiva il giocatore valdostano si mette su bassi livelli, siglando solo quattro reti in 24 presenze: la squadra laziale concluse al decimo posto in classifica e Antoniotti venne ceduto al Torino.\nArrivato tra i granata, che ancora dovevano recuperare dall'incidente di Superga, Antoniotti si mantenne sui livelli gi\u00e0 visti alla Lazio: in tre stagioni (dal 1953 al 1956) segn\u00f2 tredici reti in 78 presenze con la squadra che si mantenne nelle posizioni centrali della classifica. Al termine della stagione 1955-1956 fu ceduto alla : con i bianconeri, che terminarono al nono posto in quell'annata, mise a segno solo due reti in 18 partite. Rimase solo una stagione nella Juventus, prima di passare al Lanerossi Vicenza.\nVicenza, Novara e il ritiro.\nAnche nella squadra vicentina, cos\u00ec come alla Juventus, Antoniotti si trattenne solo una stagione, siglando solo una rete in 16 partite nel 1957-1958. La squadra si classific\u00f2 settima e il valdostano fu lasciato libero di trovarsi una nuova squadra per la stagione successiva.\nAntoniotti gioc\u00f2 la stagione 1958-1959 nel Novara, militante in Serie B, giocando solo sei partite senza segnare alcuna rete, dopodich\u00e9 si ritir\u00f2 dal calcio giocato. Al termine della carriera, cont\u00f2 249 presenze e 52 reti in Serie A e 41 presenze e 22 reti in Serie B.\nNazionale.\nAntoniotti non fu mai convocato in Nazionale Maggiore: ottenne solo una convocazione nell'allora Nazionale Giovanile il 6 maggio 1951, quando ancora militava nella Pro Patria.\nDopo il ritiro.\nTerminata la carriera da calciatore, entr\u00f2 a far parte dello staff della FIGC, come docente di tecnica calcistica prima e come responsabile del NAGC (Nucleo Addestramento Giovani Calciatori) poi, direttamente al Centro di Coverciano. Fece inoltre parte degli esaminatori del Supercorso degli allenatori per quello che riguardava l'area tecnica."}
{"id": "1723340", "revid": "1347902", "url": "https://it.wikipedia.org/wiki?curid=1723340", "title": "NPP Zvezda", "text": "La AO Nau\u010dno-proizvodstvennoe predpri\u00e2tie \"Zvezda\" imeni G. I. Severina (), o NPP Zvezda, \u00e8 un'azienda russa che realizza sistemi e prodotti per la sicurezza dei voli in alta quota e delle missioni spaziali con equipaggio. Ha sede a Tomilino, vicino a Mosca, e produce tute spaziali, seggiolini eiettabili ma anche bombole di ossigeno per vigili del fuoco e alpinisti, estintori e giubbotti di salvataggio.\nL'azienda \u00e8 stata fondata nel 1952 e produceva tute pressurizzate e sistemi per il rifornimento in volo. Attualmente \u00e8 il primo produttore di seggiolini eiettabili in Russia."}
{"id": "1723345", "revid": "767487", "url": "https://it.wikipedia.org/wiki?curid=1723345", "title": "Tattoo (Jordin Sparks)", "text": "Tattoo \u00e8 il primo singolo estratto dal primo album della vincitrice della sesta edizione di American Idol Jordin Sparks. La canzone \u00e8 stata certificata platino negli Stati Uniti.\nVideo musicale.\nLa premi\u00e8re del video \u00e8 stata fatta il giorno 1\u00ba novembre su Yahoo! Music.\nNel video compare anche il secondo classificato alla sesta edizione di American Idol, Blake Lewis."}
{"id": "1723351", "revid": "256896", "url": "https://it.wikipedia.org/wiki?curid=1723351", "title": "Gondola d'oro di Venezia", "text": ""}
{"id": "1723353", "revid": "287204", "url": "https://it.wikipedia.org/wiki?curid=1723353", "title": "Sebastien Puygrenier", "text": ""}
{"id": "1723355", "revid": "287204", "url": "https://it.wikipedia.org/wiki?curid=1723355", "title": "Marc-Antoine Fortune", "text": ""}
{"id": "1723358", "revid": "484362", "url": "https://it.wikipedia.org/wiki?curid=1723358", "title": "Mrinal Sen", "text": "Ha studiato fisica e da studente \u00e8 stato coinvolto nell'ala culturale del Partito Comunista.\nHa diretto i suoi film in pi\u00f9 lingue, dal bengali all'hindi, ma anche in oriya e telugu.\nSi tratta di uno dei pi\u00f9 famosi registi d'autore di Bollywood, accanto a Shyam Benegal, oltre ai defunti Satyajit Ray e Ritwik Ghatak.\nHa ricevuto vari premi, in particolare grazie a Bhuvan Shome a Venezia, Chorus a Berlino e Kharij a Cannes.\nFilmografia.\nIl film Chaalcitra \u00e8 stato presentato alla Festa Internazionale di Roma nel 2007, nella sezione d'essai."}
{"id": "1723359", "revid": "287204", "url": "https://it.wikipedia.org/wiki?curid=1723359", "title": "Mickael Chretien", "text": ""}
{"id": "1723360", "revid": "287204", "url": "https://it.wikipedia.org/wiki?curid=1723360", "title": "David Limbersky", "text": ""}
{"id": "1723361", "revid": "2014155", "url": "https://it.wikipedia.org/wiki?curid=1723361", "title": "Maria Sofia del Palatinato-Neuburg", "text": "Biografia.\nEra l'undicesima figlia di Filippo Guglielmo, Elettore Palatino, e della seconda moglie, la Langravina Elisabetta Amalia d'Assia-Darmstadt. \nNel 1685 suo padre divenne elettore palatino dopo la morte di suo cugino Carlo II, un'eredit\u00e0 che aument\u00f2 notevolmente lo status della famiglia in Europa. Nel dicembre 1676, la sorella di Maria Sofia, Eleonora Maddalena spos\u00f2 l'imperatore Leopoldo I, che dopo due matrimoni non aveva ancora eredi maschi viventi.\nUna crisi di successione simile si stava verificando in Portogallo. Isabella Luisa, principessa di Beira, erede del trono e unica figlia del re Pietro II, era stata rifiutata dalla maggior parte dei sovrani europei a causa della sua natura malata e dei rigidi diritti di successione portoghesi. Di conseguenza, l'ambasciatore portoghese Manuel da Silva Teles fu inviato a Heidelberg per chiedere la mano di Maria Sofia, con l'appoggio dell'imperatrice Eleonora Maddalena. L'ambasciatore lasci\u00f2 Lisbona l'8 dicembre 1686 e il contratto di matrimonio fu firmato il 22 maggio 1687. Fu concordata una dote di 100.000 fiorini.\nMatrimonio.\nDopo il suo matrimonio per procura il 2 luglio 1687 a Heidelberg, Maria Sofia lasci\u00f2 la sua nativa Germania nell'agosto seguente. Viaggi\u00f2 lungo il Reno per ricevere gli onori di tutte le corti lungo il fiume. A Brila, Maria Sofia si imbarc\u00f2 su uno yacht inglese che fu messo a sua disposizione per ordine di Giacomo II d'Inghilterra. Fu accompagnata da una flotta inglese che viaggi\u00f2 a Plymouth con il duca di Grafton, figlio del defunto Carlo II d'Inghilterra. La nuova regina arriv\u00f2 a Lisbona il 12 agosto 1687 in occasione di grandi festeggiamenti e lo stesso giorno la coppia fu formalmente sposata dall'arcivescovo di Lisbona al Palazzo Ribeira. Presumibilmente Luigi XIV fu \"fortemente dispiaciuto\" dalla decisione di Pietro di sposare una figlia dell'elettore Palatino e non una principessa francese, come aveva sperato. \nLa giovane regina conquist\u00f2 rapidamente l'affetto della figliastra Isabella Luisa, che era di solo tre anni pi\u00f9 giovane di Maria Sofia, e del marito. La coppia ebbe otto figli:\nMorte.\nMaria Sofia \u00e8 stata descritta come gentile, e secondo quanto riferito Pietro la trattava con rispetto. Mentre si scontr\u00f2 con la cognata vedova Caterina di Braganza in materia di etichetta, fu descritta come una regina popolare che si dedicava ad aiutare i poveri di Lisbona. \u00c8 stata spesso coinvolta in enti di beneficenza che hanno sostenuto vedove e orfani e hanno permesso ai pazienti poveri di accedere alle cure mediche presso il palazzo reale. Era un'amica di padre Bartolomeu do Quental, morto con la reputazione di santo. A Beja, ha finanziato la fondazione di una scuola francescana. \nMor\u00ec a Lisbona di febbre, forse sintomo di erisipela, il 4 agosto 1699, due giorni prima del suo trentatreesimo compleanno. Il suo corpo fu deposto nel monastero di S\u00e3o Vicente de Fora a Lisbona."}
{"id": "1723362", "revid": "287204", "url": "https://it.wikipedia.org/wiki?curid=1723362", "title": "Damian Macaluso", "text": ""}
{"id": "1723363", "revid": "287204", "url": "https://it.wikipedia.org/wiki?curid=1723363", "title": "Frederic Biancalani", "text": ""}
{"id": "1723364", "revid": "287204", "url": "https://it.wikipedia.org/wiki?curid=1723364", "title": "Charles-Am\u00e9d\u00e9e-Philippe van Loo", "text": "Egli studi\u00f2 presso il proprio padre, il pittore Jean-Baptiste van Loo, a Torino e a Roma, dove nel 1738 vinse il Prix de Rome, recandosi quindi ad Aix-en-Provence, prima di tornare definitivamente a Parigi nel 1745. Venne invitato a divenire membro dell\"Acad\u00e9mie royale de peinture et de sculpture\" nel 1747, e quello stesso anno spos\u00f2 la cugina Marie-Marguerite Lebrun, figlia del celebre pittore Michel Lebrun (morto nel 1753).\nTra le sue opere, di rilievo si ricorda il ritratto della Zarina Elisabetta di Russia.\nFu il maestro del pittore Jean-Baptiste Deshays.\nTra gli altri suoi fratelli, anche Fran\u00e7ois (1708\u20131732) e Louis-Michel (1707\u20131771) furono pittori."}
{"id": "1723366", "revid": "287204", "url": "https://it.wikipedia.org/wiki?curid=1723366", "title": "Damien Gregorini", "text": ""}
{"id": "1723368", "revid": "135491", "url": "https://it.wikipedia.org/wiki?curid=1723368", "title": "Monsoon Wedding", "text": ""}
{"id": "1723373", "revid": "767487", "url": "https://it.wikipedia.org/wiki?curid=1723373", "title": "Dossier Odessa (film)", "text": "Dossier Odessa (\"The Odessa File\") \u00e8 un film del 1974 diretto da Ronald Neame.\nIl soggetto \u00e8 tratto dall'omonimo romanzo di Frederick Forsyth. \nSi tratta di una co-produzione anglo-tedesca (Germania Occidentale), girato prevalentemente in Germania.\nLa canzone natalizia usata per i titoli iniziali del film, \"Christmas Dream\", \u00e8 cantata dal celebre cantante Perry Como.\nTrama.\nAmburgo, novembre 1963: il giovane e aitante Peter Miller vive modestamente come giornalista \"free lance\" in perenne attesa di uno \"scoop\" che gli consenta il salto di qualit\u00e0, quando la sera della morte del presidente statunitense John F. Kennedy, apprende del suicidio con il gas di un povero e anziano ebreo, venendo quindi in possesso del diario che il defunto ha lasciato, la cui lettura cambia per sempre la vita del giovane. L'anziano ex architetto Salomon Tauber narra la sua odissea di deportato a Riga, ove la moglie mor\u00ec uccisa con i gas di scarico di un pullman appositamente attrezzato dal sadico comandante del campo, il famigerato ufficiale delle SS Eduard Roschmann, macchiatosi personalmente di numerosi delitti. L'uomo narra la sua testimonianza dell'uccisione a sangue freddo ad opera di Roschmann di un capitano della Wehrmacht, decorato con la massima onorificenza militare, che nel porto di Riga tentava di impedire l'appropriazione da parte delle SS e per scopi poco chiari, di una nave che avrebbe dovuto invece evacuare in Germania dei soldati tedeschi feriti sul fronte russo. La circostanza impressiona profondamente Miller, poich\u00e9 egli sa che suo padre era appunto un capitano della Wehrmacht insignito con quella stessa decorazione, e morto proprio a Riga nella stessa data, sebbene ufficialmente per altra causa. Il diario di Tauber si conclude riportando la fuga di Roschmann alla fine della guerra e la sua nuova vita sotto falso nome, grazie all'aiuto di \"O.D.E.S.S.A.\", un'organizzazione segreta costituita da ex alti ufficiali delle SS, il cui scopo \u00e8 consentire agli ex membri delle SS di rifarsi una vita e un'identit\u00e0, in Germania come all'estero.\nMiller decide di indagare, ma prima il suo editore, poi un suo amico commissario di polizia di Amburgo, lo sconsigliano ritenendo la cosa troppo rischiosa. Poi per\u00f2 Miller incontra un altro anziano ebreo sopravvissuto ai lager nazisti, amico del defunto Tauber: questi gli rivela che Tauber aveva visto Roschmann ad Amburgo di recente, libero e ricco; e forse \u00e8 per questo che Tauber si \u00e8 suicidato.\nConvinto quindi che Roschmann e la Odessa siano una realt\u00e0, Miller prosegue da solo le sue indagini. Inesperto in attivit\u00e0 spionistica, Miller agisce incautamente attirando l'attenzione dell'organizzazione nazista e rischiando di rimanere ucciso da un sicario dell'Odessa. L'attivit\u00e0 di Miller si intreccia con quella dei servizi segreti israeliani, il Mossad, il quale cerca di impedire che una societ\u00e0 elettronica tedesca fornisca al presidente egiziano Nasser la guida per i missili con i quali intende annientare lo Stato di Israele.\nContattato Simon Wiesenthal, a Vienna, che gli fornisce importanti dati, Miller \u00e8 intercettato dal Mossad e convinto a infiltrarsi nell'organizzazione nazista, dopo un accurato addestramento. Spacciandosi per un ex appartenente alle SS bisognoso di assistenza, riesce a contattare l'organizzazione e viene inviato da un tipografo che ha fabbricato documenti falsi per molti membri dell'Odessa: con grave rischio, Miller riesce a recuperare dal tipografo l'elenco degli ex nazisti riciclati nell'organizzazione, completo di foto, dati anagrafici sia originali sia falsificati, e fra di questi vi \u00e8 anche Roschmann, diventato nel frattempo stimato uomo d'affari. Miller decide di incontrare l'ex ufficiale per vendicare l'assassinio del padre e consegna alla fidanzata Sigi l'intero dossier dell'Odessa che nel frattempo ha raccolto, pregandola di divulgarlo se a lui accadesse qualcosa. Si reca quindi in casa di Roschmann e lo incontra, spiegandogli che ormai sa che \u00e8 lui l'assassino di suo padre, a Riga, anni prima: e dicendogli che il suo intento non \u00e8 di giustizia ma di vendetta, per una questione strettamente personale. In una colluttazione, Roschmann resta ucciso. Miller viene arrestato, ma con sua grande sorpresa viene scarcerato poco tempo dopo senza nessuna accusa a suo carico; scoprir\u00e0 poi che ci\u00f2 \u00e8 stato possibile grazie alla fidanzata Sigi, la quale ha consegnato a Simon Wiesenthal il dossier sull'Odessa, comprovante l'appartenenza di moltissimi influenti personaggi della Germania Ovest: \u00e8 stato quindi facile convincere le autorit\u00e0 tedesche a non procedere.\nIl film si chiude con un Rabbi che recita le preghiere dei morti nel Yad Vashem, secondo le ultime volont\u00e0 di Salomon Tauber, espresse nel suo diario."}
{"id": "1723374", "revid": "49022", "url": "https://it.wikipedia.org/wiki?curid=1723374", "title": "Attecotti", "text": ""}
{"id": "1723382", "revid": "1714743", "url": "https://it.wikipedia.org/wiki?curid=1723382", "title": "Giorgio Federico Carlo di Brandeburgo-Bayreuth", "text": "Biografia.\nI primi anni.\nGiorgio era figlio di Cristiano Enrico di Brandeburgo-Kulmbach e della moglie Sofia Cristiana di Wolfstein. Proveniva dalla linea secondaria della famiglia Hohenzollern, generatasi nel 1655 alla morte di Cristiano di Brandeburgo-Bayreuth e che prese il nome di \"Brandeburgo-Kulmbach\".\nDurante i suoi primi anni di vita, Giorgio Federico Carlo venne istruito personalmente da sua madre, di carattere estremamente religioso, e successivamente inizi\u00f2 un'educazione formale a Bielefeld. Dal 1700 al 1704 egli viaggio nell'Europa dell'ovest come parte del tradizionale \"Grand Tour\" e visit\u00f2, tra gli altri paesi, la Danimarca, la Francia e i Paesi Bassi. Successivamente, egli studi\u00f2 per quattro anni all'Universit\u00e0 di Utrecht. Dopo la morte del padre nel 1708 egli fece ritorno in seno alla sua famiglia, che dal 1704 si era stabilit\u00e0 al Castello di Weferlingen presso Magdeburgo, assumendo il titolo di margravio di Brandeburgo-Bayreuth-Kulmbach.\nIl Castello di Weferlingen era stato assegnato alla sua famiglia in appannaggio da re Federico I di Prussia, dopo che si era concluso un accordo che prevedeva l'abolizione dei suoi debiti e la concessione di una casa in cambio della rinuncia ai propri diritti di successione sugli stati di Bayreuth ed Ansbach in favore della Prussia. Giorgio Federico Carlo, ad ogni modo, tent\u00f2 di recuperare i propri diritti sui territori. Egli fu in grado di assicurarsi il supporto degli stati della regione della Franconia per questa operazione, i quali temevano presto di finire inglobati nei poteri della Prussia. Giorgio Federico Carlo decise inoltre di prestare una decisiva assistenza all'Arcivescovo di Magonza ed al Principe-Vescovo di Bamberga Lothar Franz von Sch\u00f6nborn ed a suo nipote, il Vice-Cancelliere imperiale Frederick Karl von Sch\u00f6nborn, che supportava nel contempo l'abolizione del cosiddetto \"Contratto di Sch\u00f6nberg\" col quale la famiglia dei Brandeburgo-Bayreuth aveva rinunciato ai propri diritti. L'impegno della casata venne premiato, ma riusc\u00ec a spuntarla solo nel 1722 dopo una lunga e difficoltosa discussione ed il pagamento di una sostanziosa indennit\u00e0 alla Prussia.\nQuando il margravio Giorgio Guglielmo mor\u00ec nel 1726 senza lasciare eredi maschi sopravvissutigli, Giorgio Federico Carlo assunse tale carica.\nL'ascesa e il governo.\nDopo la sua ascesa, Giorgio Federico Carlo si pose immediatamente la preoccupazione di restaurare le finanze dello stato, dando priorit\u00e0 ai governi locali. Al contrario di molti dei suoi contemporanei, egli non aveva mire politiche o militari. Egli era al contrario molto pio e support\u00f2 intensamente August Hermann Francke nel diffondere l'importanza della vita religiosa per la vita di uno stato, aiutando anche finanziariamente lo sviluppo dei primi orfanotrofi della regione.\nEgli si dimostrava completamente disinteressato alla vita di corte, tantopi\u00f9 che negli ultimi anni della sua vita egli costru\u00ec il Castello di Himmelkron, un monastero, probabilmente con l'intento di ritirarvisi prima della morte.\nUna sua accurata descrizione ce la lascia la nuora, Guglielmina di Prussia, che nelle sue memorie lo identifica come \"una persona egoista, un malparlier, un geloso\". L'antipatia tra i due era evidente, soprattutto dal momento che alla nascita della nipotina egli si era categoricamente rifiutato di educarla in quanto essa non era un maschio.\nGiorgio Federico Guglielmo mor\u00ec a Bayreuth il 17 maggio 1735.\nMatrimonio ed eredi.\nGiorgio spos\u00f2 nel 1709 Dorotea di Schleswig-Holstein-Sonderburg-Beck, dalla quale ebbe cinque figli:\nDopo sette anni di infelice matrimonio, Giorgio Federico Carlo e Dorotea si separarono nel 1716 e otto anni dopo (1724) il loro matrimonio venne formalmente sciolto. Dorotea successivamente emigr\u00f2 in Svezia dove mor\u00ec senza pi\u00f9 risposarsi."}
{"id": "1723383", "revid": "110157", "url": "https://it.wikipedia.org/wiki?curid=1723383", "title": "One Step at a Time (Jordin Sparks)", "text": "One Step at a Time \u00e8 una canzone della cantante statunitense Jordin Sparks. Il brano \u00e8 stato estratto come terzo singolo dall'album d'esordio della cantante.\nQuando la canzone ha raggiunto la posizione 17 nella Billboard Hot 100, Jordin \u00e8 diventata la prima concorrente di \"American Idol\" che \u00e8 riuscita a piazzare quattro singoli nella top 20."}
{"id": "1723386", "revid": "767487", "url": "https://it.wikipedia.org/wiki?curid=1723386", "title": "Raffaele Stramondo", "text": "Biografia.\nAl secolo, Mauro Stramondo, nasce il 15 gennaio 1919, da una modesta famiglia a Belpasso in provincia di Catania ove compie gli studi elementari presso l'istituto \"Marianna Magr\u00ec\". Gi\u00e0 nella prima infanzia d\u00e0 prova delle sue straordinarie capacit\u00e0 artistiche modellando con della creta figure di animali e pupazzetti e realizzando nelle mura di casa ritratti dei familiari. Nel 1931, mentre frequenta il ginnasio presso il monastero delle suore Benedettine di via dei Crociferi in Catania, ove la zia era suora economa, conosce l'Abate della Abbazia di Cava de' Tirreni Ildenfonso Rea, che si trovava in visita presso il monastero catanese. L'Abate colpito dal talento del giovane lo invita a continuare i suoi studi presso il collegio della Badia di Cava, cos\u00ec nel 1932, Mauro all'et\u00e0 di soli dodici anni, si trasferisce nell'Abbazia cavese , ove maturer\u00e0 la sua vocazione religiosa nell'ordine di San Benedetto.\nNel 1940 \u00e8 novizio, mentre dipinge la volta della sala capitolare dell'abbazia, e nel decennale dell'abate realizza un ritratto esposto nel salone del collegio. Nel 1941 compie la professione religiosa assumendo il nome di Raffaele Maria. L'8 luglio 1945 dopo aver concluso gli studi teologici viene consacrato sacerdote.\nVive alla luce dell'\"ora et labora\" dedicandosi instancabilmente alla pittura, alla scrittura di novelle per ragazzi (di cui una intitolata \"Wilfrido il piccolo eroe\" \u00e8 stampata nel 1980 a cura della stessa Badia),alla composizione di canzoncine sacre, per bambini e poesie, svolgendo anche l'umile servizio di guida ai turisti in visita al monastero.\nMuore improvvisamente colto da malore il 30 novembre 1997 .\nOpere.\nNumerosissima la produzione pittorica, in prevalenza oli su tela, che raffigurano, soggetti sacri epici e mitologici, ritratti.\nMolte tele appartengono a collezionisti privati in Italia e all'estero.\nTra le opere esposte:\nPresso la basilica cattedrale \"Santissima Trinit\u00e0\" della Badia di Cava de' Tirreni (SA), disegna il prospetto del monumentale organo a canne, dipinge il lunotto sopra la cappella di Sant'Alferio, che raffigura lo stesso Santo eremita.\nPresso il Monastero dipinge la volta della Sala del Capitolo. Altre opere raffiguranti Santi benedettini e ritratti degli Abati sono collocate in varie stanze dell'abbazia.\nA Catania presso il salone dell'Arcivescovado sono presenti alcuni ritratti di vescovi di Catania. Altre tele sono presenti nel monastero delle Benedettine di via dei Crociferi.\nA Belpasso, presso il Comune, si trovano due tele raffiguranti una il patrocinio di \"San Constabile\" e l'altra \"Guglielmo II nel chiostro benedettino di Monreale\", una grande tela esposta nella sala del consiglio raffigura \"I genii\" e altre pi\u00f9 piccole raffigurano \"Santa Lucia\". Nella Chiesa Madre di Belpasso due tele nell'altare maggiore raffigurano \"L'annunciazione\" e \"Ges\u00f9 tra i dottori nel tempio\" entrambe del 1945. Nella cappella di santa Lucia vi \u00e8 esposto un quadro ovale che raffigura la martire siracusana realizzato nel 1980 e nella stessa navata una tela rappresenta il \"Martirio di sant'Agata\". Nella cappella del Santissimo Sacramento una tela raffigura \"Il profeta Elia\" e un'altra \"La cena di Emmaus\". Con un particolare gioco di luci ed ombre, l'artista ha messo in scena con una pittura a olio su tela un meraviglioso dipinto gelosamente custodito nella cappella della parrocchia \"N. S. Ges\u00f9 Cristo Re\" di Belpasso, risalente al 1957 ove \u00e8 raffigurato \"Cristo alla flagellazione\". Altre opere minori sono presenti nelle altre chiese del paese.\nA Nicolosi presso il Monastero benedettino \"Beato Benedetto Dusmet\" ha realizzato le illustrazioni e la copertina di un Evangeliario, oltre ad altre tele che rappresentano santi benedettini.\nVarie altre opere sono sparse nelle chiese della provincia di Catania (Trecastagni, Mascalucia, Gravina di Catania, Zafferana Etnea).\nA Messina sue opere sono collocate nella concattedrale del Santissimo Salvatore.\nA CasalVelino Marina la sua opera \u00e8 collocata nella Cappella Ad Duo Flumina che ospit\u00f2 le spoglie di San Matteo Apostolo Evangelista per oltre V secoli. Olio su tela, misura:200 x 150 datato 1957 "}
{"id": "1723390", "revid": "1305772", "url": "https://it.wikipedia.org/wiki?curid=1723390", "title": "The Kids Aren't Alright", "text": "The Kids Aren't Alright \u00e8 un singolo della band punk Offspring. \u00c8 stato pubblicato sul loro quinto album, \"Americana\".\nIl titolo \u00e8 un'allusione al singolo \"The Kids Are Alright\" degli Who.\nLa canzone \u00e8 presente nella colonna sonora del film \"The Faculty\".\nHa raggiunto la posizione numero 6 nella classifica Billboard Modern Rock Tracks.\nDescrizione.\nLa canzone, scritta da Dexter Holland, fa riferimento ad una sua visita al quartiere in cui abitava presso Garden Grove (contea di Orange, California).\nHa visto alcuni suoi amici d'infanzia che sono rimasti colpiti da eventi spiacevoli come l'incontro con la droga o come siano rimasti vittime di esaurimenti nervosi e spiega in dettaglio come questo gruppo di amici d'infanzia si sia rovinato.\nI quattro ragazzi - Jamie, Mark, Jay e Brandon - avevano tutti ottime potenzialit\u00e0 per vivere delle vite straordinarie ma ognuno di loro getta via la propria vita in un modo diverso.\nJamie rimane incinta e deve abbandonare la scuola superiore per crescere il bambino, Mark rimane per tutta la vita a casa dei suoi genitori suonando la chitarra e fumando marijuana, Jay si suicida e Brandon muore per overdose.\nVideo musicale.\nIl video musicale mostra una stanza abbandonata con al centro delle persone che fanno attivit\u00e0 stereotipate.\nContrariamente a quanto si pensa, le inquadrature sono state fatte con normali tecniche rotoscopiche, non al computer.\nCopertine.\nIl singolo ha tre copertine. La prima mostra uno spaventapasseri che cade verso dei tentacoli.\nLa seconda e la terza mostrano un ragazzino raccogliere una pistola con del sangue vicino, ma una delle due \u00e8 maggiormente luminosa."}
{"id": "1723397", "revid": "131358", "url": "https://it.wikipedia.org/wiki?curid=1723397", "title": "Metalist Kharkiv", "text": ""}
{"id": "1723403", "revid": "1868855", "url": "https://it.wikipedia.org/wiki?curid=1723403", "title": "Sante Monachesi", "text": "Del suo lavoro hanno scritto molti critici e intellettuali tra i quali Filippo Tommaso Marinetti, Antonio Marasco, Palma Bucarelli, Giorgio de Marchis, Giulio Carlo Argan, Giorgio Bassani, Cesare Vivaldi, Giuseppe Marotta, Aldo Palazzesi, Giuseppe Marchiori, Elverio Maurizi, Franco Passoni, Emilio Villa, Franco Cagnetta.\nBiografia.\nOrigini e formazione.\nSante Monachesi nasce a Macerata nel 1910. Terminati gli studi alla Regia Scuola di tirocinio di Macerata, si trasferisce a Roma dove, nel 1936, frequenta il corso di scenografia al Centro Sperimentale di Cinematografia. Il volume di Umberto Boccioni \"Pittura e scultura futuriste\" ispira la sua produzione artistica degli anni trenta. Crea l\"'Extra Plastica Futurista Aerodinamica\", con le strutture spiraliche e diagonali in pittura e scultura.\nL'adesione al futurismo e le manifestazioni internazionali.\nNel 1932 \u00e8 tra i fondatori del \"Gruppo futurista Umberto Boccioni, movimento futurista delle Marche\", con Bruno Tano e altri artisti, cui aderir\u00e0 qualche tempo dopo anche il giovane pittore Wladimiro Tulli. Nel 1934 in occasione delle onoranze di Giacomo Leopardi nell\"'Esposizione d'arte antica e moderna\" a Recanati, tiene la sua prima personale di pittura e scultura. \u00c8 l'inizio di un intenso ritmo espositivo che vede Monachesi partecipare alle principali manifestazioni del terzo decennio sia in Italia che all'estero. Nel 1937 partecipa all'Esposizione Universale di Parigi con l'opera \"La gran luce\". Nel 1938 espone un'opera di aeropittura, \"La grande volta\", all'esposizione nell'Art Department della Columbia University di New York e nello stesso anno alla XXI Biennale di Venezia. \nSante Monachesi nel 1939 sposa l'artista Giselda Parisella (1916-1991) ed hanno due figlie\u02d0 Luce e Donatella. Nel 1939 espone alla III Quadriennale di Roma, con la presentazione di Filippo Tommaso Marinetti.\nDopo l'esperienza futurista proietta la sua ricerca nella elaborazione di una poetica figurativa attraverso larghi piani cromatici e sintetiche profilature che caratterizzano la sua pittura negli anni quaranta e cinquanta. Sono di questo periodo i temi pittorici pi\u00f9 noti di Monachesi, ispirati anche al suo soggiorno a Parigi nel dopoguerra; come le \"Parigi\" i \"Muri ciechi\", i \"Fiori\" e le \"Clownesses\". Partecipa nel 1943 alla IV Quadriennale di Roma. Nel 1945 sempre a Roma, insieme a De Chirico e Mafai, espone alla galleria San Bernardo.\nNel 1950 partecipa alla XXV Biennale di Venezia, mentre viene presentata a Parigi alla galleria Silvagni la seconda personale \"Le nouvelles Peintures de Monachesi\". Nel 1951 \u00e8 presente alla VI Quadriennale di Roma. Nel 1952 vince il premio del Presidente della Repubblica al Premio Michetti a Francavilla al Mare. Nel 1954 vince il Premio Michetti. \u00c8 ancora presente alle Biennali di Venezia del 1954, del 1956 e del 1960. Dal 1960 \u00e8 docente alla cattedra di decorazione all'Accademia di belle arti di Roma.\nLa fondazione del \"movimento agr\u00e0\u201d.\nSempre interessato alla ricerca, disponibile a nuove avventure estetiche e ispirato dai nuovi materiali plastici, Monachesi realizza negli anni sessanta le sculture in gommapiuma ed in polimetilmetacrilato. In sintonia con queste nuove scoperte sulla materia e sulla energia attraverso, anche, la conquista dello spazio e lo sconvolgimento dell'agravitazionalit\u00e0, nel 1962 fond\u00f2 il \"movimento agravitazionale\" che, ispirato alle prime missioni umane nello spazio, si propone di rendere l'utopia un'espressione estetica e si concretizza nella levit\u00e0 delle forme con le opere in evelpiuma; successivamente negli anni tra il 1964 ed il 1968 ne redasse il manifesto ideologico, tra Macerata e Baia Domizia. \nL'esperienza \u00e8 documentata da importanti e numerose mostre: le opere in evelpiuma furono esposte nel 1965 alla Triennale dell'Adriatico (Civitanova Marche, Palazzo delle Esposizioni) e a Roma alla Galleria l'Astrolabio, anche se con scarso successo. Nel 1969 espone le sue opere in perspex a Caorle nella rassegna \"Nuovi Materiali e Nuove Tecniche\", e alla Biennale Internazionale d'Arte di Lignano in \"Avanguardia di Monachesi 1930-1969\".\nGli ultimi anni e la morte.\nNel 1977 a Jesolo \"L'evelpiuma e l'universo Agr\u00e0 di Monachesi\", mostra e convegno. La stessa mostra arriva due anni dopo a Parigi, nella Cappella della Sorbona. Negli ultimi anni continua la sua ricerca di scultore e pittore nella definizione di nuovi orizzonti per l'arte. Nel 1978, attraverso la scultura \"Legare e sciogliere\", in evelpiuma, Monachesi crea l\"'extra plastica Agra dell'epoca agravitazionale\". Mor\u00ec a Roma nel 1991.\nLa sua lunga carriera artistica \u00e8 testimoniata da importanti ed approfonditi contributi critici sulla sua opera e da numerose mostre in Italia e all'estero. Numerose esposizione sono state allestite in Italia e in sedi internazionali. A Roma, al Palazzo delle esposizioni e alla Galleria Nazionale d'Arte Moderna. A Milano, al Museo della Permanente; a Parigi, al Centre Georges Pompidou, Londra, Barcellona, Monaco. Inoltre a New York, alla Galleria Del Re, a Washington, a Ottawa e a Tokio. Del suo lavoro hanno scritto molti critici e intellettuali tra i quali Filippo Tommaso Marinetti, Antonio Marasco, Palma Bucarelli, Giorgio de Marchis, Giulio Carlo Argan, Giorgio Bassani, Cesare Vivaldi, Giuseppe Marotta, Aldo Palazzesi, Giuseppe Marchiori, Elverio Maurizi, Franco Passoni, Emilio Villa, Franco Cagnetta.\nTributi e riconoscimenti.\nmaggio/giugno 2009 alla Primaverile Argam della galleria il Saggiatore di Roma con \u201cMonachesi Silenzio Agravitazionale\"."}
{"id": "1723404", "revid": "118359823", "url": "https://it.wikipedia.org/wiki?curid=1723404", "title": "Puga\u010d\u00ebv (Oblast' di Saratov)", "text": "Puga\u010d\u00ebv (, fino al 1935 Nikolaevsk) \u00e8 una citt\u00e0 russa, capoluogo dell'omonimo \"rajon\" nell'oblast' di Saratov.\nFondata nel 1764, ottenne lo status di citt\u00e0 nel 1835."}
{"id": "1723411", "revid": "707291", "url": "https://it.wikipedia.org/wiki?curid=1723411", "title": "Alessandro Mariotti", "text": "Biografia.\nAlessandro Mariotti nacque il 23 aprile 1876 a Fano, figlio primogenito di Francesco Mariotti e Giulia Selvatici. I Mariotti sono un'antica famiglia comitale fanese con origini tracciabili attorno al XIV secolo. Alessandro ebbe anche due fratelli, nati dopo di lui: Carlo (1877-1958) e Ugo (1878-1960).\nSi laure\u00f2 in legge alla Facolt\u00e0 di Giurisprudenza dell'Universit\u00e0 di Bologna l'8 luglio 1899 con una tesi sull'emigrazione italiana. Nel 1907 spos\u00f2 in prime nozze la contessa Eleonora dei Conti Bracci, ramo fanese discendente da Niccol\u00f2 della Stella. I due ebbero un solo figlio, Francesco (1908-1980), che fu poeta e scrittore. Eleonora Bracci mor\u00ec prematuramente pochi anni dopo, nel 1912. Alessandro si spos\u00f2 successivamente con Maria Isotta Sforza, da cui nacque la figlia Maria Teresa (1929-2008).\nNel 1907 Alessandro Mariotti venne eletto Sindaco di Fano, carica che ricopr\u00ec fino al 1920; divenne inoltre un esponente di spicco dell'associazione agraria locale. Dopo la Grande Guerra ader\u00ec al nascente movimento fascista e alle elezioni politiche del 15 maggio 1921 fu eletto deputato al Parlamento nelle file del cosiddetto blocco nazionale, ricoprendo tale ruolo dalla XVI alla XVIII legislatura (1929).\nIn quanto membro dell'associazione agraria fanese, nel maggio di quello stesso anno, in seguito alle riforme fiscali presentate dalle amministrazioni di sinistra in una forte ottica redistribuitiva, present\u00f2 al Prefetto un ricordo contro il bilancio preventivo 1921 del Comune di Fano. Poco dopo, a nome della Federazione Provinciale degli Agricoltori, ricorse anche contro il bilancio dell'amministrazione provinciale.\nNello stesso periodo divenne oggetto delle ostilit\u00e0 ed insofferenze che in quel periodo colpirono liberali e fascisti della provincia da parte dei movimenti di sinistra; il 16 giugno 1923 il Mariotti present\u00f2 formale reclamo al Ministero per aver ricevuto una palese diffida dal segretario provinciale di partecipare a cerimonie e dimostrazioni patriottiche (inaugurazioni, lapidi ai caduti, consegna di bandiere, ecc) a cui era invitato. Gli interventi del Prefetto e del Ministero, sconcertati da tale comportamento, misero a tacere i dissapori. Il 18 luglio 1938 venne nominato Podest\u00e0 di Fano.\nNel 1939 fu nominato Senatore del Regno nella XXX Legislatura, carica che ricopr\u00ec fino alla tarda estate del 1943. Durante questo periodo fu membro della Commissione dei lavori pubblici e delle comunicazioni (17 aprile 1939-28 gennaio 1940). In seguito alla caduta del fascismo, nel 1944 il Mariotti fu deferito all'Alta Corte di Giustizia per le Sanzioni contro il Fascismo con due capi di imputazione, venendo successivamente amnistiato (1948).\nRitiratosi dall'attivit\u00e0 politica dopo l'avvento della repubblica, rimase a Roma dove si spense il 23 aprile 1952, nel giorno del suo compleanno."}
{"id": "1723416", "revid": "793215", "url": "https://it.wikipedia.org/wiki?curid=1723416", "title": "Tissue Simulation Toolkit", "text": "Tissue Simulation Toolkit \u00e8 un programma open source nel quale \u00e8 implementato il Cellular Potts Model, che permette di effettuare alcune simulazioni sulle cellule.\n\u00c8 utilizzato per studiare i meccanismi di evoluzione e movimento cellulare come differenziazione, avviluppamento, dispersione e angiogenesi.\nCome descritto in alcune pubblicazioni scientifiche, attraverso l'uso di questo software, si sono ritrovate delle analogie in natura, soprattutto nella proliferazione cellulare di embrioni."}
{"id": "1723417", "revid": "486946", "url": "https://it.wikipedia.org/wiki?curid=1723417", "title": "Universit\u00e0 LUISS", "text": ""}
{"id": "1723418", "revid": "767487", "url": "https://it.wikipedia.org/wiki?curid=1723418", "title": "Nessuna certezza", "text": "Nessuna certezza \u00e8 una canzone dei Tiromancino pubblicato come terzo ed ultimo singolo estratto dall'album \"In continuo movimento\" del 2002.\nIl brano figura la partecipazione della cantautrice Elisa e di Meg, ex cantante dei 99 Posse."}
{"id": "1723423", "revid": "31886", "url": "https://it.wikipedia.org/wiki?curid=1723423", "title": "Ivo Pannaggi", "text": "Biografia.\nInfanzia e giovinezza.\nIvo Pannaggi nacque a Macerata il 28 agosto 1901, ufficialmente dal padre Amedeo Umberto, un tipografo della citt\u00e0 e da Maria Caramico, ma in realt\u00e0 il vero padre fu Erso Zampini (1884-1957), un industriale che gli garanti sempre il denaro per gli studi ed i viaggi. Frequent\u00f2 cos\u00ec gli studi classici, manifestando la sua attitudine per la pittura sin da ragazzino. Furono poi Cesare Mercorelli e Cesare Peruzzi che in questo primo periodo incoraggiarono il ragazzo, che da qui in poi si dichiarer\u00e0 sempre autodidatta. Nel 1917 pubblic\u00f2 su L\u2019Onorevole 509, Numero e Il Corriere dei piccoli le sue prime vignette satiriche con tematiche anti-austriache e antitedesche il cui stile art nouveau presentava gi\u00e0 i primi influssi avanguardisti.\n1919-1922: Il trasferimento a Roma.\nNel 1919 si trasfer\u00ec a Roma, dove segu\u00ec inizialmente i corsi di fisica e matematica a La Sapienza, e fu qui che entr\u00f2 anche in contatto con gli ambienti artistici dell'avanguardia della capitale. In questo contesto si presenta alla Casa d'Arte Bragaglia di Roma con due quadri futuristi accolto con entusiasmo da Marinetti e Balla. In questo periodo frequent\u00f2 poi il Cabaret del diavolo e strinse rapporti con Vinicio Paladini, Enrico Prampolini, Fortunato Depero, Gerardo Dottori. Nel gennaio del 1921 pubblic\u00f2 \"Nudo di donna\" sulla rivista dadaista Bleu, un disegno che la rivista metteva in relazione con un articolo di Julius Evola, mentre a marzo inizi\u00f2 la sua attivit\u00e0 espositiva, quando Bragaglia lo coinvolse in una mostra collettiva futurista, dove Pannaggi present\u00f2 i quadri del 1919 intitolati \"Mia madre legge il giornale\" e \"Barchevento\". Iniziano cos\u00ec mostre in tutta Europa e collaborazioni con importanti riviste di cultura italiane. Nel 1922 si iscrisse alla Scuola di architettura e con Vinicio Paladini scrive il \"Manifesto dell'Arte Meccanica Futurista\", pubblicato nella rivista Lacerba. In questi anni si dimostra artista poliedrico, in grado di lavorare con discipline diverse e sperimentando con pittura, scultura, caricatura, scenografia teatrale, progettazione di interni e di oggetti, grafica e fotomontaggio.\nIn questi anni collaborazione come scenografo con il Teatro degli Indipendenti di Anton Giulio Bragaglia. Sempre nel 1922 Pannaggi mise in scena il suo spettacolo \"Ballo meccanico futurista\" e cur\u00f2 la scenografia dello spettacolo di Marinetti \"Prigionieri di Baia\". Svolge anche un'attivit\u00e0 di grafico pubblicitario, \u00e8 riconosciuto come uno degli inventori dell'arte postale e un innovatore nel campo poco battuto della caricatura.\n1922-1926: Il ritorno a Macerata.\nNel 1922, appena tornato a Macerata, Ivo Pannaggi organizz\u00f2 nella sua citt\u00e0 un'importante mostra futurista che vedeva, oltre che le sue opere, anche quelle di Giacomo Balla, Umberto Boccioni, Fortunato Depero, Antonio Fornari, Antonio Marasco, Vinicio Paladini, Enrico Prampolini, Federico Scirocco e Mario Sironi. Sempre nel 1922 Pannaggi realizz\u00f2 una delle sue opere pi\u00f9 celebri: \"Treno in corsa\".\nNel 1925-26 progetta l'arredamento di quattro ambienti di Casa Zampini a Esanatoglia (Mc). Nel 1926 la XV Esposizione internazionale d'arte present\u00f2 un'intera sezione dedicata al futurismo dove Pannaggi present\u00f2 opere non figurative come \"Funzioni geometriche\" e \"Funzioni architettoniche\". Seguono mostre futuriste anche in America.\nDel 1927 sono invece le scenografie ed i costumi dell'opera teatrale \"L'Angoscia delle macchine\" di Ruggero Vasari e le illustrazioni per la raccolta di racconti di Filippo Tommaso Marinetti intitolata \"Scatole d'amore in conserva\" (Edizioni d'arte Fauno).\n1927-1933: Pannaggi e la Bauhaus.\nNel 1926 Pannaggi ebbe una relazione con l'attrice tedesca Alice Wenglor. L'incontro lo port\u00f2 a spostarsi per un breve soggiorno a Berlino, con viaggi nella capitale tedesca che continuarono anche dopo la fine della relazione. La permanenza di Pannaggi a Belino si un\u00ec cos\u00ec alla sua attivit\u00e0 di giornalista, con articoli divulgativi sull'architettura nord-europea per riviste come L\u2019Ambrosiano, La casa bella, Domus, Quadrante, L\u2019architettura italiana, L\u2019Italia letteraria. Nel 1927 decise di presentarsi da Walter Gropius alla Bauhaus che frequenta, senza rinunciare agli impegni artistici internazionali, fino al giorno della chiusura da parte della polizia nazista il 12 aprile 1933.\n1927-1941: Pannaggi tra arte e reportage fotografici.\nNel 1936 iniziano viaggi verso la Lapponia, coinvolto dai suoi amici norvegesi conosciuti alla Bauhaus e partecipa anche a importanti spedizioni artiche e antartiche. Dopo il Venezuela e il Brasile, costeggia l'Africa continuando a collaborare come fotoreporter per importanti riviste italiane.\nNel 1939 si sposa con una norvegese, Nini Daae Meinich; dal matrimonio nascono tre figli. Nel 1940 \u00e8 di nuovo in Germania; da Berlino \u00e8 corrispondente di notizie di guerra per importanti giornali italiani.\n1942-1975: Pannaggi ed il trasferimento in Norvegia.\nNel 1942 si stabilisce in Norvegia dove riprende a dipingere e inizia una nuova attivit\u00e0 come architetto e designer.\nGli anni '70 ed il rientro a Macerata.\nNel 1971, l'Anticamera Neoplastica di casa Zampini viene trasferita nella Pinacoteca di Macerata. Continua a lavorare per alcuni anni a progetti grafici e artistici. A met\u00e0 degli anni '70 decide di trasferirsi definitivamente a Macerata. Muore in una casa di riposo della stessa citt\u00e0 l'11 maggio 1981."}
{"id": "1723426", "revid": "438678", "url": "https://it.wikipedia.org/wiki?curid=1723426", "title": "Chiave esterna", "text": "Una chiave esterna (in inglese foreign key), nel contesto dei database relazionali, \u00e8 un vincolo di integrit\u00e0 referenziale tra due o pi\u00f9 tabelle. Essa identifica una o pi\u00f9 colonne di una tabella, detta tabella referenziante, che referenzia una o pi\u00f9 colonne di un'altra tabella, detta referenziata.\nDescrizione.\nI valori di un record delle colonne referenzianti devono essere presenti in un unico record della tabella referenziata. Ci\u00f2 implica che un record nella tabella referenziante non pu\u00f2 contenere valori che non esistono nella tabella referenziata, eccetto nel caso particolare di valori NULL se la colonna referenziante non \u00e8 obbligatoria. Pi\u00f9 record della tabella referenziante possono puntare allo stesso record della tabella referenziata. Nella maggior parte dei casi, ci\u00f2 corrisponde alla relazione \"uno a molti\" tra una tabella padre ed una tabella figlio. La tabella referenziante e quella referenziata possono essere la stessa tabella. Una chiave esterna di questo tipo \u00e8 anche chiamata auto-referenziante o ricorsiva. Una tabella pu\u00f2 avere molte chiavi esterne e ogni chiave esterna pu\u00f2 referenziare una tabella diversa.\nDescrizione.\nAzioni.\nQuando nella tabella referenziata si verifica un cambiamento che interessa la chiave esterna, un'azione pu\u00f2 essere eseguita automaticamente dal DBMS per garantire l'integrit\u00e0. L'azione specifica da eseguire pu\u00f2 essere scelta dall'utente, chiave per chiave. Gli eventi che interessano la chiave primaria sono due: ON DELETE si verifica quando viene chiesta la cancellazione di un record nella tabella referenziata; ON UPDATE si verifica quando si tenta di modificare uno o pi\u00f9 campi referenziati dalla chiave esterna.\nTipi di corrispondenza.\nGli standard SQL prevedono tre diverse modalit\u00e0 per trovare le corrispondenze tra i record, ognuna delle quali implica un modo diverso di trattare i valori NULL. I tre tipi sono:"}
{"id": "1723431", "revid": "110157", "url": "https://it.wikipedia.org/wiki?curid=1723431", "title": "William L. Anderson", "text": "Anderson \u00e8 uno studioso del \"Mackinac Center for Public Policy\", nonch\u00e9 membro del \"Ludwig von Mises Institute\". Inoltre \u00e8 stato docente di economia anche alla \"North Greenville University\", in Carolina del Sud.\nAnderson ha scritto diversi articoli e saggi su molti temi economici e finanziari. \u00c8 spesso commentatore per il sito libertario \"LewRockwell.com\"."}
{"id": "1723440", "revid": "613445", "url": "https://it.wikipedia.org/wiki?curid=1723440", "title": "University of Bolton Stadium", "text": "Lo University of Bolton Stadium \u00e8 un impianto calcistico di Horwich. Di propriet\u00e0 della societ\u00e0 calcistica del Bolton Wanderers Football Club, dal 1997 \u00e8 sede degli incontri interni della sua prima squadra.\nNoto dalla nascita e fino al 2014 come \"Reebok Stadium\", a seguito della cessione dei diritti di denominazione all'azienda inglese Reebok. Nel 2014 assume il nome di \"Macron Stadium\" dopo un nuovo accordo similare con l'azienda italiana Macron.\nNell\u2019agosto 2018 lo stadio cambia nuovamente nome, assumendo quello attuale, in seguito ad un accordo con l\u2019Universit\u00e0 di Bolton."}
{"id": "1723450", "revid": "1543377", "url": "https://it.wikipedia.org/wiki?curid=1723450", "title": "Audioconferenza", "text": "L'audioconferenza, chiamata anche conferenza telefonica, \u00e8 una modalit\u00e0 di comunicazione a distanza, simile alla videoconferenza, ma priva della componente video.\nCaratteristiche.\nI diversi partecipanti ad un'audioconferenza possono comunicare tra loro a voce, previo appuntamento. Il sistema consente, in pratica, di estendere le caratteristiche della comunicazione telefonica ad un numero di persone superiore a due.\nGli usi di un'audioconferenza possono essere ludici, ad esempio parlare tra amici o parenti in diversi angoli del pianeta o un modo per le aziende di ridurre le spese dei viaggi di lavoro.\nRealizzazione.\nPer effettuare un'audioconferenza, vi sono cinque strade possibili:\nLa prima delle due opzioni, il dispositivo di audioconferenza, oltre ad essere caratterizzata da una migliore qualit\u00e0 audio, ha il vantaggio di consentire la partecipazione di pi\u00f9 persone all'interno di uno stesso ambiente, le quali possono sedere comodamente attorno ad un tavolo, al centro del quale si trova il dispositivo, che in genere ha un'ottima capacit\u00e0 di captare le voci anche ad una certa distanza.\nLo svantaggio, in questo caso, sta nel costo dell'apparecchiatura (mediamente sui 300 euro) e della telefonata multipla.\nLa seconda opzione, Skype, consente invece di sfruttare la tecnologia Voice Over IP (VoIP) per veicolare la voce attraverso la rete internet, risparmiando sia sui costi dell'attrezzatura, sia sulle spese di telefonia.\nLo svantaggio, in questo caso, \u00e8 dato da una qualit\u00e0 audio non sempre ottimale (perch\u00e9 dipende dalla qualit\u00e0 della connessione internet) e dal fatto che si presta poco all'utilizzo di pi\u00f9 persone presso una stessa postazione. La necessit\u00e0 di un pc o uno smartphone rende l'uso di software VOIP o simili difficili per gli utenti meno esperti o privi del sopracitato materiale.\nLa terza opzione, si basa su servizi messi a disposizione da alcune aziende (gratuitamente o a pagamento), che non necessitano dell'utilizzo di dispositivi speciali o di software dedicati ma che consentono la partecipazione ad una audioconferenza da un qualsiasi telefono di rete fissa o cellulare o tramite software di Voice Over IP (VoIP).\nServizi di audioconferenza gratuiti:\nServizi di audioconferenza-conference call professionali:\nLa quarta opzione consiste nello sfruttare le potenzialit\u00e0 dell'apparecchio telefonico di propriet\u00e0 tramite le relative opzioni/funzionalit\u00e0, con relativi limiti dati dal tipo di rete telefonica e procedure da eseguire."}
{"id": "1723454", "revid": "123805017", "url": "https://it.wikipedia.org/wiki?curid=1723454", "title": "Telaio (edilizia)", "text": "Un telaio, in edilizia, \u00e8 una struttura costituita da elementi orizzontali e verticali che hanno il compito di sopportare il peso dell'edificio e di scaricarlo sul suolo.\n\u00c8 costituito da un graticcio di elementi orizzontali e verticali, le travi e i pilastri: solitamente sulle travi gravano i carichi in maniera diretta, e pertanto esse si inflettono sotto l\u2019azione di questi ultimi; i carichi sono trasferiti alle estremit\u00e0 e ripartiti tra i pilastri, che hanno il compito di scaricarli sulle fondazioni e di l\u00ec al terreno. \n\u00c8 spesso previsto un sistema di controventamento del telaio per conferirgli maggiore rigidezza in particolare nei confronti delle forze orizzontali (come la spinta del vento o le azioni sismiche). In edifici con telaio in calcestruzzo armato pu\u00f2 ad esempio essere costituito dal nucleo vano scale/ascensori, le cui pareti vengono gettate in calcestruzzo e non sono realizzate in semplice muratura, mentre in costruzioni in acciaio si trovano spesso nella forma di elementi diagonali.\nLe strutture a telaio sono oggi le pi\u00f9 diffuse, anche se non tutte le costruzioni impiegano telai: le ciminiere o le cisterne industriali, ad esempio, hanno struttura portante tubolare (assemblata in acciaio o gettata in calcestruzzo armato), oppure ancora le dighe, che si sostengono grazie al proprio peso o alla particolare forma, senza alcuna vera e propria struttura.\nTipologia.\nMolti sono i criteri che permettono di distinguere tipi di telai:"}
{"id": "1723455", "revid": "105137683", "url": "https://it.wikipedia.org/wiki?curid=1723455", "title": "Quadronna", "text": "Il torrente Quadronna, nasce ad ovest di Albiolo ed in seguito lambisce Concagno frazione di Solbiate. Entra poi in territorio di Malnate, toccando le frazioni di Rovera e San Salvatore, ed infine lambisce Vedano Olona, confluendo nel fiume Olona in localit\u00e0 \"Le Fontanelle\", presso il confine comunale tra Vedano e Lozza, segnato proprio dal fiume Olona, che in quel tratto si divide in due bracci. \nLa Valle della Quadronna \u00e8 scavalcata da un grande viadotto a sei arcate, sul quale transita la ferrovia Milano-Laveno delle Ferrovienord. Un tempo, all'altezza dello scomparso casello del Poro, la linea si biforcava con un binario diretto a Como, (anch'esso scomparso).&lt;br&gt;\nAccade sovente che nelle rigide giornate invernali, le acque della Quadronna gelino. &lt;br&gt;\nNel territorio di Malnate, il torrente \u00e8 interessato dal Parco Valle del Lanza."}
{"id": "1723456", "revid": "1571097", "url": "https://it.wikipedia.org/wiki?curid=1723456", "title": "Imparare dal vento", "text": "Imparare dal vento \u00e8 una canzone dei Tiromancino pubblicato come secondo singolo estratto dall'album \"Illusioni parallele\" del 2004.\nIl brano \u00e8 il tema musicale del film \"L'uomo perfetto\" di Luca Lucini del 2005.\nVideo musicale.\nIl videoclip \u00e8 un video d'animazione diretto da Federico Zampaglione, che nel 2005 ha vinto il riconoscimento come \"miglior video\" al \"Digital Award\", al \"Grifoclip 2005\", al \"Festival Linea d'Ombra di Salerno\", al \"Premio Animago europeo\" e al \"Giffoni Festival\"."}
{"id": "1723464", "revid": "1543377", "url": "https://it.wikipedia.org/wiki?curid=1723464", "title": "JWM", "text": "JWM (Joe's Window Manager) \u00e8 un gestore delle finestre per i sistemi Linux, sviluppato dal 2003 da Joe Wingbermuehle.\nCaratteristiche.\nJWM \u00e8 composto da un desktop a icone basato su rox-filer, da un menu utente e anche da un sistema di temi GTK. Dispone inoltre di un proprio pannello di configurazione che consente di impostare lo sfondo, il tema, le applicazioni nella barra degli strumenti, il sistema di focus ed altre opzioni minori.\nSi dimostra nell'utilizzo molto leggero e veloce rispetto ad altri ambienti, come per esempio KDE e GNOME.\nUtilizzo nelle distribuzioni GNU/Linux.\nJWM \u00e8 usato come standard nella distribuzione Puppy Linux."}
{"id": "1723470", "revid": "183694", "url": "https://it.wikipedia.org/wiki?curid=1723470", "title": "Gottfried Haberler", "text": "Nato agli inizi del XX secolo, entr\u00f2 subito in contatto con la scuola austriaca. Nel 1936 si trasfer\u00ec negli Stati Uniti, dove diresse il dipartimento di economia alla Harvard University, a fianco di Joseph Schumpeter.\nI suoi lavori pi\u00f9 famosi sono \"Theory of International Trade\" (1936) e \"Prosperity and Depression\" (1937).\nNel 1957 la General Agreement on Tariffs and Trade commission\u00f2 un rapporto sul mercato delle commodities, e Haberler venne nominato a capo di questa commissione.\nNel 1971 Haberler lasci\u00f2 Harvard per diventare membro dell\"'American Enterprise Institute\".\nNel 1980 l'Accademia dei Lincei gli ha conferito il Premio Internazionale Feltrinelli per le Scienze Economiche."}
{"id": "1723471", "revid": "123641661", "url": "https://it.wikipedia.org/wiki?curid=1723471", "title": "Un tempo piccolo", "text": "Un tempo piccolo \u00e8 una canzone scritta da Antonio Gaudino, Alberto Laurenti e Franco Califano ed interpretata dai Tiromancino, pubblicata come primo ed unico singolo estratto dall'album \"95-05\", primo greatest hits del gruppo pubblicato nel 2005.\nScelta nel novembre 2020 come primo singolo nel cd e vinile \"Italian Songbook: Cassiopea\" di Mina\nVideo musicale.\nIl videoclip di \"Un tempo piccolo\", da un'idea di Alice Scaggiante, \u00e8 stato diretto da Federico Zampaglione. Ambientato negli anni '60, \u00e8 stato girato in bianco e nero in Sardegna. Il protagonista \u00e8 un bambino che insieme al nonno, interpretato dall'attore Angelo Infanti, costruisce una astronave in un capannone, raccattando i pezzi in un deposito di rifiuti. Alla fine della costruzione il ragazzo, con l'astronave, spicca il volo in mezzo alle stelle.\nCuriosit\u00e0.\nIl brano usc\u00ec come cover nella raccolta \"95/05\" per i Tiromancino, ma la versione originale fu edita nell'album \"Non escludo il ritorno\" di Franco Califano."}
{"id": "1723473", "revid": "28592", "url": "https://it.wikipedia.org/wiki?curid=1723473", "title": "Manovra aerea", "text": ""}
{"id": "1723475", "revid": "339392", "url": "https://it.wikipedia.org/wiki?curid=1723475", "title": "Diceratops hatcheri", "text": ""}
{"id": "1723476", "revid": "1543377", "url": "https://it.wikipedia.org/wiki?curid=1723476", "title": "Bootidi di Giugno", "text": "Le Bootidi di giugno sono uno sciame meteorico visibile dal 26 giugno al 2 luglio. Normalmente il loro ZHR \u00e8 dell'ordine di 1-2 meteore per ora, ma in alcune occasioni, nel 1916, nel 1921, nel 1927 e pi\u00f9 recentemente nel 1998 hanno dato origine a piogge meteoriche molto pi\u00f9 cospicue.\nLe meteore di questo sciame sono caratterizzate da una bassa velocit\u00e0 geocentrica e un'inusuale percentuale di meteore con flare, ossia aumenti repentini di luminosit\u00e0, durante la loro traiettoria. Le Bootidi di giugno derivano dalla cometa 7P/Pons-Winnecke. La loro sigla internazionale \u00e8 JBO."}
{"id": "1723477", "revid": "339392", "url": "https://it.wikipedia.org/wiki?curid=1723477", "title": "Dicerattus hatcheri", "text": ""}
{"id": "1723478", "revid": "28592", "url": "https://it.wikipedia.org/wiki?curid=1723478", "title": "Esenin", "text": ""}
{"id": "1723483", "revid": "28592", "url": "https://it.wikipedia.org/wiki?curid=1723483", "title": "Pugachev", "text": ""}
{"id": "1723484", "revid": "339392", "url": "https://it.wikipedia.org/wiki?curid=1723484", "title": "Diceratus", "text": ""}
{"id": "1723485", "revid": "28592", "url": "https://it.wikipedia.org/wiki?curid=1723485", "title": "Pugacioff", "text": ""}
{"id": "1723486", "revid": "767487", "url": "https://it.wikipedia.org/wiki?curid=1723486", "title": "Euphractus sexcinctus", "text": "L'armadillo a sei fasce (\"Euphractus sexcinctus\") \u00e8 una specie di armadillo diffusa in Argentina, Bolivia, Paraguay, Brasile ed Uruguay; una popolazione isolata sopravvive in Suriname.\nPreferisce la savana a clima secco.\nInizialmente venne classificato da Linneo nel genere \"Dasypus\", dove rimase fino a tempi recenti.\nSe ne contano quattro sottospecie:\nDimensioni e aspetto.\nMisura fino a 70 cm di lunghezza, per un peso di oltre 6 kg.\nIl colore del carapace \u00e8 solitamente giallo dorato (da qui il nome di armadillo giallo che questo animale ha nel suo areale), ma la tonalit\u00e0 pu\u00f2 variare fino al bruno-rossiccio.\nAlcuni esemplari (specialmente nella sottospecie \"setosus\") sono ricoperti da folta peluria.\nA dispetto del nome, pu\u00f2 possedere fino a 8 bande.\nRispetto agli altri armadilli, la mandibola \u00e8 pi\u00f9 muscolosa ed i denti (pur mancando di smalto) sono pi\u00f9 forti: l'armadillo a 6 fasce ha 9 paia di denti nella mascella e 10 paia nella mandibola.\nAltra sua caratteristica \u00e8 la capacit\u00e0 di accumulare spessi depositi di grasso sottocutaneo.\nComportamento.\n\u00c8 un animale attivo principalmente durante il giorno.\nCome gli altri armadilli, \u00e8 solito scavarsi delle tane: tuttavia passa molto tempo nella stessa tana, che \u00e8 solito marcare con segnali odorosi provenienti da ghiandole poste alla base della coda.\nPrincipalmente solitario, se ne possono vedere dei gruppetti nei pressi delle carcasse, intenti a nutrirsi delle larve degli insetti saprofagi e di pezzetti di carne in putrefazione: questo animale, infatti, pur essendo essenzialmente erbivoro (occasionalmente danneggia i raccolti), integra la sua dieta con alimenti di origine animale, principalmente invertebrati.\nRiproduzione.\nNon c'\u00e8 un preciso periodo riproduttivo, e le femmine possono riprodursi durante tutto l'arco dell'anno.\nLa gestazione dura un paio di mesi, al termine dei quali nascono da uno a tre cuccioli, anche se la femmina ha solo due mammelle.\nI cuccioli nascono con gli occhi chiusi ed emettono squittii per attrarre l'attenzione materna: verso il mese di vita cominciano ad assumere i primi cibi solidi.\nLa maturit\u00e0 sessuale intercorre a 9 mesi circa: la speranza di vita in cattivit\u00e0 sembra essere attorno ai 15 anni, anche se un esemplare \u00e8 vissuto 18 anni."}
{"id": "1723487", "revid": "1571097", "url": "https://it.wikipedia.org/wiki?curid=1723487", "title": "L'alba di domani (singolo)", "text": "L'alba di domani \u00e8 una canzone dei Tiromancino, pubblicato come primo singolo estratto dall'album omonimo del 2007. \nDescrizione.\nIl brano fa da colonna sonora al primo film diretto da Federico Zampaglione \"Nero bifamiliare.\"\nVideo musicale.\nIl videoclip vede la partecipazione degli interpreti del film Claudia Gerini e Luca Lionello."}
{"id": "1723490", "revid": "28592", "url": "https://it.wikipedia.org/wiki?curid=1723490", "title": "Pugaciov", "text": ""}
{"id": "1723497", "revid": "122315", "url": "https://it.wikipedia.org/wiki?curid=1723497", "title": "Euphractus", "text": ""}
{"id": "1723502", "revid": "117382646", "url": "https://it.wikipedia.org/wiki?curid=1723502", "title": "Angoli di cielo", "text": "Angoli di cielo \u00e8 una canzone dei Tiromancino, pubblicato come secondo singolo estratto dall'album \"L'alba di domani\" del 2007.\nVideo musicale.\nIl videoclip, ambientato in un aeroporto, \u00e8 diretto da Cosimo Alem\u00e0."}
{"id": "1723512", "revid": "1970792", "url": "https://it.wikipedia.org/wiki?curid=1723512", "title": "Citt\u00e0 del Wyoming", "text": "Questa lista comprende le \"city\", le \"town\" e i census-designated place, in ordine alfabetico, del Wyoming, Stati Uniti d'America.\n(I dati sono dell'USCB riferiti al censimento del 2010)."}
{"id": "1723522", "revid": "1884099", "url": "https://it.wikipedia.org/wiki?curid=1723522", "title": "Stretta di Arpaia", "text": "La Stretta (o \"Sella\") di Arpaia \u00e8 un valico dell'Appennino Campano che mette in comunicazione la Valle di Suessola che racchiude i Comuni di Santa Maria a Vico, Arienzo, San Felice a Cancello e Cervino con la Valle Caudina; e quindi la provincia di Caserta con quella di Benevento.\nLa sella si trova tra il Monte Tairano (768\u00a0m) ed il Monte Castello (623\u00a0m) ed \u00e8 attraversata dalla Via Appia e dalla ferrovia che collega Cancello con Benevento, tra i Comuni di Forchia e Arpaia sul versante Beneventano e Arienzo dal lato Casertano.\nSecondo alcune fonti questo sarebbe il luogo ove, al tempo delle guerre sannitiche, venne combattuta la Battaglia delle Forche Caudine fra i romani ed i sanniti."}
{"id": "1723525", "revid": "116823523", "url": "https://it.wikipedia.org/wiki?curid=1723525", "title": "Franti\u0161ek Xaver Brixi", "text": "Biografia.\nBrixi discendeva da una famiglia di musicisti molto ramificata, originaria della Boemia settentrionale. Figlio dell'organista e compositore \u0160imon Brixi, dal 1744 al 1749 ricevette la propria formazione musicale al collegio dei Piaristi di Kosmonosy, istituto nel quale studiarono diversi compositori cechi, dove nel 1748 fu classificato \"felicissimus ingenii\". \nTerminati gli studi si rec\u00f2 a Praga, dove fu organista in diverse chiese della citt\u00e0 (fra le quali anche quella di San Nicola). In breve tempo divent\u00f2 uno dei compositori pi\u00f9 noti a Praga: a prova di ci\u00f2 dal 1757 alla morte fu ripetutamente scelto per scrivere la \"musica navalis\" per la vigilia di San Giovanni Nepomuceno. Il 1\u00ba gennaio 1759 fu nominato \"Kapellmeister\" (maestro di cappella) della cattedrale di San Vito, la pi\u00f9 prestigiosa carica musicale della citt\u00e0. Contemporaneamente divenne direttore del coro del monastero benedettino di San Giorgio al Hrad\u010dany (Castello di Praga). Mor\u00ec 12 anni dopo a causa della tubercolosi.\nConsiderazioni sull'artista.\nBrixi fu una delle figure musicali pi\u00f9 notevoli in Boemia durante la met\u00e0 del XVIII secolo. Egli fu un compositore prolifico, scrisse circa 500 lavori (350 dei quali sono composizioni sacre), i quali sono stilisticamente radicati nella scuola napoletana di Alessandro Scarlatti, Francesco Feo e Francesco Durante, con influenze della scuola viennese, rappresentata all'epoca da Giovanni Battista Mancini, Georg Reutter e Giuseppe Bonno. Tuttavia il suo stile si distingue da quello dei suoi contemporanei per la freschezza melodica, i vivaci ritmi e parti del basso piene di vitalit\u00e0, nonch\u00e9 per l'impiego di una semplice ma efficace strumentazione; fece inoltre spesso uso della musica popolare nei suoi lavori. Quando egli era in vita la sua musica si diffuse ampiamente in Boemia, Moravia, Austria, Baviera e Slesia."}
{"id": "1723526", "revid": "599013", "url": "https://it.wikipedia.org/wiki?curid=1723526", "title": "Hugo Lloris", "text": "Gi\u00e0 vincitore di una Coppa di Francia (2012) e di una Supercoppa nazionale nello stesso anno con l'Olympique Lione e del Campionato europeo under-19 nel 2005, con la nazionale maggiore \u00e8 stato vicecampione d'Europa nel 2016 e si \u00e8 infine laureato campione del mondo nel 2018. Coi club ha inoltre raggiunto una finale di Champions League (tra i pali del Tottenham, nel 2019), uscendone tuttavia sconfitto.\n\u00c8 ritenuto uno dei migliori portieri al mondo.\nBiografia.\nHa un fratello minore Gautier Lloris, anch'egli calciatore.\nCaratteristiche tecniche.\nSicuro e reattivo sia tra i pali sia nelle uscite, \u00e8 molto abile nell'interpretare il ruolo di \"sweeper-keeper\", portandosi spesso ben oltre la propria area di rigore.\nCarriera.\nClub.\nGli inizi e il Nizza.\nInizia a muovere i primi passi nel calcio a sei anni, quando entra nel \"CEDAC\", un centro culturale con sede nel comune di Cimiez, alla periferia di Nizza. Inizialmente impiegato a centrocampo e in attacco, fu in seguito provato come portiere, grazie ai suoi riflessi e ai suoi eccezionali recuperi. Notato dall'ex portiere del Nizza, Dominique Baratelli, a dieci anni venne inserito nel settore giovanile della squadra e nel 2004 si laurea campione nel \"Championnat Nationaux des 18 ans\", il torneo nazionale per i giocatori al di sotto dei 18 anni.\nNell'estate 2005 gioca titolare in Nazionale Under-19 che vince il Campionato d'Europa e, dopo alcune presenze nella squadra \"B\" di Nizza, viene inserito in prima squadra per la stagione 2005-2006, con la maglia numero uno. Il suo debutto ufficiale nel calcio professionistico avviene il 25 ottobre 2005, nella vittoria per 2-0 in Coupe de la Ligue contro lo Ch\u00e2teauroux, ed esordisce nella Ligue 1 il 18 marzo 2006 nel match vinto per 1-0 contro il Nancy. Conclude la sua prima stagione con 5 presenze.\nPromosso titolare dall'allenatore Damien Gr\u00e9gorini per la stagione successiva, disputa tutte le partite dell'anno, eccetto una, riuscendo a mantenere la porta inviolata per 13 volte. Nonostante il sedicesimo posto finale, la squadra risulta la quinta miglior difesa dell'anno, e Lloris, con 36 gol subiti, viene preceduto solo da veterani come Gr\u00e9gory Coupet, C\u00e9dric Carrasso e Ulrich Ram\u00e9. Nel 2007-2008 resiste anche alla concorrenza del pi\u00f9 esperto Lionel Letizi e mantiene il posto titolare tra i pali degli \"Aiglon\", ma deve tuttavia subire un serio infortunio ai legamenti del ginocchio, che ne pregiudica le prestazioni all'inizio dell'anno. Alla fine, sono comunque 30 le partite disputate, con solo 24 reti subite, e il suo contributo \u00e8 fondamentale nel piazzamento in ottava posizione (la migliore dal 1998).\nLione.\nIl 29 maggio 2008 viene acquistato dal Lione, con cui firma un contratto quinquennale.\nEsordisce con il nuovo club il 10 agosto 2008 nella vittoria interna per 3-0 contro il Tolosa, riuscendo poi a mantenere la propria porta inviolata anche per le 3 partite seguenti, contro Lorient, Grenoble e Saint-\u00c9tienne. Nonostante la squadra fallisca il conseguimento del titolo per la prima volta in sette anni, Lloris risulta a fine stagione come il secondo miglior portiere della Ligue 1 (dietro soltanto a Carrasso), con 27 gol subiti. Lo stesso anno viene nominato miglior portiere del torneo e inserito nella formazione dell'anno. Protagonista anche in Europa, debutta in Champions League il 17 settembre nel pareggio per 2-2 contro la e scende in campo da titolare in tutte le partite della competizione, fino alla sconfitta per 5-2 agli ottavi di finale contro il Barcellona.\nLa stagione 2009-2010 vede ancora la sua conferma come numero uno tra i pali della squadra di Lione; grazie alle sue prestazioni, la squadra subisce solo tre gol nelle prime 5 partite e le sue parate sono fondamentali soprattutto in Champions League, nella doppia sfida contro il Liverpool e in quella successiva contro il . Il 20 dicembre viene insignito da France Football del terzo posto nel French Player of the Year, dietro Nicolas Anelka e Yoann Gourcuff. A fine campionato sono 36 le presenze, con 33 gol subiti. Anche nella stagione successiva il suo contributo \u00e8 determinante, con 37 presenze e 40 reti subite in Ligue 1; in Champions, invece, il cammino del Lione viene fermato in semifinale dal Bayern Monaco\nLa stagione 2011-2012 la conclude con 36 presenze e 49 reti subite; il 3 ottobre 2011 rinnova il suo contratto, in scadenza nel 2013, fino al 2015. il club conclude il torneo al quarto posto, e in Champions League viene eliminato a sorpresa dai ciprioti dell'APOEL Nicosia agli ottavi di finale.\nTottenham.\nIl 31 agosto 2012 si trasferisce al Tottenham per una cifra che si aggira intorno ai 10 milioni di euro, pi\u00f9 altri 5 milioni in bonus vari.\nTitolare sin da subito dei londinesi, le sue ottime prestazioni vengono premiate nel 2016 con l'arrivo al settimo posto nella lista dei migliori portieri dell'IFFHS.\nIl 5 ottobre 2019, nella trasferta persa contro il per 3-0, a seguito di una parata, scivola sul terreno di gioco con il braccio sotto il peso del corpo, subendo una frattura al gomito.\nNazionale.\nNell'estate 2005 vince da titolare il Campionato d'Europa con la nazionale Under-19 guidata da Jean Gallice e con l'Under 20 il Torneo di Tolone, vinto nuovamente anche nel 2006. Ha ottenuto presenze anche nell'Under-21 dove si \u00e8 giocato il posto con Geoffrey Jourdren; ha fatto parte della nazionale di calcio della Francia B, con cui esordisce nel 2008 in occasione delle gare amichevoli contro Congo e Mali, ed in seguito ha esordito in nazionale maggiore.\nNel 2010 partecipa da titolare al Mondiale in Sudafrica; in seguito prende parte, anche come capitano, agli Europei 2012 in Polonia e Ucraina, al Mondiale 2014 in Brasile e agli Europei 2016 giocati in casa, che per la Nazionale transalpina si chiudono con il secondo posto a causa della sconfitta in finale per 1-0 contro il Portogallo.\nViene convocato anche per i Mondiali 2018 in Russia, durante i quali, giocando contro il Per\u00f9, raggiunge quota 100 presenze con in nazionale. La manifestazione vede i francesi eliminare in serie gli avversari fino a qualificarsi per l\u2019atto finale contro la nazionale croata: vincendo per 4-2 (nonostante un errore di Lloris nel finale di gara che concede la seconda rete alla Croazia), la Francia si laurea campione del mondo e Lloris pu\u00f2 sollevare al cielo il trofeo da capitano.\nIl 31 marzo 2021 raggiunge quota 123 presenze in nazionale, diventando il secondo calciatore pi\u00f9 presente dei transalpini a pari merito con Thierry Henry.\nStatistiche.\nPresenze e reti nei club.\n\"Statistiche aggiornate al 27 dicembre 2021.\""}
{"id": "1723529", "revid": "101338725", "url": "https://it.wikipedia.org/wiki?curid=1723529", "title": "Vellone", "text": "Il Vellone \u00e8 un torrente che bagna la citt\u00e0 di Varese. Nasce nel Parco Regionale Campo dei Fiori, presso il monte \"Pizzella\", nel massiccio del Campo dei Fiori di Varese, a nord di Santa Maria del Monte.&lt;br&gt;\nIl corso d'acqua ha origine da una serie di fonti di origine carsica, la principale delle quali \u00e8 la \"Fonte del Ceppo\". Il torrente scorre poi in una stretta valle e, a sud della stazione di partenza della funicolare che conduce a Santa Maria del Monte, forma le \"marmitte dei giganti\", uno dei monumenti naturali del Parco Campo dei Fiori. Successivamente lambisce \"Velate\" e \"Avigno\", poi da \"Masnago\" inizia a scorrere sotto il livello stradale. Cos\u00ec nascosto attraversa il centro di Varese. Il Vellone ritorna all'aperto nei pressi di Belforte, dopo aver lambito questa frazione di Varese, il corso d'acqua scende nella Valle Olona, dove confluisce nel fiume Olona. Il Vellone \u00e8, insieme al Rile-Tenore, il maggior affluente di destra dell'Olona.\nPare che anticamente il Vellone confluisse nel Lago di Varese dopo essersi unito al torrente Valle Luna. Fu in periodo romano che il corso d'acqua fu deviato all'altezza di Masnago, per garantire l'approvvigionamento idrico al borgo di Varese, e quindi condotto ad immettersi nel fiume Olona. Successivamente per difendere il centro abitato dalle piene, il Vellone fu diviso in due rami. Nel corso del XX secolo il torrente fu canalizzato e tombinato sotto il livello stradale, si realizzarono inoltre due scolmatori di piena che attraversano Varese a monte e a valle del centro storico.\nFra il 1895 e il 1953 nella valle del Vellone era attivo un collegamento integrato con le funicolari del Sacro Monte e del Campo dei Fiori costituito dalla tranvia Varese-Prima Cappella-Vellone, che faceva parte della rete tranviaria di Varese."}
{"id": "1723530", "revid": "599013", "url": "https://it.wikipedia.org/wiki?curid=1723530", "title": "Patrick Barul", "text": ""}
{"id": "1723533", "revid": "287204", "url": "https://it.wikipedia.org/wiki?curid=1723533", "title": "Kiyoshi Ito", "text": ""}
{"id": "1723534", "revid": "2184720", "url": "https://it.wikipedia.org/wiki?curid=1723534", "title": "Il rubacuori", "text": "Il rubacuori \u00e8 la canzone con la quale Tiromancino hanno partecipato al Festival di Sanremo 2008, dove si \u00e8 classificato 17\u00ba. Il brano \u00e8 stato inserito nell'album \"Il suono dei chilometri\" uscito all'indomani del Festival.\nIl brano, dato fra i favoriti alla vigilia del festival, esce per l'etichetta indipendente \"Deriva\". Il motivo \u00e8 che la EMI, casa discografica dei Tiromancino, pare non abbia apprezzato il tema della canzone che parla di un dirigente di un'azienda (dal testo della canzone, si intuisce una casa discografica) costretto a tagliare i costi, e licenziare personale. L'argomento risulta particolarmente scottante per il periodo di grande crisi delle case discografiche in italia.\nCuriosit\u00e0.\nL'orchestra \u00e8 diretta da Andrea Montepaone."}
{"id": "1723536", "revid": "729019", "url": "https://it.wikipedia.org/wiki?curid=1723536", "title": "Alun Pask", "text": "Biografia.\nProveniente dalle giovanili del Monmoutshire, fu internazionale gallese a livello giovanile nel 1955 ed entr\u00f2 nell'Abertillery, club cui leg\u00f2 tutta la sua carriera di club.\nDopo 13 convocazioni in cui non fu mai schierato esord\u00ec in Nazionale gallese nel corso del Cinque Nazioni 1961 a Colombes contro la , incontro nel quale realizz\u00f2 anche una meta.\nNel 1962 fu convocato nei British Lions per il loro \"tour\" del 1962 in Sudafrica: Pask vi prese parte con la presenza in 3 dei 4 \"test match\" previsti contro gli \"Springbok\".\nCon il si aggiudic\u00f2 tre edizioni consecutive del Cinque Nazioni dal al , con una \"Triple Crown\" nel ; nel 1966 divenne il 74\u00ba capitano della Nazionale e prese parte al \"tour\" dei Lions del 1966 in Australasia, nel corso del quale scese in campo in 5 \"test match\" (2 contro l' e 3 contro la ).\nDisput\u00f2 i suoi ultimi incontri internazionali nel 1967 nel corso del Cinque Nazioni di quell'anno: chiuse la carriera in maglia gallese contro l' a Cardiff e poco dopo si ritir\u00f2 definitivamente, a soli 29 anni, scosso dalla prematura morte di suo fratello.\nIl 1\u00ba novembre 1995, a soli 58 anni, rimase ucciso nel rogo della sua casa a Blackwood."}
{"id": "1723541", "revid": "135224", "url": "https://it.wikipedia.org/wiki?curid=1723541", "title": "Alaeddine Yahia", "text": ""}
{"id": "1723543", "revid": "484362", "url": "https://it.wikipedia.org/wiki?curid=1723543", "title": "Rape Me", "text": ""}
{"id": "1723556", "revid": "599013", "url": "https://it.wikipedia.org/wiki?curid=1723556", "title": "Ziad Jaziri", "text": ""}
{"id": "1723561", "revid": "1784425", "url": "https://it.wikipedia.org/wiki?curid=1723561", "title": "Agathe Uwilingiyimana", "text": "Fu Primo ministro del Ruanda dal 18 luglio 1993 fino alla sua morte, avvenuta in seguito a un attentato all'inizio del genocidio ruandese del 1994. \u00c8 stata la prima e sinora unica donna a ricoprire la carica di Primo ministro del paese."}
{"id": "1723563", "revid": "1836354", "url": "https://it.wikipedia.org/wiki?curid=1723563", "title": "Selvagna", "text": "Il torrente Selvagna nasce a Bizzozero, frazione di Varese, e in seguito lambisce Schianno e Lozza. Prosegue segnando il confine comunale tra Lozza e Castiglione Olona. In questo tratto riceve i suoi maggiori affluenti: il \"Riale Gasletti\" ed il \"Felisera\". Il Selvagna scende poi in Valle Olona, dove confluisce nell'omonimo fiume a monte dell'abitato di Castiglione. &lt;br&gt;\nIl Selvagna \u00e8, dopo Vellone e Rile-Tenore, il maggior affluente di destra del fiume Olona. &lt;br&gt;\nNel suo tratto inferiore il torrente \u00e8 interessato dal Parco RTO."}
{"id": "1723565", "revid": "765341", "url": "https://it.wikipedia.org/wiki?curid=1723565", "title": "Legio VI Gallicana", "text": "La Legio VI \"Gallicana\" \u00e8 una legione romana di esistenza dubbia, attestata da un'unica fonte a \"Moguntiacum\" nel 257; sarebbe stata formata al tempo dell'imperatore Gallieno, da cui avrebbe preso l'appellativo.\nStoria.\nL'unica menzione della VI \"Gallicana\" \u00e8 contenuta nella spesso inaffidabile \"Historia Augusta\": secondo questa fonte, la legione prese parte ad una battaglia nei pressi di \"Moguntiacum\", la moderna Magonza: in questa circostanza la legione, tra le cui file militava come tribuno militare il futuro imperatore Aureliano, sconfisse un'orda di Franchi che avevano attraversato il fiume Reno all'altezza di Colonia.\nAlcuni autori moderni ritengono dubbia l'esistenza di questa legione. Si potrebbe trattare del frutto di un errore degli autori della \"Historia Augusta\", uno scambio con la VI \"Victrix\" che era di stanza in Britannia; alternativamente potrebbe essere la XXII \"Primigenia\", la legione di stanza proprio nella fortezza \"Mogontiacum\"."}
{"id": "1723568", "revid": "124477175", "url": "https://it.wikipedia.org/wiki?curid=1723568", "title": "Carrie White", "text": "Carrietta N. \"Carrie\" White \u00e8 la protagonista del fortunato romanzo \"Carrie\", scritto da Stephen King nel 1974.\n\u00c8 una ragazza dotata di poteri paranormali, abilit\u00e0 che pare aver ereditato dal padre Ralph White, che le consentono tra l'altro di muovere o anche distruggere gli oggetti. Nella storia \u00e8 succube di una madre fanatica religiosa, violenta e squilibrata che non manca di picchiarla e punirla severamente, ed \u00e8 vittima di scherzi crudeli da parte dei compagni di scuola. Le punizioni inflittele dalla madre e le angherie dei suoi coetanei hanno segnato profondamente la sua personalit\u00e0, rendendola timida, introversa, ingenua ed estremamente diffidente.\nLa storia.\nCarrie White nasce a Chamberlain il 21 settembre 1963, figlia del muratore Ralph White (che non conoscer\u00e0 mai in quanto suo padre muore nel febbraio dello stesso anno) e di Margaret White, stiratrice impiegata alla lavanderia della citt\u00e0.\nSin dal giorno della sua nascita, Carrie \u00e8 praticamente odiata dalla madre che, fanatica religiosa, la ritiene il frutto del peccato carnale e che addirittura medit\u00f2 di ucciderla (senza riuscirci) poco dopo averla data alla luce. Carrie \u00e8 in possesso di poteri paranormali che inizialmente non \u00e8 in grado di padroneggiare ma che scatener\u00e0 per la prima volta all'et\u00e0 di tre anni, facendo piovere una valanga di palle di ghiaccio sul tetto di casa sua per difendersi dalla folle rabbia di sua madre che avendola sorpresa a guardare una ragazza loro vicina di casa intenta a prendere il sole nel suo giardino in bikini, era stata presa da un raptus di follia e aveva cercato di ucciderla per la seconda volta. Le autorit\u00e0 cercano di spiegare tale fenomeno che si \u00e8 abbattuto solo sulla casa di Carrie, ma senza venirne a capo.\nAll'et\u00e0 di sedici anni, la ragazza diventa maggiormente consapevole dei suoi poteri, ma riuscir\u00e0 a controllarli solo dopo l'ennesima umiliazione subita a scuola (viene umiliata da alcune compagne dopo aver avuto per la prima volta le mestruazioni, fenomeno del quale era totalmente all'oscuro, in quanto sua madre non gliene aveva mai parlato). A seguito di questo episodio Carrie verr\u00e0 ulteriormente ferita nel morale dalla madre che la punisce duramente per aver avuto le mestruazioni (che considera peccato).\nSorprendentemente dopo questi avvenimenti le cose per lei cominciano leggermente a migliorare: difatti Susan Snell, una delle ragazze che l'avevano presa in giro viene presa dal rimorso e per riparare in qualche modo convince Tommy Ross, il suo ragazzo, a invitare Carrie al ballo scolastico che si terr\u00e0 di l\u00ec a poco. Desiderosa di partecipare, Carrie arriver\u00e0 a sfidare la madre, convinta che partecipare a un ballo scolastico sia qualcosa di peccaminoso. Tommy Ross col proseguire del tempo insieme a Carrie comincia a conoscerla meglio incominciando davvero a innamorarsi di lei.\nSfortunatamente Chris Hargensen, un'altra delle ragazze che avevano umiliato Carrie, furiosa per essere stata messa in punizione, decide di organizzare con la complicit\u00e0 del suo ragazzo, un teppistello di nome Billy Nolan, un terribile scherzo ai danni della povera ragazza. Dopo aver ucciso alcuni maiali e riempito due grossi secchi con il loro sangue, i due truccano i voti in modo da far risultare Carrie e Tommy la coppia vincitrice del ballo, dopodich\u00e9 rovesciano i secchi sulla testa di Carrie, imbrattandola completamente, firmando per\u00f2 la loro condanna a morte.\nA seguito di questo terribile scherzo, Carrie perder\u00e0 completamente il controllo e con i suoi poteri provoca un incendio, che causer\u00e0 la morte di tutti gli avventori della festa. Ma la furia vendicativa di Carrie non si ferma e, abbandonato l'edificio scolastico, la ragazza provoca un incendio ancora pi\u00f9 devastante, causando la distruzione dell'intero quartiere e uccidendo innumerevoli persone. A questo punto Carrie si dirige verso casa sua, con l'intento di uccidere la madre e liberarsi della sua tirann\u00eca, ma giunta a casa, non trova il coraggio di farlo. Margaret White, in uno stato confusionale, le racconta la verit\u00e0 su come \u00e8 rimasta incinta di lei: Ralph White, in preda ai fumi dell'alcol, le aveva fatto violenza. Dopodich\u00e9 Margaret cerca di uccidere la figlia, pugnalandola a una spalla e Carrie la uccide facendole fermare il cuore con i suoi poteri, e abbandona la casa. Dopo aver ucciso anche Chris e Billy, che incrocer\u00e0 per strada Carrie, indebolita dalla perdita di sangue, raggiunge un parcheggio dove crolla a terra, e dove di l\u00ec a poco verr\u00e0 raggiunta da Susan Snell, che ha inspiegabilmente percepito la sua presenza. Carrie, in fin di vita, accusa Susan di aver organizzato quello scherzo con tutta la scuola, ma Susan la invita a leggere nel suo cuore, e Carrie scopre cos\u00ec che Susan non aveva mai avuto intenzione di umiliarla pubblicamente. Dopo aver scoperto che Susan \u00e8 innocente, Carrie morir\u00e0 tra le sue braccia.\nFilm.\nNel celebre adattamento cinematografico del romanzo, diretto da Brian De Palma nel 1976, Carrie \u00e8 stata interpretata da Sissy Spacek, che ha ottenuto la nomination all'Oscar per la sua interpretazione.\nNel sequel del film di De Palma (\"\"), Carrie non c'\u00e8 (appare solo in alcuni flashback estrapolati dal primo film) ma si scopre che la ragazza protagonista del film \u00e8 figlia di Ralph White.\nUn adattamento televisivo del romanzo di King fu girato nel 2002. In questo film Carrie fu interpretata da Angela Bettis. \u00c8 a tutt'oggi considerato l'adattamento pi\u00f9 fedele al libro.\nIl 15 marzo 2013 \u00e8 uscito nelle sale americane il remake di \"Carrie - Lo sguardo di Satana\" dal titolo \"Lo sguardo di Satana - Carrie\" dove quest'ultima \u00e8 interpretata da Chlo\u00eb Grace Moretz, mentre il ruolo della madre Margaret \u00e8 appartenuto a Julianne Moore."}
{"id": "1723576", "revid": "599013", "url": "https://it.wikipedia.org/wiki?curid=1723576", "title": "Ali Boumnijel", "text": "\u00c8 stato il giocatore pi\u00f9 anziano al , disputato con la Nazionale tunisina."}
{"id": "1723581", "revid": "599", "url": "https://it.wikipedia.org/wiki?curid=1723581", "title": "Wac\u0142aw Franciszek Sierpi\u0144ski", "text": ""}
{"id": "1723586", "revid": "729019", "url": "https://it.wikipedia.org/wiki?curid=1723586", "title": "Forte di Gavi", "text": "Il forte di Gavi \u00e8 una storica fortezza di tipo prettamente difensivo costruita dai genovesi su un preesistente castello di origine medioevale. \u00c8 di propriet\u00e0 demaniale ed \u00e8 adibito a struttura museale.\nSi trova nella cittadina piemontese di Gavi, lungo la via Postumia che nell'antichit\u00e0 collegava la Repubblica di Genova al Basso Piemonte (Monferrato) e alla Lombardia.\nDal 1946 \u00e8 in consegna al Ministero dei beni culturali che ne cura la manutenzione e la promozione attraverso la Soprintendenza per i Beni Architettonici e Paesaggistici del Piemonte.\nDal 2007 l'Associazione Amici del Forte di Gavi collabora nella promozione e valorizzazione con la suddetta Soprintendenza.\nAll'interno della fortezza, che \u00e8 inserita nel circuito \"Castelli Aperti\", si tengono periodicamente rievocazioni storiche in costume, cicli di conferenze, dibattiti e mostre fotografiche e pittoriche. \u00c8 in fase di definizione il progetto per l'utilizzo della struttura per spettacoli di arte varia, musica e teatro.\nNel 2016 ha fatto registrare 9\u00a0177 visitatori.\nStoria.\nLa fortezza si erge su una rocca naturale a strapiombo sul borgo antico di Gavi.\n\u00c8 stata realizzata inglobando un preesistente castello fatto erigere, secondo la leggenda, al tempo delle occupazioni saracene e ungare dalla principessa Gavia (o Gavina) che in quella localit\u00e0 aveva stabilito la sua residenza. Secondo la leggenda, la principessa era di origine francese, tanto che ancor oggi il viottolo che conduce al forte, salendo dal borgo, porta il nome di Monserito (da \"mon cheri\").\nFuor di leggenda, \u00e8 difficile stabilire con certezza - a causa della mancanza di riscontri documentari - la data di costruzione dell'originario castello anche se gli studiosi non escludono che vi fosse nell'antichit\u00e0 in quel luogo una fortificazione di epoca pre-romana.\nFederico Barbarossa.\nIl primo atto che testimonia dell'esistenza del castello \u00e8 un documento notarile risalente all'anno 973. Un successivo diploma imperiale firmato da Enrico VI di Svevia, figlio di Federico Barbarossa, conferma - alla data del 30 maggio 1191 -la donazione in feudo alla Repubblica di Genova sia del castello che del vicino borgo di Gavi.\nIl castello rimase in mano ai genovesi, sia pure con alterne vicende, almeno fino al 1418 quando pass\u00f2 dapprima alla Signoria milanese dei Visconti, poi ai Fregoso e infine agli alessandrini Guasco, signori di Francavilla. I Guasco rimasero signori di Gavi fino al 1528: in quell'anno il castello fu venduto nuovamente alla Repubblica di Genova per moneta coniata dal Banco di San Giorgio (mille \"luoghi\" la cifra pattuita). Solo in epoca napoleonica, Genova - cui l'avamposto dell'oltregiogo serviva come difesa avanzata al di l\u00e0 dell'Appennino ligure - fu costretta a rinunciare a quella che era diventata la fortezza gaviese.\nDa castello a fortezza.\nNel corso dei secoli la trasformazione da castello a forte \u00e8 stata lenta ma costante: i primi interventi radicali sulla struttura originaria vennero compiuti nel 1540 dall'ingegnere militare al servizio della Repubblica Giovanni Maria Olgiati.\nIl successivo progetto avviato nel 1626 (e portato a termine tre anni dopo) dal frate Vincenzo Maculani (Gaspare Maculano detto fra Fiorenzuola) poi divenuto cardinale, che operava in collaborazione con l'architetto genovese Bartolomeo Bianco, dot\u00f2 la struttura di sei inespugnabili bastioni detti di Santa Maria, di San Giovanni Evangelista, di Mezzaluna, di San Bernardo, di San Tommaso (o di Passaparola) e di Sant'Antonio (o dello Stendardo), uniti fra di loro da robuste cortine munite di cannoniere. Risalgono al 1673, le fortificazioni sul colle accanto (Ridotta di Monte Moro).\nGli assedi e la vita nel forte.\nOggetto delle mire espansionistiche dei sovrani sabaudi, il forte di Gavi sub\u00ec diversi assedi: fu assalito ed espugnato una prima volta nel 1625 dalle forze franco-savoiarde. Riconquistato dai genovesi dopo soli ventuno giorni, ne fu decisa al termine della guerra la trasformazione in fortezza, pi\u00f9 adeguata a resistere alle artiglierie dell'epoca (progetto di fra Fiorenzuola).\nAttaccato nuovamente nel 1746 dagli austriaci (vedi Portoria e Giovan Battista Perasso), si arrese su sollecitazione della stessa Genova. Nel 1799, dopo la battaglia di Novi, rest\u00f2 uno dei pochi capisaldi ancora in mano ai francesi. Passato alla Francia nel 1804, fu infine attribuito al Regno di Sardegna dal Congresso di Vienna del 1815.\nDisarmato nel 1859, il forte fu trasformato in penitenziario civile. Durante la prima guerra mondiale fu utilizzato come campo di prigionia per gli austro-ungarici, i resti di alcuni dei quali, periti in cattivit\u00e0 nel corso del conflitto, riposano nel locale cimitero; mentre durante la seconda guerra mondiale fu utilizzato come campo di prigionia per militari alleati. \nLa vita condotta dai soldati all'interno della fortificazione \u00e8 sempre stata piuttosto spartana e scandita da duri turni di guardia. A presiederne il controllo erano due figure fondamentali: il castellano, cui spettavano le decisioni di maggiore importanza, e il munizioniere, preposto al rifornimento di armi e di cibo.\nPer il riposo dei militari era sufficiente un semplice sacco. Ugualmente spartano era l'abbigliamento che prevedeva per\u00f2 l'uso di scarpe a tre suole con tacco a cinque strati, sostituite una volta all'anno poich\u00e9 sottoposte all'usura dovuta a lunghe marce e al clima rigido della zona in cui la fortezza sorge. Le uniformi erano dapprima di colore rosso e verde con bottoni d'argento (i colori di Novi), poi passarono al grigio, allo scarlatto e al bianco che contrassegnavano i cromatismi della Repubblica di Genova.\nLe sale didattiche.\nLa fortezza \u00e8 visitabile nei vari ambienti principali che la compongono: i cortili interno ed esterno, le torrette di guardia, le celle adibite a prigione, i magazzini che servivano per conservare le provviste, gli ingressi al forte dotati di ponti levatoi difensivi. Sale didattiche in cui sono esposti reperti bellici e una sezione di dettagliate tavole descrittive e storiche completano il percorso museale.\nUna parte del forte - quello che era il nucleo centrale del castello medioevale - \u00e8 tuttora in restauro."}
{"id": "1723587", "revid": "767487", "url": "https://it.wikipedia.org/wiki?curid=1723587", "title": "Richard Anthony", "text": "Biografia.\nIl padre di Richard Anthony, Edgar Btesh di origini ebraiche, era originario della provincia di Aleppo in Siria, ed attivo nel settore tessile in Egitto. La madre, Margherita, era la figlia dell'ambasciatore del Regno Unito in Iraq. Ha una sorella minore, di nome Valerie, che far\u00e0 parte del gruppo folk francese degli anni settanta Tangerine. Il giovane Richard trascorre un'infanzia ricca tra l'Egitto, l'Argentina e il Regno Unito, dove ha frequentato il famoso Brighton College.\nGiunge in Francia, dove frequenta il Liceo \"Janson de Sailly\" a Parigi, nel 1951. Dopo il diploma e l'inizio dei suoi studi di legge, si rifiuta di seguire i suoi genitori a Milano, preferendo rimanere con Michelle, che ha conosciuto sui banchi di scuola e che sarebbe diventata la sua prima moglie e con la quale ha avuto tre figli, Nathalie, J\u00e9r\u00f4me e Johanne. Fa il rappresentante di frigoriferi mentre fa pratica del sassofono in alcuni club di jazz.\nNel 1958, influenzato dal pop inglese che conosce bene (\u00e8 poliglotta e parla cinque lingue), Richard Anthony decide di adattarlo ai suoi nuovi testi francesi. Preso come nome d'arte l'unione dei suoi due nomi di battesimo, incide \"You Are My Destiny\" di Paul Anka e \"Peggy Sue\" di Buddy Holly.\nL'etichetta Columbia Records gli d\u00e0 una possibilit\u00e0, ma questi due titoli restano inapprezzati. Il primo a fargli un contratto con una casa discografica \u00e8 Jacques Poisson, alias Jacques Plait, che diventer\u00e0 il produttore e direttore artistico di Joe Dassin.\nDeve aspettare il tour per il suo terzo 45 giri \"New Wave\", un rifacimento di \"Three Cool Cats\" dei Coasters, per essere finalmente apprezzato. \u00c8 un enorme successo. Seguono una serie di dischi registrati tra Parigi e Londra, tra cui il famoso \"Et j'entends siffler le train\" del 1962. \nQuell'anno rester\u00e0 22 settimane al primo posto nelle vendite, con due titoli, \"La lecon de twist\" e \"Et j'entends siffler le train\".\nNel 1964 il singolo \"Cin cin\" raggiunge la prima posizione in Italia per sei settimane e \"La mia festa\" per cinque settimane.\nNel 1964 acquista un aereo privato che piloter\u00e0 lui stesso per fare i suoi tour, imbarcando i suoi musicisti e la sua squadra; \u00e8 stato il primo cantante ad adottare questa modalit\u00e0 di viaggio, pi\u00f9 veloce e pi\u00f9 sicura della strada per attraversare la Francia ad un ritmo di 300 serate all'anno. Inoltre gli permette di raggiungere la sua famiglia quando pu\u00f2 nelle sue ville a Saint-Tropez o Marbella, la sua casa nella valle di Chevreuse e il suo chalet a Crans. Costruir\u00e0 pure un albergo in Giamaica.\nIn Francia, nel 1965, ottiene un grande successo con \"Je me suis souvent demand\u00e9\", adattamento di una canzone belga (in olandese) di Bobbejaan Schoepen. Avr\u00e0 successo anche in Argentina con il titolo \"A veces me pregunto yo\".\nIn Italia con \"Piangi\" nello stesso anno arriva primo in classifica per 5 settimane.\nNel 1967 ha adattato il \"Concerto de Aranjuez\" di Joaqu\u00edn Rodrigo, che sar\u00e0 il suo pi\u00f9 grande successo a livello mondiale; si stima che abbia venduto oltre 5 milioni di copie, al 1\u00ba posto in Francia, Belgio, Svizzera, Spagna, e Sud America. In quel periodo vive tra Marbella, dove abita la sua famiglia, e Londra, dove ha registrato agli Abbey Road Studios accanto ai Beatles.\nHa avuto minor successo negli anni '70, non adattandosi alla crescente moda della disco music. Nel frattempo divorzia dalla moglie e vive con Josiane Pabion (Iris Franck) per 4 anni a Saint-Paul-de-Vence, accanto ad Yves Montand e Simone Signoret, durante i quali ha avuto un figlio, Julien Pabion. Torna al 1\u00ba posto nelle vendite nel 1974, con \"Amoureux de ma femme\".\nDopo un album di mezzitoni, \"Non Stop\" nel 1978, nonostante il titolo \"J'irai\" che si collocher\u00e0 al numero due nelle vendite, decide di trasferirsi a Los Angeles con la sua nuova moglie Sabine ed i loro tre figli, Xavier, Alexandre e C\u00e9dric a fare il produttore; ora vuole esportare melodie francesi per il pubblico americano. Produrr\u00e0 \"Indian Summer\", adattamento inglese di \"L'\u00e9t\u00e9 indien\" di Joe Dassin.\nTornato in Francia nel 1982 per alcuni mesi, viene arrestato a seguito d'un accertamento fiscale, che lo ha portato a trascorrere tre giorni in prigione nel 1983.\nAlla fine del 1980, dopo un divorzio e un grave incidente in barca, si allontana dalle scene. Nel 1993 ha pubblicato, per la EMI, un cofanetto di 300 canzoni che ottiene tre dischi d'oro. Nel 1996, \u00e8 tornato in studio per ri-registrare i suoi successi in Francia ma anche in Spagna con l'album \"Sentimental\".\nHa pubblicato la sua autobiografia con Michel Laffont, \"Il faut croire aux \u00e9toiles\", dal titolo di una delle sue canzoni, e celebra i 40 anni di carriera nel 1998 allo Zenith di Parigi.\nFa un nuovo rientro nel 2006 con la tourn\u00e9e \"\u00c2ge tendre et T\u00eates de bois\", in cui continua ad autoprodursi.\nMolti artisti come Mariah Carey, A-Ha, Alliage, o il gruppo Les Enfoir\u00e9s hanno ripreso le sue canzoni e adattamenti, cos\u00ec come decine di volte la sua versione arrangiata e orchestrata del \"Concerto de Aranjuez\".\nNel 2010 arriva la seconda edizione della sua autobiografia \"Quand on choisit la libert\u00e9\" classificato tra i best seller dell'anno. Appare saltuariamente in trasmissioni televisive tra cui come ospite di Mireille Dumas.\nNel gennaio 2011, Richard Anthony \u00e8 stato promosso al rango di Ufficiale dell'Ordine delle Arti e delle Lettere e decorato il 23 novembre dello stesso anno dal ministro Fr\u00e9d\u00e9ric Mitterrand nel Salone d'onore del Ministero della Cultura.\nIl 12 febbraio 2012 ha fatto il tutto esaurito per un concerto sul palco dell'Olympia.\nIn totale la sua carriera annovera 17 titoli classificati al primo posto, 21 volte in 16 anni: \u00e8 tuttora l'unico cantante francese ad aver raggiunto un tale risultato. \u00c8 anche uno dei pochi francesi ad esser stato il numero uno in paesi stranieri con canzoni francesi (Italia, Germania, Portogallo, Spagna, Svizzera, Belgio, Argentina, Cile, Iran).\n\u00c8 scomparso nel 2015 all'et\u00e0 di 77 anni dopo una lunga malattia."}
{"id": "1723588", "revid": "767487", "url": "https://it.wikipedia.org/wiki?curid=1723588", "title": "Karim Essediri", "text": "Biografia.\nNato e cresciuto a Meaux, nei pressi di Parigi, \u00e8 in possesso sia della cittadinanza francese che tunisina. \u00c8 d'origine libica.\nCarriera.\nGiocatore.\nClub.\nGli inizi e l'approdo in Norvegia.\nCresciuto nelle giovanili del Red Star, \u00e8 stato aggregato alla prima squadra, per poi trasferirsi in Tunisia per militare nelle file del Club Africain. Successivamente, si \u00e8 aggregato in prova ai norvegesi del Troms\u00f8, ben figurando e ottenendo un contratto quadriennale col club. Ha esordito in Eliteserien il 16 aprile 2001, schierato titolare nella vittoria sul campo dello Stab\u00e6k per 0-3. Il 9 settembre successivo ha trovato la prima rete nella massima divisione locale, in occasione del pareggio casalingo contro il Bryne, col punteggio di 2-2. Al termine di quella stessa stagione, il Troms\u00f8 \u00e8 retrocesso in 1. divisjon.\nBod\u00f8/Glimt.\nA seguito di questo risultato, Essediri ha manifestato l'intenzione di trasferirsi al Brann, ma i due club non sono riusciti a trovare un accordo. L'allenatore del Troms\u00f8, Trond Johansen, ha espresso la volont\u00e0 di cedere Essediri, poich\u00e9 voleva puntare soltanto su calciatori che avessero voglia di restare in squadra. Il calciatore tunisino \u00e8 stato quindi ceduto al Bod\u00f8/Glimt, con la formula del prestito.\nHa esordito con questa maglia l'11 maggio 2002, sostituendo Stig Johansen nel pareggio a reti inviolate contro il Viking. Il 29 maggio ha segnato le prime reti, con una doppietta nella vittoria per 2-11 sul campo del Mosj\u00f8en nel primo turno del Norgesmesterskapet. Ha chiuso la stagione con 15 presenze e 2 reti, per far poi ritorno al Troms\u00f8 per fine prestito.\nNuovamente al Troms\u00f8.\nRitornato al Troms\u00f8, ha passato la prima met\u00e0 della stagione 2003 ai margini della rosa, limitandosi quasi esclusivamente a giocare per la squadra riserve. Con l'avvicendamento in panchina tra Trond Johansen ed il nuovo allenatore Terje Skarsfjord, nel mese di agosto, il giocatore tunisino \u00e8 tornato stabilmente tra i titolari. Essediri \u00e8 rimasto in squadra fino al termine del campionato 2005, totalizzando complessivamente 103 presenze e 12 reti con questa maglia, tra tutte le competizioni.\nRosenborg.\nDopo aver manifestato l'intenzione di non rinnovare il contratto in scadenza con il Troms\u00f8, Essediri \u00e8 stato ceduto al Rosenborg a titolo definitivo. Ha esordito in squadra il 17 aprile 2006, schierato titolare nella vittoria casalinga per 3-0 sullo Start. Convocato per il , Essediri ha saltato circa due mesi di campionato ed al suo ritorno in squadra ha perso il posto da titolare, superato nelle gerarchie da Daniel Braaten, \u00d8yvind Storflor, Jan Gunnar Solli e Michael Jamtfall. Il tunisino \u00e8 rimasto per una squadra per una sola stagione, totalizzando 11 presenze tra campionato e coppa: ha contribuito al successo finale in Eliteserien.\nLillestr\u00f8m.\nSuccessivamente all'esperienza al Rosenborg, Essediri \u00e8 stato ingaggiato dal Lillestr\u00f8m. Ha debuttato con questa casacca in data 9 aprile 2007, subentrando ad Olivier Occ\u00e9an nella vittoria casalinga per 3-0 sul Fredrikstad. Il 13 giugno successivo ha trovato la prima rete, nel successo per 0-5 sul campo dell'Orkla, in una sfida valida per l'edizione stagionale del Norgesmesterskapet. Per la prima rete in campionato ha dovuto attendere fino al 23 ottobre 2010, quando ha segnato il gol in favore della sua squadra nella sconfitta per 2-1 sul campo del V\u00e5lerenga. Essediri ha lasciato il Lillestr\u00f8m al termine della stagione 2011, congedandosi con 118 presenze e 3 reti tra campionato e coppe, ritirandosi dall'attivit\u00e0 agonistica.\nEidsvold Turn.\nIl 10 agosto 2017 \u00e8 stato reso noto che Essediri sarebbe tornato in campo per l'Eidsvold Turn, in 3. divisjon.\nNazionale.\nEssediri ha disputato 8 partite per la Tunisia, partecipando anche alla Coppa del Mondo 2006.\nAllenatore.\nIl 7 febbraio 2017, Essediri \u00e8 stato nominato allenatore dell'Eidsvold Turn, in tandem con Jon Audun Slaatsveen. Il duo si \u00e8 congedato dal club il successivo 10 novembre, andando a ricoprire il medesimo incarico allo Skedsmo, a partire dal 1\u00ba gennaio 2018.\nStatistiche.\nPresenze e reti nei club.\n\"Statistiche aggiornate al 10 agosto 2017.\""}
{"id": "1723593", "revid": "1776051", "url": "https://it.wikipedia.org/wiki?curid=1723593", "title": "Attilio Castrogiovanni", "text": "Avvocato, nel 1943 fu tra i dirigenti del Movimento Indipendentista Siciliano. Nel maggio del 1945 fu il principale tramite tra l'Evis e Salvatore Giuliano riuscendo a ottenere l'appoggio militare del bandito di Montelepre. Nel giugno 1945, dopo l'uccisione di Canepa, divenne per breve tempo il comandante del braccio armato separatista. Fu segretario del MIS nel 1947 dopo l'espulsione dal movimento di Antonino Varvaro.\nNel 1946 era stato eletto deputato all'Assemblea costituente.\nNel 1947 venne eletto deputato all'Assemblea Regionale Siciliana nel collegio di Catania. Non fu rieletto nel 1951."}
{"id": "1723594", "revid": "1543377", "url": "https://it.wikipedia.org/wiki?curid=1723594", "title": "Casper (Wyoming)", "text": "Casper \u00e8 una citt\u00e0 e capoluogo della contea di Natrona, Wyoming, Stati Uniti. Casper \u00e8 la seconda citt\u00e0 pi\u00f9 grande dello stato, secondo il censimento del 2010, con una popolazione di abitanti. Solo Cheyenne, la capitale statale, \u00e8 pi\u00f9 grande. Casper \u00e8 soprannominata \"The Oil City\" e ha una lunga storia di \"boomtown\" del petrolio e cultura dei cowboy, risalente allo sviluppo del vicino Salt Creek Oil Field. Nel 2010, Casper \u00e8 stata nominata la pi\u00f9 piccola citt\u00e0 a misura di famiglia del West, e si \u00e8 classificata ottava nella classifica della rivista \"Forbes\" \"delle migliori piccole citt\u00e0 per crescere una famiglia\".\nCasper \u00e8 situata nel Wyoming centro-orientale, ai piedi della Casper Mountain, all'estremit\u00e0 nord delle Laramie Mountains, lungo il fiume North Platte.\nGeografia fisica.\nTerritorio.\nSecondo lo United States Census Bureau, ha un'area totale di .\nL'Interstate 25, che si avvicina a Casper da nord e da est, \u00e8 la principale via di trasporto da e per la citt\u00e0. Le citt\u00e0 immediatamente adiacenti a Casper sono Mills, Evansville e Bar Nunn. Le aree non incorporate comprendono Allendale, Dempsey Acres, Red Buttes, Indian Springs e molte altre.\nClima.\nCasper, come la maggior parte del resto del Wyoming, ha un clima semi-arido (classificazione dei climi di K\u00f6ppen \"BSk\"), con inverni lunghi, freddi ma secchi, estati calde ma generalmente asciutte, primavere miti e autunni brevi e freddi. I valori massimi vanno da () in gennaio a () in luglio e agosto. Le temperature tipicamente precipitano durante le notti estive, con una variazione media della temperatura diurna che si avvicina a (). La neve pu\u00f2 cadere pesantemente durante i mesi invernali, con un picco a gennaio e cade normalmente anche a maggio e ottobre, pi\u00f9 raramente in settembre. Le precipitazioni sono maggiori in primavera e all'inizio dell'estate, ma anche in questo caso il livelli sono bassi. Le massime raggiungono i () per mediamente per 31 giorni all'anno, mentre si mantengono sotto i mediamente per 46 giorni. Le minime scendono a () durante le notti invernali per una durata media di 18 giorni.\nStoria.\nLa citt\u00e0 fu fondata ad est dell'ex sito di Fort Caspar, che fu costruito durante la migrazione di massa della met\u00e0 del XIX secolo di cercatori di terra lungo le piste dell'Oregon, della California e dei Mormoni. L'area era la sede di numerosi traghetti che offrivano il passaggio attraverso il fiume North Platte nei primi anni 1840. Nel 1859, Louis Guinard costru\u00ec un ponte e un trading post vicino ai luoghi dei traghetti originali.\nIl governo invi\u00f2 una guarnigione militare nelle vicinanze per proteggere il telegrafo e il servizio postale al comando del tenente colonnello William O. Collins. Gli attacchi degli indiani d'America sono aumentati dopo il massacro di Sand Creek in Colorado nel 1864, con conseguente incremento delle truppe inviate sul luogo, che ora si chiamava Platte Bridge Station. Nel luglio del 1865, il tenente Caspar Collins (figlio del colonnello Collins) fu ucciso da un gruppo di guerrieri indiani; tre mesi dopo la guarnigione fu ribattezzata Fort Caspar in suo onore. Nel 1867, alle truppe fu ordinato di abbandonare Fort Caspar per trasferirsi di Fort Fetterman a valle sul North Platte lungo il Bozeman Trail.\nLa citt\u00e0 di Casper fu fondata molto dopo la chiusura del forte durante la costruzione della Wyoming Central Railway; era uno dei primi rivali commerciali di Bessemer e Douglas, Wyoming. La mancanza di un punto di distribuzione di merci condann\u00f2 Bessemer in favore di Casper. La presenza di un punto di distribuzione di merci fece di Casper il punto di partenza per gli \"invasori\" nella guerra della contea di Johnson. Il treno speciale noleggiato che trasportava gli uomini dal Texas si ferm\u00f2 a Casper. La citt\u00e0 \u00e8 chiamata \"Casper\", invece di \"Caspar\", onorando la memoria di Fort Caspar e del tenente Caspar Collins, a causa di un errore di battitura che si \u00e8 verificato quando il nome della citt\u00e0 \u00e8 stato ufficialmente registrato.\nLa citt\u00e0 ha ricevuto un numero significativo di visitatori durante l'eclissi solare del 21 agosto 2017, a causa della sua posizione lungo il percorso della totalit\u00e0.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 92,3% di bianchi, l'1,0% di afroamericani, lo 0,9% di nativi americani, lo 0,8% di asiatici, il 4,9% di altre etnie. Ispanici o latinos nel loro complesso erano il 7,4% della popolazione.\nEconomia.\nCasper \u00e8 un centro regionale di banche e commercio.\nDopo la scoperta del petrolio greggio nella regione durante il 1890, Casper divenne il centro dell'industria petrolifera regionale. Il petrolio ha avuto un ruolo importante nella sua storia fin quasi dall'inizio. Il petrolio fu scoperto per la prima volta nel famoso Salt Creek Oil Field nel 1889, a circa 40 miglia (64 km) a nord di Casper; la prima raffineria di Casper fu costruita nel 1895. Da allora la citt\u00e0 ha ospitato una raffineria, anche se nel corso degli anni sono state costruite e chiuse diverse raffinerie. Ancora all'inizio degli anni '80, la citt\u00e0 era vicina o ospitava tre raffinerie. Quello sopravvissuto, gestito dalla Sinclair Oil Corporation, si trova nelle vicinanze di Evansville. Lo sviluppo dei giacimenti di carbone e uranio del Wyoming negli ultimi decenni ha aiutato Casper a continuare il suo ruolo di centro nell'industria energetica. Casper Wind Farm ha iniziato le operazioni vicino a Casper nella contea di Natrona e dispone di 11 turbine con una capacit\u00e0 di generazione di 16,5 MW. Energy Transportation Inc. ha sede a Casper. Questa azienda di logistica trasporta componenti in sovrappeso e fuori misura utilizzati nel settore dell'energia eolica. La discarica di Casper \u00e8 anche un sito di smaltimento delle pale dei mulini a vento. "}
{"id": "1723596", "revid": "123481506", "url": "https://it.wikipedia.org/wiki?curid=1723596", "title": "Chaouki Ben Saada", "text": "Caratteristiche tecniche.\nCentrocampista mancino, capace di svariare in ogni zona del centrocampo, ha iniziato a giocare come ala sinistra ma \u00e8 stato spesso impiegato come trequartista o ala destra.\nCarriera.\nClub.\nInizia la carriera in Corsica presso la squadra della sua citt\u00e0 natale, il Bastia, con cui gioca nelle giovanili fino al 2001, quando viene promosso in prima squadra. L'esordio in Ligue 1 arriva il 12 agosto 2001, quando l'allenatore Robert Nouzaret lo schiera nella partita contro il Lione.\nDopo sette anni disputati a buoni livelli in Corsica, il 30 giugno 2008, giunto in scadenza contrattuale, firma un quadriennale con Nizza. Resta nelle Alpi Marittime tre anni, prima di svincolarsi a parametro zero nell'estate 2011.\nIl 24 agosto 2011, dopo alcune voci di mercato che lo accostavano allo o ad alcune squadre del Qatar, firma un biennale con il Lens. Nella Ligue 1 2011-2012 disputa da titolare 34 partite, e realizza due reti. L'8 agosto 2012, dopo la prima giornata del campionato, viene ufficialmente acquistato dall'Arles-Avignon, con cui firma un contratto biennale, con opzione di rinnovo per un ulteriore anno.\nNazionale.\nNonostante le sue origini tunisine, inizialmente sceglie la Nazionale francese, disputando e vincendo il Mondiale Under-17 del 2001 a Trinidad e Tobago. Gioca con i francesi anche 3 partite con l'Under-21, e nel 2005 decide di giocare per la sua nazionale d'origine, la Tunisia con la quale esordisce il 24 maggio 2005 contro il Malawi. Partecipa inoltre alla Confederations Cup del 2005, a tre edizioni della Coppa d'Africa (2006, 2008 e 2010) e a due edizioni dei Mondiali, nel 2006 (quando \u00e8 chiamato a sostituire l'infortunato Issam Jem\u00e2a) e nel 2010."}
{"id": "1723602", "revid": "2015336", "url": "https://it.wikipedia.org/wiki?curid=1723602", "title": "Marco Porcio Catone Saloniano", "text": "Fu il figlio di Marco Porcio Catone detto \"il Censore\" e della seconda moglie Salonia, sposata in tardissima et\u00e0, figlia di uno scriba di Catone stesso, un liberto.\nBiografia.\nMarco Porcio Catone Saloniano nacque nel 154 a.C., quando il padre aveva gi\u00e0 compiuto ottant'anni e due anni prima della morte del fratellastro Marco Porcio Catone Liciniano, primo figlio che il Censore aveva avuto da Licinia. Quando aveva cinque anni perse anche il padre.\nPoco si sa della vita di Saloniano se non che raggiunse la carica di pretore nell'esercizio della quale, proprio come il fratellastro, ebbe a morire.\nSaloniano ebbe due figli: Marco e Lucio."}
{"id": "1723606", "revid": "729019", "url": "https://it.wikipedia.org/wiki?curid=1723606", "title": "Peugeot TE", "text": "Il Peugeot TE era un motore a scoppio prodotto tra il 1937 ed il 1938 dalla Casa automobilistica francese Peugeot.\nCaratteristiche.\nQuesto motore, montato unicamente sulla Peugeot 302, deriva direttamente dal motore TH introdotto l'anno prima sulla Peugeot 402. &lt;br&gt;\nAnalogamente al fatto che la 302 sia stata una versione in scala leggermente ridotta della 402, anche il motore \"TE\" fu una versione leggermente sottodimensionata del \"TH\". Di quest'ultima unit\u00e0 venne mantenuta l'architettura generale, e quindi:\nPi\u00f9 in particolare fu mantenuta la misura della corsa, pari a 92 mm, ma fu ridotto l'alesaggio, da 83 a 78 mm. Come risultato si ottenne una cilindrata di 1758 cm\u00b3.&lt;br&gt;\nCon tali caratteristiche, questo motore erogava fino a 43 CV di potenza massima a 4000 giri/min.\nRimase in produzione solo durante la commercializzazione della 302 e non fu montato su altre vetture della Casa."}
{"id": "1723608", "revid": "984922", "url": "https://it.wikipedia.org/wiki?curid=1723608", "title": "Fredda (torrente)", "text": "Il Fredda o Valfredda, \u00e8 un torrente che bagna la zona meridionale della Valganna. Il Fredda nasce appena sotto il Monte Chiusarella. Il torrente dopo aver lambito l\"'Alpe del Cuseglio\", forma le \"Forre della Valganna\", monumento naturale di pregevole valore naturalistico del Parco Regionale Campo dei Fiori. Infine, il Fredda, si versa nell'Olona di Valganna. Il Fredda \u00e8 uno dei maggiori affluenti dell'Olona."}
{"id": "1723610", "revid": "287204", "url": "https://it.wikipedia.org/wiki?curid=1723610", "title": "Helena Modjeska", "text": "Suo figlio Ralph Modjeski (1861-1940), fu un noto ingegnere e progettista di ponti negli Stati Uniti.\nBiografia.\nNacque nel 1840 a Cracovia quando la citt\u00e0 formava con il suo territorio la Repubblica di Cracovia (o Citt\u00e0 Libera di Cracovia), una citt\u00e0-stato creata nel 1815 dal Congresso di Vienna."}
{"id": "1723611", "revid": "33689", "url": "https://it.wikipedia.org/wiki?curid=1723611", "title": "Dai Morris", "text": "Durante la sua carriera ha giocato con i club di Rhigos e Neath.\nIl suo esordio con il \u00e8 del 1\u00ba aprile 1967 contro la . La sua ultima partita internazionale \u00e8 invece del 16 marzo 1974 contro l'.\nPer il ha disputato in totale 34 match, vincendo 4 Cinque Nazioni (1969, 1970, 1971, 1973), con due Triple Crown (1969, 1971) e un Grande Slam (1971).\nNel 2002 Morris \u00e8 stato scelto per il migliore XV gallese della storia nella posizione di flanker."}
{"id": "1723615", "revid": "1573940", "url": "https://it.wikipedia.org/wiki?curid=1723615", "title": "Come cani randagi", "text": "Come cani randagi (\"Stray Dogs\") \u00e8 un romanzo scritto da John Ridley, di genere thriller/drammatico.\nCaratterizzato da uno stile estremo ed ironico, il romanzo narra le avventure di un giovane vagabondo in fuga da un gruppo di criminali, presentandosi come vera e propria cronaca del marcio che prolifera sotto l'apparentemente tranquilla societ\u00e0 americana, trattando argomenti scomodi come il gioco d'azzardo, il tradimento, l'attivit\u00e0 mafiosa e i soldi come nucleo attorno al quale tutto ruota.\nDa questo romanzo \u00e8 stata tratta una versione cinematografica dal titolo \"U Turn - Inversione di marcia\", diretta da Oliver Stone e sceneggiata dallo stesso Ridley, con Sean Penn e Nick Nolte.\nTrama.\nIl romanzo comincia in una caldissima giornata con il protagonista, John Steward, un solitario vagabondo che, a bordo della sua auto (una Mustang Cabriolet del giugno '64) attraversa il deserto dell'Arizona, diretto a Las Vegas per saldare un debito di tredicimila dollari con un mafioso italiano di nome Vesci, il quale, come avvertimento gli ha fatto mozzare l'anulare e il mignolo della mano sinistra. Un guasto dell'auto costringe John a fermarsi a Sierra, un minuscolo paese sperduto nel deserto, e quindi a lasciare la sua auto alle cure dello strambo meccanico Darrell. In paese John fa la conoscenza della bellissima ed ambigua Grace McKenna, che tenter\u00e0 di sedurre ed in seguito del suo ricco e potente marito Jake, il quale in seguito al momento di rabbia per il tentativo di seduzione alla moglie, proporr\u00e0 a John un accordo inquietante: gli dar\u00e0 una generosa somma di denaro se in cambio uccider\u00e0 Grace, con la quale ammette di avere un morboso rapporto di amore-odio.\nRendendosi conto di avere a che fare con un individuo non del tutto normale, John rifiuta l'accordo e prosegue per la sua strada, ma le sorprese per lui non sono finite. Infatti, dopo aver perduto tutti i soldi in una rapina, scoperto che Vesci \u00e8 sulle sue tracce e ha mandato dei gorilla a ucciderlo e perfino dopo essere stato molestato da un bulletto paranoico (convinto che John ci stesse provando con la sua ragazza), John \u00e8 impossibilitato ad andarsene da Sierra, anche a causa del pestifero Darrell, che si rifiuta categoricamente di ridargli l'auto senza prima essere stato pagato, e si vede costretto a tornare da Jake McKenna e accettare il patto. A questo scopo porta Grace nel deserto, ma una volta l\u00ec non ha il coraggio di ucciderla e tornati a casa di lei, i due fanno l'amore.\nA questo punto, quando la disperazione comincia a farsi strada in lui, John viene a conoscenza per bocca di Grace di un fatto importante: Jake ha un'enorme quantit\u00e0 di soldi in una cassaforte nascosta in casa, e non si separa mai dalla chiave per aprirla. Ed \u00e8 a questo punto che Grace propone lo stesso patto che Jake gli aveva proposto anzitempo: uccidere il marito per appropriarsi dei soldi. John, sempre pi\u00f9 disperato e spaventato, fugge dinnanzi all'accordo di Grace, e dopo aver tentato invano di recuperare la sua auto (scatenando una furiosa lite con il perfido meccanico) tenta come ultima risorsa di lasciare il paese prendendo un pullman per il Messico, ma una nuova disavventura (un diverbio con il bullo paranoico incontrato poche ore prima) gli impedisce di andarsene. A questo punto, John, braccato dai gorilla di Vesci che nel frattempo sono arrivati a Sierra, non pu\u00f2 fare altro che accettare la proposta fattagli da Grace. Cos\u00ec nottetempo penetra nella casa della donna entrando dalla porta di servizio, che lei gli ha lasciato aperta, ma ad attenderlo trova Jake, che a conoscenza della relazione che Grace e John hanno avuto, minaccia John con una pistola. L'arrivo di Grace sulla scena consentir\u00e0 a John di disarmare Jake, e nel corso della colluttazione, Jake rimane ucciso.\nA questo punto, John e Grace riescono a trovare i soldi di Jake, e dopo aver recuperato l'automobile di John, i due fuggono. Ma ad attenderli poco fuori dal paese, c'\u00e8 lo sceriffo di Sierra, che ha assistito alla scena svoltasi a casa di Grace, e che ricatta i due, minacciando di incastrarli o di ucciderli se non divideranno il bottino con lui. Al ricatto, Grace risponde sparando allo sceriffo, e John comincia a temere per la propria vita, rendendosi conto della palese pazzia della donna. Al sorgere del sole, i due si fermano sul ciglio di un burrone fuori dal paese, e dopo aver comunicato a Grace che una volta giunti a destinazione dovranno separarsi, John scarica il cadavere di Jake nel burrone, ma Grace (non viene chiarito se intenzionalmente o accidentalmente) lo spinge facendolo precipitare. Sopravvissuto alla caduta ma con una gamba rotta, John prega invano Grace di aiutarlo ma la donna(impossibilitata ad andarsene con l'auto in quanto \u00e8 John ad avere le chiavi) lo pianta e decide di andarsene a piedi con i soldi sotto il sole cocente. Il romanzo si conclude con John che beve una birra sdraiato sul fondo del burrone accanto a Jake, aspettando la morte e domandandosi nel frattempo che aspetto avrebbe il cadavere Grace dopo essere stato ritrovato."}
{"id": "1723621", "revid": "1566286", "url": "https://it.wikipedia.org/wiki?curid=1723621", "title": "Mike McGlone", "text": "Biografia.\nNato nello stato di New York, debutta nel 1995 nel film di Edward Burns \"I fratelli McMullen\", vincitore del premio come miglior film al Sundance Film Festival, in seguito lavora nuovamente con Burns nel film \"Il senso dell'amore\". Nel 1997 lavora al fianco di Rosie Perez nel film ad episodi \"Subway Stories - Cronache metropolitane\", successivamente recita nei film \"Un poliziotto speciale\" con Stephen Baldwin, \"Il collezionista di ossa\" con Denzel Washington e \"Hardball\" con Keanu Reeves.\nNegli anni seguenti ha partecipato ad alcuni episodi delle serie televisive \"Cos\u00ec \u00e8 la vita\" e \"The Kill Point\", inoltre ha prestato la sua voce per alcuni programmi televisivi e per la realizzazione di diversi documentari per History Channel, Discovery Channel e National Geographic.\nNel 1999 pubblica il suo primo album intitolato \"Hero\", proponendo brani country scritti da lui. Il suo secondo album si intitola \"To Be Down\". Oltre alla musica e alla recitazione, McGlone, ha all'attivo tre romanzi \"And All the Roses Dying\", \"Dice\", \"Hourigan's Song\" e diverse raccolte di poesie.\nDoppiatori italiani.\nNelle versioni in italiano dei suoi film, Mike McGlone \u00e8 stato doppiato da:"}
{"id": "1723623", "revid": "767487", "url": "https://it.wikipedia.org/wiki?curid=1723623", "title": "Al Kooper", "text": "Tastierista, compositore, arrangiatore, produttore, \u00e8 una figura centrale in tutta la musica rock dagli anni sessanta ad oggi. Pur avendo radici nel rock'n'roll e nel blues, \u00e8 stato sempre aperto a nuove sperimentazioni.\nBiografia.\nDopo aver esordito a fine anni cinquanta con il gruppo rock'n'roll The Royal Teens, ha raggiunto la fama come collaboratore di Bob Dylan in quelli che vengono comunemente considerati i suoi due capolavori, ovvero i dischi \"Highway 61 Revisited\" (a lui \u00e8 accreditata l'invenzione del celeberrimo riff di organo di \"Like a Rolling Stone)\" e \"Blonde on Blonde\", rispettivamente del 1965 e del 1966. In seguito torner\u00e0 a pi\u00f9 riprese al fianco del cantautore americano negli album \"Self Portrait \"(1969), \"New Morning \"(1970), \"Empire Burlesque\" (1985), \"Knocked Out Loaded\" (1986) e \"Under the Red Sky \"(1991).\nSulla scia del successo conseguito con Dylan, forma prima i Blues Project, con i quali contribuisce a diffondere il verbo del blues revival e del folk psichedelico, e in seguito i Blood, Sweat &amp; Tears, tra le prime band a tentare una fusion tra musica bianca e nera, ispirando quello che verr\u00e0 poi denominato jazz-rock.\nNel 1968 d\u00e0 alle stampe l'album di session informali \"Super Session\", registrato insieme a Mike Bloomfield e Stephen Stills e considerato molto influente per il futuro sviluppo della fusion. L'anno successivo collabora con il giovanissimo Shuggie Otis, figlio del pi\u00f9 noto Johnny, nell'album \"Kooper Session\".\nHa collaborato con i Rolling Stones, The Who, Jimi Hendrix, Cream, Alice Cooper e B.B. King. Ha inoltre scoperto la band Southern rock Lynyrd Skynyrd e prodotto i loro primi tre dischi. Nel 1975 ha prodotto il debutto della band glam rock The Tubes.\n\u00c8 stato insegnante di composizione e tecniche d'incisione al Berklee College of Music."}
{"id": "1723624", "revid": "71433", "url": "https://it.wikipedia.org/wiki?curid=1723624", "title": "Michael McGlone", "text": ""}
{"id": "1723625", "revid": "102973081", "url": "https://it.wikipedia.org/wiki?curid=1723625", "title": "Esotossine superantigeni", "text": "Le esotossine superantigene sono una particolare classe di tossine rilasciate da particolari classi di batteri (streptococchi e stafilococchi) e virus.\nSono quasi sempre tossine monomeriche non glicosilate, con un basso peso molecolare. Agiscono legandosi alle molecole del MHC-II formando con esse un complesso che lega senza selettivit\u00e0 tutti i linfociti T e scatenando una risposta immunitaria che \u00e8 in percentuale molto elevata rispetto alla normale stimolazione antigenica. Queste proteine superantigene sono diverse dai normali antigeni, infatti si legano al dominio esterno del TCR(dominio V\u03b2). La presenza in circolo di un superantigene (ad esempio la SEB stafilococcica) pu\u00f2 attivare un gran numero di cellule T, ma solo quei linfociti T che hanno la stessa struttura all'esterno del sito di legame. I linfociti T a questo punto liberano un gran numero di mediatori chimici (citochine) che andranno ad attivare granulociti neutrofili e macrofagi. Come conseguenza si ha un'infiammazione sistemica che porta alla liberazione di prostaglandine (febbre alta) e altri pirogeni endogeni. Queste esotossine possono essere molto pericolose e portare anche a morte."}
{"id": "1723626", "revid": "113986004", "url": "https://it.wikipedia.org/wiki?curid=1723626", "title": "Keizan J\u014dkin", "text": "\u00c8 considerato uno dei due fondatori della scuola buddista giapponese Soto Zen. In tale contesto, mentre Eihei D\u014dgen viene definito \u00abK\u014dso\u00bb (\u9ad8\u7956, \"alto fondatore\") Keizan \u00e8 spesso chiamato \u00abTaiso\u00bb (\u592a\u7956, \"grande fondatore\").\n\u00c8 a Keizan e e ai suoi discepoli che si deve la grande riforma della scuola Soto che risolse definitivamente le lacerazioni della \"disputa della terza generazione\" e inizi\u00f2 la diffusione della dottrina degli eredi di Dogen attraverso tutto il Giappone; lontano dalle ristrette pratiche del severo metodo di Dogen e pi\u00f9 vicine alle pratiche ed alle necessit\u00e0 di una religione popolare, il Soto di Keizan Jokin riusc\u00ec a raggiungere tutti i ceti della societ\u00e0 nipponica.\nFond\u00f2 il \"Daihonzan\" Sojiji, che divenne il secondo principale centro della scuola Soto.\nFu il primo maestro giapponese a scrivere della propria vita\nBiografia.\nI primi anni e la formazione Zen.\nKeizan nacque nella provincia di Echizen e pass\u00f2 i primi otto anni di vita tra le cure della nonna My\u014dchi, una delle prime e pi\u00f9 generose sostenitrici del maestro Dogen dopo il suo ritorno dalla Cina. Egli riconobbe sempre un grande debito ad essa, tanto da dedicare a Yokoji, uno dei principali templi che aveva fondato, un altare di Kannon in memoria di lei.\nNella propria autobiografia, Keizan non dimentica neanche la madre, ricordando spesso che furono il suo desiderio e le costanti preghiere a Kannon che lo aiutarono a prendere i voti monastici, a ricevere la trasmissione del Dharma e ad assolvere al proprio compito di Patriarca. \nElla, a sua volta, divent\u00f2 badessa del monastero Soto Joju-ji.\nKeizan entr\u00f2 all'Eihei-ji all'et\u00e0 di otto anni, sotto la tutela dell'abate Tetts\u016b Gikai, e fu ordinato formalmente tre anni dopo da Koun Ej\u014d. Successivamente, egli pratic\u00f2 con il maestro Jakuen, che gli riconobbe lo stadio di \"non-ritorno\" , e ricevette la Trasmissione del Dharma da Tetts\u016b Gikai all'et\u00e0 di 32 anni.\nLa propria formazione composita, che vedeva come guide maestri rivali nella disputa che li divideva nella successione alla guida della neonata scuola Soto, fu forse uno dei principali requisiti che lo videro riordinatore di una scuola che stava rischiando, dopo pochi decenni, la propria dissoluzione.\nIl maggiore riconoscimento che gli giov\u00f2 il titolo di \"secondo patriarca\" della scuola Soto fu la fondazione del S\u014dji-ji, che presto surclass\u00f2 Eihei-ji come centro principale, diventando sede istituzionale di quattro reti regionali di diverse migliaia di templi.\nLa sua preminenza alla guida della scuola Soto venne riconosciuta dalla corte imperiale nel 1589. Questo riconoscimento inizi\u00f2 una rivalit\u00e0 tra i due monasteri per il sostegno imperiale, che sfoci\u00f2 in una tregua nel 1872, quando entrambi i maggiori monasteri della scuola Soto riconobbero di seguire \"le massime del fondatore Dogen e le aspirazioni del successore Keizan\"\nKeizan mor\u00ec al Y\u014dk\u014d-ji nel 1325, all'et\u00e0 di 58 anni.\nEgli lasci\u00f2 come eredi Meiho Sotetsu (1277-1350), che divenne abate di Y\u014dk\u014d-ji, e Gasan Joseki, che lo sostitu\u00ec alla guida del centro principale S\u014dji-ji.\nSupporto alla pratica per le donne.\nOltre al proprio successo nell'estendere l'insegnamento Soto alla popolazione rurale che ne divenne la principale frutrice, a Keizan Jokin va riconosciuto un grosso merito nell'incoraggiare la pratica e l'addestramento delle donne nello Zen.\nCome abbiamo gi\u00e0 ricordato, questo impegno fu probabilmente dovuto all'amore della madre e della nonna e al loro esempio che guid\u00f2 la propria pratica per tutta la sua vita. Oltre a ci\u00f2, la madre divenne monaca sotto la sua guida, e divenne badessa di due templi, lo Hooji e il Jojuji, uno dei quali serv\u00ec come convento femminile. Tra il 1323 e il 1324, Keizan chiam\u00f2 la cugina My\u014dsh\u014d a sostituire la madre nel ruolo di badessa del H\u014d\u014d-ji.\nSeguendo l'esempio della madre come guida per le donne praticanti del buddhismo, Keizan riconobbe tra i propri primi successori una monaca che a propria volta era seguita dal proprio discepolo Ekyu. Keizan aiut\u00f2 inoltre Ekyu nel suo ruolo dando alla monaca copie degli scritti di Dogen tradotte in giapponese per renderle pi\u00f9 semplice lo studio.\nKeizan Jokin viene inoltre riconosciuto come fondatore di cinque grandi monasteri femminili.\nScritti.\nKeizan Jokin fu autore di un buon numero di scritti, tra cui lo \"Zazen Y\u014djinki\" e il \"Denk\u014droku\" (letteralmente \"Trasmissione della lampada\"), una serie di cinquantuno sermoni che delinea il lignaggio Soto dal Buddha Shakyamuni, a Bodhidharma, fino a Dogen e al suo immediato successore nella guida di Eiheiji, Koun Ej\u014d."}
{"id": "1723634", "revid": "327794", "url": "https://it.wikipedia.org/wiki?curid=1723634", "title": "La Quebrada", "text": "La Quebrada (letteralmente \"il crepaccio\") \u00e8 un alto strapiombo situato in un piccolo fiordo dell'Oceano Pacifico, nelle immediate vicinanze della localit\u00e0 messicana di Acapulco.\n\u00c8 famoso per essere il luogo dove vengono effettuati tuffi di particolare spettacolarit\u00e0. In cima al crepaccio \u00e8 posta una piccola cappella dedicata a Nostra Signora di Guadalupe, alla quale si raccomandano spesso i tuffatori prima dell'impresa.\nCaratteristiche.\nIl dirupo ha un'altezza di 45 metri, anche se i salti nell'acqua avvengono per lo pi\u00f9 da una quota di 35 metri sul mare. Il rito dei tuffi dalla Quebrada sembra abbia avuto inizio in maniera ufficiale nel 1934.\nI protagonisti sono giovani del luogo che non si limitano al lancio ma, col solo abbigliamento da bagno, in precedenza effettuano pure la scalata della parete rocciosa. Durante le ore notturne la stessa impresa viene fatta anche con una torcia tenuta in mano, la quale viene trattenuta anche durante il salto.\nL'esercizio effettuato \u00e8 potenzialmente di grande pericolosit\u00e0, non solo per l'altezza, ma soprattutto per il flusso e riflusso del mare sottostante. Un calcolo errato ed il conseguente tuffo durante la breve fase di bassa marea potrebbero portare ad un impatto mortale con le rocce sommerse, situate non molto in profondit\u00e0 rispetto al livello del mare.\nSu una parte del dirupo sono presenti un sentiero protetto ed un ristorante; da un belvedere \u00e8 possibile ammirare lo spettacolo dei tuffi. La scena \u00e8 arricchita dalla presenza dei pellicani che si procacciano i pesci."}
{"id": "1723637", "revid": "767487", "url": "https://it.wikipedia.org/wiki?curid=1723637", "title": "Zaedyus pichiy", "text": "Il pichi o armadillo nano (\"Zaedyus pichiy\") \u00e8 una specie di armadillo diffusa in Patagonia, dove vive in aree aperte.\nDimensioni e aspetto.\nMisura una quarantina di cm di lunghezza.\nIl carapace \u00e8 bruno scuro con i bordi pi\u00f9 chiari, la coda \u00e8 giallognola.\nLe scaglie del carapace sono orlate nella parte posteriore da una peluria nera inframezzata da sparsi peli giallastri pi\u00f9 lunghi.\nNonostante somigli visivamente all'armadillo a 6 fasce, \u00e8 geneticamente pi\u00f9 affine agli armadilli pelosi.\nSe ne contano due sottospecie:\nComportamento.\nScava la sua tana alla base di un cespuglio isolato, preferibilmente in terreni sabbiosi.\nSe disturbato nella sua tana, come gli armadilli pelosi si puntella con le unghie al suolo e con la schiena alla parte superiore della tana.\nSi nutre principalmente di invertebrati, anche se \u00e8 stato spesso avvistato mentre si nutriva di materiale vegetale. (principalmente frutti di \"Prosopis\").\n\u00c8 un animale solitario. In alcune parti del suo areale, pare sia solito ibernarsi nei periodi freddi.\nRiproduzione.\nLa specie pu\u00f2 accoppiarsi durante tutto l'anno: la gestazione dura un paio di mesi, al termine dei quali nascono da uno a tre cuccioli, che vengono svezzati a 6 mesi e diventano sessualmente maturi attorno all'anno d'et\u00e0.\n\u00c8 ignota la speranza di vita media, anche se un esemplare in cattivit\u00e0 \u00e8 vissuto 9 anni."}
{"id": "1723641", "revid": "2134764", "url": "https://it.wikipedia.org/wiki?curid=1723641", "title": "Fabio Celestini", "text": "Biografia.\n\u00c8 nato a Losanna da genitori italiani di Citt\u00e0 di Castello (PG).\nCarriera.\nCalciatore.\nClub.\nCentrocampista dotato di buona tecnica, cresce calcisticamente nel , nella cui prima squadra milita per cinque anni, dal 1995 al 2000.\nTrasferitosi al , sotto la guida del tecnico Alain Perrin gioca 50 partite in due anni in Ligue 1, con 2 gol all'attivo. Nel 2002 segue Perrin all', dove rimane due anni in cui indossa anche la fascia di capitano e disputa la finale della Coppa UEFA 2003-2004, persa contro il .\nAlla fine della stagione 2003-2004, complice anche l'esonero di Perrin, silurato dal club provenzale nel gennaio 2004, e lo scarso minutaggio concessogli dal nuovo tecnico Jos\u00e9 Anigo, Celestini si accasa al , squadra neopromossa nella Liga spagnola. L'anno dopo \u00e8 al , di cui veste la maglia per un quinquennio. Nel 2010 torna al Losanna, dove chiude la carriera. Lascia l'attivit\u00e0 agonistica il 15 dicembre 2010; la sua ultima partita \u00e8 Losanna- (0-1) dell'Europa League 2010-2011.\nNazionale.\nIn possesso di doppio passaporto, italiano e svizzero, a sedici anni opta per la nazionalit\u00e0 svizzera. Esordisce con la nazionale maggiore svizzera il 10 ottobre 1998, a Udine, in -Svizzera 2-0, gara delle qualificazioni a Euro 2000 di cui gioca gli ultimi 18 minuti.\nTitolare del centrocampo svizzero nelle qualificazioni a Euro 2004, nell'ottobre 2002 segna un gol decisivo per la prima storica vittoria elvetica in casa dell' (1-2). Convocato per la fase finale dell'europeo, che si svolge in Portogallo, scende in campo in varie occasioni, ma alla fine della manifestazione si ritira dalla nazionale.\nTorna in nazionale nel 2007 con lo scopo di partecipare al , in programma in Svizzera e Austria, ma non sar\u00e0 convocato per la rassegna.\nIn nazionale conta 35 presenze e 2 reti.\nAllenatore.\nDopo aver ricoperto il ruolo di vice di Bernd Schuster al nella Liga 2013-2014, l'8 luglio 2014 diventa allenatore del Terracina, squadra laziale militante nel campionato italiano di Serie D. Dopo una prima parte soddisfacente, con 11 punti ottenuti in 9 partite (2 vittorie, 5 pareggi e 2 sconfitte), il 5 novembre 2014 \u00e8 esonerato a seguito di risultati negativi e sostituito da Raffaele Sergio. Il 22 dicembre 2014 \u00e8 richiamato alla guida del Terracina, in sostituzione dell'esonerato Raffaele Sergio.\nIl 24 marzo 2015 \u00e8 nominato allenatore del Losanna, squadra di Challenge League, la seconda divisione svizzera, dove prende il posto di Marco Simone. Il 5 maggio 2016 conduce la squadra alla promozione in massima serie. \u00c8 esonerato il 20 aprile 2018 dopo la sconfitta casalinga contro il , la settima in undici partite giocate nel 2018.\nIl 3 ottobre 2018 \u00e8 ufficializzata la sua nomina a tecnico del . Chiude il campionato 2018-2019 al terzo posto, centrando la qualificazione ai gironi di UEFA Europa League. Il 28 ottobre 2019, dopo un negativo avvio di stagione (2 vittorie e 4 pareggi nelle prime 12 giornate di campionato), Celestini viene esonerato e sostituito da Maurizio Jacobacci.\nIl 2 gennaio 2020 diventa ufficialmente il nuovo allenatore del , ma il 22 novembre 2021 viene sollevato dall'incarico."}
{"id": "1723644", "revid": "1652635", "url": "https://it.wikipedia.org/wiki?curid=1723644", "title": "Gene", "text": "Un gene (: ) in biologia molecolare e in genetica indica l'unit\u00e0 ereditaria fondamentale degli organismi viventi. Un gene \u00e8 una sequenza nucleotidica di DNA che codifica la sequenza primaria di un prodotto genico finale, che pu\u00f2 essere o un RNA strutturale o catalitico, oppure un polipeptide. \nUna definizione pi\u00f9 concisa di \"gene\", che tenga conto delle varie sfaccettature citate fino ad ora, \u00e8 stata proposta da Mark Gerstein: \"un gene \u00e8 l'unione di sequenze genomiche che codificano per un set coerente di prodotti funzionali potenzialmente sovrapponibili\".\nStoria.\nL'esistenza dei geni fu ipotizzata per la prima volta da Gregor Mendel che studi\u00f2 l'ereditariet\u00e0 nelle piante di pisello nella seconda met\u00e0 del 1800 e teorizz\u00f2 la presenza di fattori in grado di determinare alcuni caratteri discreti dei piselli, come il colore (giallo o verde) o l'aspetto (liscio o rugoso). Mendel non utilizz\u00f2 mai il termine \"gene\" ma parl\u00f2 di caratteri ereditari (o di \"elementi\"). Mendel fu anche il primo ad ipotizzare l'assortimento indipendente, la distinzione tra tratti dominanti e recessivi, quella tra omozigosi ed eterozigosi e quella che alcuni decenni pi\u00f9 tardi sarebbe stata definita tra genotipo e fenotipo.\nL'idea di Mendel fu parzialmente ripresa dal lavoro di Hugo de Vries che, seppure non conoscendo l'opera dell'abate moravo (la fondamentale \"Ricerche sugli ibridi vegetali\" pubblicata nel 1866 ma ampiamente ignorata dalla comunit\u00e0 scientifica), nel 1889 cre\u00f2 il termine \"pangen\" per identificare \"la particella pi\u00f9 piccola rappresentante un carattere ereditario\". Lo stesso termine \"pangen\", in realt\u00e0, fu una derivazione del termine \"pangenesi\" ideato da Darwin nel 1868 come fusione di termini greci \"pan\" (\"tutto\") e \"genesis\" (\"nascita\"). Dieci anni dopo De Vries, il botanico danese Wilhelm Ludvig Johannsen avrebbe abbreviato il termine a \"gene\" (in danese \"gen\"). Lo stesso Johannsen introdusse anche il concetto di \u201cgenotipo\u201d e \u201cfenotipo\u201d, caratterizzando quest'ultimo come risultato osservabile delle modificazioni che l'informazione genetica subisce attraverso l'interazione con l'ambiente.\nAll'inizio del XX secolo il lavoro di Mendel fu dunque riscoperto dagli scienziati europei: oltre al gi\u00e0 citato De Vries, anche Carl Correns ed Erich von Tschermak avevano ottenuto risultati molto simili durante le loro ricerche. Nel 1910, Thomas Hunt Morgan dimostr\u00f2 che i geni risiedono su specifici cromosomi. Successivamente evidenzi\u00f2 come un gene occupi una regione discreta del cromosoma. In seguito, Morgan ed i suoi studenti iniziarono a tracciare la prima mappa cromosomica del moscerino \"Drosophila\". A Morgan ed al suo team (Bridges, Sturtevant, Muller) si deve la formulazione del concetto che i geni si localizzino sui cromosomi come fossero perle lungo un filo (associazione genica).\nNel 1928 Frederick Griffith, nel suo celebre esperimento effettuato su ceppi di \"Streptococcus pneumoniae\", virulenti e non, identific\u00f2 un \"principio trasformante\" in grado di conferire virulenza a ceppi innocui. Tale agente verr\u00e0 successivamente identificato nel DNA.\nNel 1941 George Wells Beadle ed Edward Lawrie Tatum dimostrarono come le mutazioni geniche fossero in grado di causare errori all'interno di determinati passaggi di alcuni \"pathway\" metabolici. Ci\u00f2 conferm\u00f2 che specifici geni codificano per specifiche proteine, portando all'ipotesi classica di \"un gene, un enzima\".\nSolo nel 1944 Oswald Avery, Colin Macleod e Maclyn McCarty dimostrarono che l'informazione genetica risiede nel DNA, la cui struttura molecolare fu poi messa in luce nel 1953 da James Dewey Watson e Francis Crick. Negli anni 1950 si arriv\u00f2 dunque alla formulazione del dogma centrale della biologia molecolare, quello secondo cui le proteine sono tradotte a partire da un RNA trascritto dal DNA genico. Fino alla scoperta delle retrotrascrittasi (che permettono la produzione di DNA a partire da RNA), questa ipotesi \u00e8 stata ritenuta priva di eccezioni.\nNel 1972 Walter Fiers determin\u00f2 per la prima volta la sequenza di un gene, quello per la proteina di rivestimento del batteriofago MS2. Richard Roberts e Phillip Sharp scoprirono nel 1977, effettuando esperimenti sull'adenovirus, che i geni possono essere suddivisi in unit\u00e0 distinte, portando a pensare che un singolo gene potesse teoricamente dar vita a diversi prodotti.\nCon il progetto genoma umano, cominciato nel 1990, terminato nel 2003 e sponsorizzato dai National Institutes of Health (nonch\u00e9 a livello privato da Celera Genomics), si mappa finalmente la sequenza nucleotidica del DNA umano e dei suoi geni, che sono circa ventimila.\nAspetti generali.\nI geni corrispondono a porzioni di genoma localizzate in precise posizioni all'interno della sequenza di DNA (o pi\u00f9 raramente di RNA in certi virus) e contengono le informazioni necessarie per codificare in ultima istanza molecole che hanno una funzione, come RNA o proteine. Durante la fase riproduttiva della cellula i geni sono presenti nei cromosomi, che nelle cellule umane sono presenti in 23 coppie di cromosomi omologhi, con la sola eccezione dei gameti, che presentano una singola copia di ciascun cromosoma.\nIl gene presenta una diversa composizione a seconda che si considerino organismi procarioti o eucarioti: nei primi \u00e8 costituito quasi esclusivamente da sequenze codificanti, nei secondi contiene anche sequenze non codificanti. Nel gene eucariotico la sequenza codificante si definisce esone e quella non codificante introne. Negli organismi diploidi e in certi casi speciali nei batteri, ogni gene pu\u00f2 presentare forme alternative che differiscono leggermente nella sequenza nucleotidica e prendono il nome di alleli.\nNella cellula eucariote, un gene consiste concretamente in una sequenza di DNA. Tale sequenza \u00e8 caratterizzata dalla presenza di:\nSia gli esoni che gli introni sono trascritti da DNA ad RNA durante un processo chiamato trascrizione in cui si sintetizza un filamento di pre-mRNA, cos\u00ec definito poich\u00e9 immaturo. Esso viene infatti successivamente processato originando l\"'RNA messaggero\" (o \"mRNA\"), il quale dirige la sintesi delle proteine:\nRispetto ai geni eucariotici, quelli di un organismo procariote si differenziano soprattutto per la rarit\u00e0 degli introni. La maggior parte dei geni procarioti, infatti, \u00e8 priva di introni e consta di un'unica sequenza ininterrotta di DNA codificante, definita \"cistrone\". I geni procariotici sono spesso raggruppati in \"operoni\", regioni in cui diversi geni vicini tra loro sono sotto il controllo di un unico promotore. Da ogni operone viene trascritto un unico RNA, contenente regioni codificanti differenti, ognuna delle quali preceduta da una sequenza di Shine-Dalgarno (per l'attacco del ribosoma).\nI geni dirigono lo sviluppo fisico e comportamentale di un essere vivente, in quanto la maggior parte di essi codifica per proteine, le macromolecole maggiormente coinvolte nei processi biochimici e metabolici della cellula. La sintesi proteica \u00e8 possibile grazie all'esistenza del codice genetico, un linguaggio a tre lettere che associa i codoni (triplette di nucleotidi sull'RNA) agli amminoacidi (i costituenti le proteine).\nMolti geni non codificano per proteine, ma producono RNA non codificante, che pu\u00f2 in ogni caso giocare un ruolo fondamentale nella biosintesi delle proteine e nell'espressione genica.\nIl fenotipo di un organismo \u00e8 determinato dall'espressione dei suoi geni e dall'interazione dei prodotti genici con l'ambiente. Tutte le cellule dello stesso organismo sono dotate dello stesso genotipo (con alcune importanti eccezioni come nelle cellule del sistema immunitario), ossia dello stesso corredo di geni, ma la loro espressione varia nei diversi tessuti e a seconda dello stadio di sviluppo dell'organismo stesso, nonch\u00e9 dell'ambiente.\nOgni singolo cambiamento nella sequenza del DNA costituisce una mutazione e pu\u00f2 causare una conseguente alterazione nella sequenza di amminoacidi di una proteina o nella regolazione della sua espressione (che, in conseguenza, potrebbe anche avere conseguenze patologiche). \u00c8 stato calcolato che le alterazioni dei nostri geni sono responsabili di circa 5000 malattie ereditarie (per esempio vari tipi di anemia). Altre mutazioni, anzich\u00e9 evidenziarsi in maniera diretta come malattia, possono causare una predisposizione ad esse.\nLa densit\u00e0 genica di un genoma \u00e8 la misura del numero di geni per milione di paia di basi (o \"megabase\", Mb). In seguito al completamento del Progetto Genoma Umano, i cui risultati furono pubblicati nel 2003, sono stati annoverati circa \u2013 geni, che occupano circa 48 megabasi su in totale, ossia circa l'1,5% del genoma. I genomi procariotici hanno densit\u00e0 geniche pi\u00f9 alte di quelli eucariotici. La densit\u00e0 genica del genoma umano \u00e8 di circa 12\u201315 geni per paia di megabasi.\nGeni strutturali.\nSi definiscono geni strutturali quei geni che codificano per una proteina la cui funzione principale sia la costituzione di una struttura fisica all'interno di una cellula. Essi determinano l'ordinata successione di amminoacidi nella catena polipeptitica sulla base delle proprie sequenze di basi. L'attivit\u00e0 di uno o pi\u00f9 geni strutturali pu\u00f2 essere modificata sotto l'influenza di geni regolatori o fattori esterni.\nAlcuni geni esprimono l'informazione anche per strutture non proteiche, come alcuni RNA (rRNA, tRNA, snRNA, snoRNA), molecole deputate a svolgere funzioni precise e importantissime all'interno della cellula (ad esempio rRNA e tRNA sono componenti necessarie nella sintesi proteica).\nGeni regolatori.\nI geni regolatori contengono l'informazione relativa a molecole che regolano l'espressione di altri geni (geni strutturali); un esempio di gene regolatore \u00e8 il gene omeotico.\nEreditariet\u00e0 mendeliana e genetica classica.\nIl concetto moderno di gene ha avuto origine dal lavoro di Gregor Mendel, monaco agostiniano del XIX secolo, che studi\u00f2 sistematicamente i meccanismi di eredit\u00e0 nelle piante di pisello. Il lavoro di Mendel fu il primo a mettere in evidenza il fatto che i tratti ereditati da una generazione alla successiva vengono trasmessi in unit\u00e0 discrete, che interagiscono con modalit\u00e0 ben definite. Come gi\u00e0 detto, fu poi Johannsen a coniare nel 1909 il termine \"gene\" per indicare proprio tali unit\u00e0 discrete, mentre il termine genetica era gi\u00e0 stato utilizzato la prima volta da William Bateson alcuni anni prima (1905).\nPrima di Mendel, non essendo ancora conosciute le basi dell'ereditariet\u00e0 dei caratteri, la teoria pi\u00f9 diffusa in merito era quella della dominanza incompleta, che presuppone che il carattere della progenie sia una via di mezzo tra quelli dei genitori. Tale modello \u00e8 in effetti valido in diversi casi, ma rappresenta con correttezza solo una piccola parte dei casi complessivi. Secondo la teoria dell'eredit\u00e0 mendeliana, invece, le modifiche nel fenotipo (le caratteristiche fisiche ed osservabili di un organismo) sono dovute a modifiche nel genotipo (il gene o i geni specifici per le determinate caratteristiche). Le differenti forme di un gene, che possono originare diversi fenotipi, sono chiamate alleli. Gli organismi, come le piante di pisello su cui lavor\u00f2 Mendel, hanno due alleli per ogni tratto, ognuno ereditato da un genitore. Gli alleli possono essere dominanti o recessivi; quelli recessivi originano il loro fenotipo corrispondente solo se accoppiati con un'altra copia dello stesso allele recessivo, mentre quelli dominanti originano il fenotipo corrispondente in ogni caso. Ad esempio, se l'allele corrispondente al colore violetto dei petali della pianta di pisello (B) \u00e8 dominante sull'allele relativo al colore bianco (b), baster\u00e0 un solo allele B da un genitore perch\u00e9 i petali dell'organismo figlio siano violetto; il colore sar\u00e0 bianco nel caso in cui siano presenti due alleli bb.\nIl lavoro di Mendel mise in luce anche il fatto che gli alleli assortiscano in maniera del tutto indipendente gli uni dagli altri durante la produzione dei gameti o delle cellule germinali, garantendo in questo modo la variabilit\u00e0 nelle generazioni successive.\nLe idee di Mendel sono alla base della genetica classica (o genetica formale), un potente modello per rappresentare in maniera agevole l'ereditariet\u00e0 dei caratteri. Le scoperte del XX secolo hanno invece dato vita alla genetica molecolare, che studia il ruolo dei geni a livello del DNA."}
{"id": "1723648", "revid": "287204", "url": "https://it.wikipedia.org/wiki?curid=1723648", "title": "David Morris", "text": ""}
{"id": "1723650", "revid": "94647", "url": "https://it.wikipedia.org/wiki?curid=1723650", "title": "The End of Faith", "text": ""}
{"id": "1723651", "revid": "122315", "url": "https://it.wikipedia.org/wiki?curid=1723651", "title": "Zaedyus", "text": ""}
{"id": "1723652", "revid": "767487", "url": "https://it.wikipedia.org/wiki?curid=1723652", "title": "Giuseppe Di Costanzo", "text": "Biografia.\nGiuseppe Di Costanzo, professore ordinario di Storia della filosofia, nei primi anni ottanta concentra i suoi studi sulla corrente filosofica dello Storicismo Critico Tedesco e in particolare sulla formazione culturale e filosofica di Friedrich Meinecke. Nel volume \u201cTragicit\u00e0 e senso della storia. Friedrich Meinecke tra Ranke e Burckhardt\u201d viene, tra l'altro, dimostrata l'apertura presente in modo esplicito nell'ultimo Meinecke verso l'idea di \u00abtragicit\u00e0\u00bb della storia, che non annullava, ma al contrario arricchiva l'idea rankeana di sviluppo storico e di storiografia.\nSuccessivamente analizza l'opera teorico-storiografica di Otto Hintze, mirando ad approfondire i nuclei problematici relativi alla teoria della storia hintzeana, la cui importanza era ampiamente segnalata nella letteratura scientifica internazionale, pur risultando fino a quel momento scarsamente studiata. Dopo la caduta del Muro di Berlino vasta eco, soprattutto in Germania, suscit\u00f2 la pubblicazione, a cura di Michael Erbe, Wolfgang Neugebauer e dello stesso Di Costanzo, di alcuni frammenti ritrovati del capolavoro di Hintze, probabilmente distrutto dall'autore durante il dodicennio nazista, \"Allgemeine Verfassungs- und Verwaltungsgeschichte der neueren Staaten, Fragmente, vol I\", Bari, Palomar, 1998. In \u201cLo storicismo realistico di Otto Hintze\u201d, si dimostra, forse per la prima volta, da un lato la piena appartenenza di Hintze alla Stimmung costituita dall'Historismus, dall'altro il fatto che il suo comparativismo antiorganicistico configura, anzi, uno storicismo segnato fortemente da un'impronta \u00abrealistica\u00bb, nel quale la Historie, intesa nel suo senso pi\u00f9 forte, gioca un ruolo decisivo.\nParallelamente a tali studi continuava ad approfondire alcuni aspetti della filosofia e della cultura italiana, del che sono testimonianza, ad esempio, la curatela del volume \u201cLa cultura storica italiana tra Otto e Novecento\u201d, Napoli, 1990; la ristampa della rivista \u00abSud. Giornale di cultura, 1945-1947\u00bb, Bari, 1994, in occasione della quale Anna Maria Ortese scrisse un memorabile testo, \"Le giacchette grigie della Nunziatella\"; il saggio \"Il primato dell'etica. Su 'L'opera di Pietro Piovani'\", in \u00ab1989. Rivista di Diritto Pubblico e Scienze politiche\u00bb, V, 1995, pp. 83-127.\nHa curato la traduzione italiana di una saggio di Charles Baudelaire, \u201cConsigli ai giovani scrittori\u201d, Lecce, 1998, nonch\u00e9 di alcuni saggi dell'islamista Carl Heinrich Becker. Tra i suoi saggi pi\u00f9 recenti \"La paura del Signore \u00e8 il principio della sapienza\", postfazione a Philip K. Dick, \"Le tre stimmate di Palmer Eldritch\", Roma, Fanucci, 2003, pp. 267-280; \"Nietzsche, Kafka, la democrazia e la liberazione\", in \"La democrazia\", Milano, Spirali, 2009, pp. 269-275; \"Appunti preliminari sul tema del dominio in Franz Kafka\", in \"La passione della conoscenza. Studi in onore di Sossio Giametta\", Lecce, Pensa Multimedia, 2010, pp. 149-160; \"Filosofia e storia delle idee in Pietro Piovani\", in \u00abArchivio di storia della cultura\u00bb, XXIII, 2010, pp. 407-417.\nCome narratore ha pubblicato I popoli, Brescia, Shakespeare &amp; Company, 1980; poi Napoli, Cronopio, 1995; I nemici, Napoli, Altri termini, 1988; Lo sciacallo, Torino, Einaudi, 1986; Il progetto, Lecce, Besa, 1999, I nemici. Tre racconti di guerra, Bari, Palomar, 2002, nei quali la critica ha messo in luce, a vario titolo, la presenza di forti e originali tematiche teorico-filosofiche."}
{"id": "1723656", "revid": "21079", "url": "https://it.wikipedia.org/wiki?curid=1723656", "title": "Blocco di Jordan", "text": ""}
{"id": "1723660", "revid": "1573940", "url": "https://it.wikipedia.org/wiki?curid=1723660", "title": "Parnassius", "text": "Parnassius , \u00e8 un genere di Lepidotteri appartenente alla famiglia Papilionidae.\n\u00c8 certamente uno dei generi pi\u00f9 ricercati dai collezionisti di tutto il mondo e forse il pi\u00f9 analizzato dai tassonomisti, ragion per cui la mole di dati reperibile in letteratura \u00e8 notevole.\nNel corso degli anni sono stati condotti parecchi studi per approfondire meglio le relazioni tra le specie all'interno del taxon, analizzando anche il DNA mitocondriale e creando alberi cladistici spesso conflittuali tra loro, a seconda del marcatore genetico considerato. Ad esempio Omoto \"et al\"., (2004) studiarono il gene mitocondriale ND5, di 777 bp, in un gran numero di specie di \"Parnassius\"; Katoh \"et al\"., (2005) presero invece in considerazione l'RNA ribosomiale 16S dei mitocondri, di 504 bp, ed il gene per la subunit\u00e0 1 dell'enzima NADH deidrogenasi, di 469 bp, in un numero di specie pi\u00f9 ridotto. Al momento, tuttavia, non si dispone ancora di dati chiari, definitivi e non controversi riguardo alla tassonomia del genere \"Parnassius\"; va per altro aggiunto che i risultati emersi hanno portato ad un numero di specie abbastanza simile a quello descritto in passato, basandosi sulle sole differenze morfologiche (e.g. Hancock, 1983).\nIl numero di specie appartenenti a questo genere varia tra un minimo di 43 ed un massimo di 56 a seconda dell'autore preso in considerazione, ma va sottolineato che alcune specie presentano notevoli similarit\u00e0 anatomiche.\nSono stati pubblicati negli anni parecchi testi dettagliati e checklists su questo genere (e.g. Weiss, 1991-2005; Tshikolovets, 1998-2003); questi lavori offrono sovente immagini ad alta definizione, accurati disegni anatomici, mappe a colori e danno un'idea esauriente della variabilit\u00e0 morfologica delle specie trattate.\nAdulto.\nLe colorazioni degli adulti possono variare notevolmente, cos\u00ec come la morfologia, da una specie all'altra, sia in relazione alla latitudine, sia alla quota altimetrica. In talune specie \u00e8 frequente una forma di adattamento definito \"melanismo altitudinale\", grazie al quale una maggior presenza di pigmenti sul corpo e sulla parte basale delle ali, permette all'animale di scaldarsi pi\u00f9 velocemente assorbendo la radiazione solare. A differenza di quanto si pu\u00f2 notare in altri Papilionidi, non sono presenti \"code\" sulle ali posteriori.\nIdentificazione delle specie.\nLe specie del genere \"Parnassius\" sono spesso difficili da identificare, ed in taluni casi pu\u00f2 essere necessario procedere alla dissezione dei genitali ed al successivo riconoscimento dei processi al binoculare (come avviene per altre famiglie, vedi ad esempio Erebidae, Geometridae e Noctuidae).\nLa strategia riproduttiva di queste specie \u00e8 particolare: il maschio presenta speciali ghiandole accessorie, in grado di produrre, subito dopo l'accoppiamento, una sostanza colloidale che rapidamente indurisce formando una struttura definita \"sphragis\"; lo sphragis ha il compito di sigillare i genitali femminili, onde evitare ulteriori accoppiamenti che metterebbero a rischio la trasmissione del corredo cromosomico del maschio. \u00c8 stato dimostrato che le maggiori dimensioni dello sphragis funzionano da deterrente per altri accoppiamenti, dal momento che la femmina appare meno \"appetibile\" da parte degli altri maschi. Anche la struttura fine, le dimensioni e la forma dei processi dello sphragis hanno valore sistematico, e possono essere utilizzate per riconoscere una specie dall'altra (Ehrlich A. H. &amp; Ehrlich P. R., 1978).\nUova.\nLe uova possono essere deposte singolarmente o a piccoli gruppi; \u00e8 possibile rinvenirle anche durante l'inverno, a seconda della specie di appartenenza nonch\u00e9 delle caratteristiche climatiche dell'areale.\nLarva.\nI bruchi appartenenti a questo genere, come del resto anche quelli di altri Papilionidi, presentano la struttura detta osmeterium, situata posteriormente al capo. Nelle specie in cui le uova schiudono in tarda estate, le larve possono essere rinvenute durante tutto l'anno, anche in pieno inverno.\nPupa.\nLe specie di questo genere si impupano dentro a bozzoli sericei, per cui la crisalide non \u00e8 visibile all'esterno. La pupa non rappresenta necessariamente lo stadio con cui la specie supera l'inverno.\nDistribuzione e habitat.\nL'areale di questo taxon si estende, per la stragrande maggioranza delle specie, nella Regione Paleartica, ma comprende anche parte di quella Neartica (Weiss, 1991, 1995).\nL'habitat corrisponde, con buona approssimazione, a pendii erbosi e ben esposti, collinari e montuosi, con altitudini molto variabili che raggiungono anche le vette himalayane.\nAlcune nazioni europee proteggono con leggi speciali le \"Parnassius\" presenti sul territorio, come nel caso di \"P. mnemosyne\", \"P. phoebus\" e \"P. apollo\" (Collins &amp; Morris, 1985). In particolare la specie pi\u00f9 nota, \"P. apollo\", \u00e8 ormai estinta in alcuni paesi dell'Europa, ma ben diffusa in altre zone dell'areale. Rappresenta l'unica specie di \"Parnassius\" tutelata dalla CITES, anche se numerose altre specie di questo genere sono in pericolo e necessitano di protezione immediata (Collins &amp; Morris, 1985).\nAnche per quanto riguarda l'Asia le specie di \"Parnassius\" pi\u00f9 comuni si differenziano in parecchie sottospecie e popolazioni endemiche, a causa della peculiarit\u00e0 dell'habitat legato alle catene montuose; taluni di questi taxa sono pertanto da considerarsi estremamente vulnerabili, fino al rischio di estinzione. Tra queste specie vanno annoverate \"P. arcticus\", \"P. ariadne\", \"P. boedromius\", \"P. cardinal\", \"P. felderi\", \"P. loxias\", \"P. patricius\", \"P. simo\", \"P. simonius\" e pi\u00f9 o meno tutte le specie tibetane; alcune di queste vengono censite nei Red Data Books relativi alla Russia, alla Yakutia o al Tagikistan (Dinets, 2002).\nDi molte specie sono disponibili soltanto pochi reperti, e parecchie sono state rare per decenni persino nelle collezioni, come per esempio \"Parnassius autocrator\", il cui areale si trova nella parte settentrionale del distretto dell'Hindukush in Afghanistan e nel Tagikistan (Weiss, 1991).\nAlimentazione.\nLe piante ospiti appartengono principalmente alle famiglie Crassulaceae and Papaveraceae.\nTassonomia.\nQuello che viene proposto di seguito \u00e8 un elenco di specie sicuramente non definitivo, per i motivi spiegati pi\u00f9 sopra:\nL'isolamento delle popolazioni di \"Parnassius\" in corrispondenza di molte catene montuose ha comportato il differenziamento in parecchie sottospecie, variet\u00e0 e forme endemiche (e.g. Bryk, 1935).\nSinonimi.\nGeneralmente vengono riconosciuti otto sottogeneri all'interno di questo taxon elencati di seguito in ordine cronologico, come riportato da Bryk (1935), H\u00e4user \"et al.\" (2005) e Savela (2005):\nAl contrario non vengono pi\u00f9 considerati validi:\nTutti questi nomi, assieme a pochi altri ormai desueti (per esempio \"Erythrodriopa\" ; \"Adoritis\" ; \"Quinhaicus\" e \"Kreizbergius\" ), vengono ad oggi considerati sinonimi di \"Parnassius\" (Munroe, 1961; Hesselbarth \"et al.\", 1995), per quanto vengano ancora utilizzati per comodit\u00e0 al fine di designare dei gruppi di specie, filogeneticamente o morfologicamente affini all'interno del genere (Omoto \"et al.\", 2004; H\u00e4user \"et al\"., 2005). Va peraltro sottolineato che recenti trattazioni riguardo alla possibilit\u00e0 di raggruppare specie di \"Parnassius\" in sottogeneri, hanno portato alla stesura di checklist spesso non concordi sul numero delle specie comprese (Bryk, 1935; Weiss, 1991-2005; Tshikolovets, 1998-2003; H\u00e4user \"et al\"., 2005)."}
{"id": "1723661", "revid": "6923", "url": "https://it.wikipedia.org/wiki?curid=1723661", "title": "Elettorato attivo (ordinamento italiano)", "text": "Nell'ordinamento costituzionale italiano, lelettorato attivo \u00e8 il diritto di prendere parte alle elezioni e ai referendum in qualit\u00e0 di votanti, attuando cos\u00ec la propria partecipazione alla vita democratica, rispettivamente in via rappresentativa o diretta: nel primo caso, per concorrere con la scelta di propri rappresentanti a formare o a rinnovare gli organi politici dello Stato (Parlamento) o degli enti locali (assemblee regionali, consigli provinciali, consigli comunali); nel secondo, per esprimere la propria volont\u00e0 su singole questioni di natura politica.\nDisciplina.\nIl diritto di elettorato attivo si fonda su un insieme di requisiti necessari e sufficienti per possedere la qualit\u00e0 di elettore, che possono in parte variare a seconda del tipo di elezione. Le norme che pongono tali requisiti delimitano l'area della cittadinanza politica e individuano i soggetti che compongono il corpo elettorale. Il ruolo fondamentale spetta all'art. 48 Cost., norma base per l'individuazione della parte attiva del popolo che concorre a eleggere il collegio assembleare della Camera dei deputati. Esso segna una tappa fondamentale, ma non certo l'ultima, nel processo di progressivo ampliamento del diritto di voto.\nDagli albori dello Stato liberale fin oltre il secondo dopoguerra il suffragio \u00e8 stato via via esteso, e l'ambito dei suoi requisiti, sia positivi sia negativi, tende ancora a restringersi gradualmente. Gi\u00e0 durante il Regno d'Italia si sono via via ridotti fino a scomparire i requisiti di censo, cultura (capacit\u00e0 contributiva o esercizio di determinate professioni, alfabetizzazione) e genere (appartenenza al sesso maschile). Nel 1945 fu introdotto il suffragio universale per i cittadini di ambo i sessi.\nRequisiti positivi.\nL'ampliamento dell'elettorato attivo si apprezza anche dopo l'entrata in vigore della Costituzione, che impone come requisiti positivi del voto soltanto la \"cittadinanza italiana\" e la \"maggiore et\u00e0\" (art. 48 Cost.). Rispetto a entrambi, dal 1948, il suffragio si \u00e8 ulteriormente esteso.\nBisogna per\u00f2 anche notare che l'art. 48 Cost. non specifica l'esatto limite del compimento della maggiore et\u00e0, lasciandone il compito al codice civile, che all'epoca dell'entrata in vigore della Costituzione lo fissava in 21 anni; pertanto, l'elettorato attivo si \u00e8 espanso automaticamente con la riforma del 1975 che ha abbassato la maggior et\u00e0 a 18 anni.\nFino ad ottobre 2021, l'articolo 58 della Costituzione prevedeva un'et\u00e0 minima di 25 anni per l'elettorato attivo del Senato della Repubblica. \nRiguardo alla cittadinanza, mentre in origine erano sempre e comunque esclusi, oltre agli apolidi, tutti gli stranieri, dopo l'entrata in vigore del Trattato di Maastricht e l'istituzione della cittadinanza europea, in ottemperanza di specifiche direttive la legge ha riconosciuto il diritto di voto anche ai cittadini dell'Unione residenti in Italia, prima nelle elezioni europee e poi nelle comunali. In questi casi, il diritto di elettorato attivo viene ancorato alla \"residenza\" in concorso con la \"cittadinanza europea\". Un'ulteriore proposta di allargamento del diritto di voto proviene da quei gruppi politici e da quei settori della societ\u00e0 civile che sostengono l'estensione del suffragio anche ai cittadini extracomunitari stabilmente residenti in Italia.\nInfine, negli anni 2000 si \u00e8 provveduto a una modifica costituzionale che ha introdotto un nuovo terzo comma nell'art. 48 Cost. per rendere possibile la partecipazione al voto di coloro che possiedono bens\u00ec la cittadinanza italiana, ma sono residenti all'estero. L'innovazione, completata dalle modifiche degli art. 56 e 57 Cost. che hanno assegnato all'apposita circoscrizione un numero di seggi pari a 12 per la Camera e a 6 per il Senato, \u00e8 stata poi attuata dalla legge ordinaria.\nRequisiti negativi.\nAnche rispetto ai requisiti negativi della capacit\u00e0 elettorale, cio\u00e8 a quelle circostanze che comportano l'esclusione del cittadino dall'elettorato attivo, si registra una parziale estensione del diritto di voto. Il quarto comma dell'art. 48 Cost. esclude dal voto i \"civilmente incapaci\" e altri soggetti, destinatari di una \"sentenza penale irrevocabile\" o incorsi in \"cause di indegnit\u00e0 morale\" previste dalla legge.\nRiguardo all'incapacit\u00e0 civile si pu\u00f2 osservare che, oltre ai minori, sono tali solo gli interdetti, mentre parzialmente capaci sono gli inabilitati per infermit\u00e0 mentale. Le norme di legge che disponevano la loro esclusione, tuttavia, sono state abrogate dalla Legge Basaglia, lasciando cos\u00ec inattuato - secondo la posizione pi\u00f9 condivisa dai giuristi - il limite costituzionale e consentendo anche a interdetti e inabilitati di esercitare il diritto di voto.\nRiguardo alle cause di indegnit\u00e0 morale, in origine erano esclusi dal voto i commercianti falliti, per tutta la durata del fallimento ma non oltre il termine di cinque anni dalla sentenza che lo dichiara; anche questa previsione \u00e8 stata abrogata, con ulteriore estensione dell'elettorato attivo anche al fallito. Residuano pertanto solo le ipotesi dei soggetti sottoposti a misure di prevenzione, a misure di sicurezza detentive, a libert\u00e0 vigilata o a divieto di soggiorno in uno o pi\u00f9 comuni o province, e quelle dei soggetti condannati a una pena che comporta l'interdizione dai pubblici uffici, perpetua o temporanea. Tutti costoro sono esclusi dal voto finch\u00e9 durano gli effetti dei relativi provvedimenti.\nRiguardo agli effetti di una sentenza penale irrevocabile, produce l'esclusione dal diritto di voto la condanna pronunciata per i reati puntualmente individuati dalla legge. Il detenuto non condannato per tali reati e non incorso in altre cause di incapacit\u00e0 elettorale pu\u00f2 dunque votare nel luogo di detenzione. La perdita dell'elettorato attivo si determina comunque in seguito al passaggio in giudicato della sentenza di condanna penale; la sospensione condizionale della pena non ha effetto sulla privazione del diritto di voto.\nSi ricordano infine due speciali incapacit\u00e0 ormai venute meno. La XII e la XIII disp. trans. fin. Cost. prevedevano, rispettivamente, l'esclusione dall'elettorato attivo dei capi responsabili del regime fascista e dei membri e discendenti di Casa Savoia; la prima norma tuttavia ha esaurito i suoi effetti alla prevista scadenza dei cinque anni dall'entrata in vigore della Costituzione; la seconda li ha parimenti esauriti per effetto della legge costituzionale che ha anche permesso il rientro dall'esilio dei discendenti maschi dell'ex casa regnante.\nListe elettorali.\nL'appartenenza al corpo elettorale in Italia \u00e8 automatica e obbligatoria; di conseguenza, l'elettore viene iscritto d'ufficio in apposite \"liste elettorali\", per mezzo delle quali l'ufficiale del Governo (il sindaco), insieme alla commissione elettorale, attesta l'acquisto del diritto di voto e la sua persistenza (cio\u00e8 la presenza dei requisiti positivi e l'assenza di quelli negativi). L'iscrizione \u00e8 solo apparentemente un requisito; in realt\u00e0 si tratta di una semplice garanzia, tanto che il cittadino in possesso di tutti i requisiti per votare, ma non iscritto per errore, pu\u00f2 ottenere dal giudice una sentenza che gli permette di esercitare il diritto supplendo alla mancata iscrizione.\nVoto.\nIl voto \u00e8 l'atto attraverso il quale l'elettore materialmente esprime la propria preferenza per i candidati (o le liste di candidati) che concorrono al Parlamento e in generale alle cariche pubbliche; oppure esprime la propria volont\u00e0 in ordine a una questione sottoposta a referendum. All'enunciazione del principio del suffragio universale, da parte del primo comma dell'art. 48 Cost., segue l'elencazione dei caratteri del voto. Il voto \u00e8 definito \"personale\", \"eguale\", \"libero\" e \"segreto\", e il suo esercizio \u00e8 qualificato \"dovere civico\".\nPersonalit\u00e0.\nLa personalit\u00e0 del voto consiste nella necessit\u00e0 di esercitarlo personalmente, senza possibilit\u00e0 di delegarlo ad altri. Nei casi di impedimento fisico grave, l'elettore pu\u00f2 tuttavia avvalersi dell'aiuto di un accompagnatore, che dev'essere di preferenza un familiare, o in mancanza un altro elettore di sua fiducia. Non \u00e8 mai ammesso il \"voto per procura\", mentre non \u00e8 escluso il \"voto per corrispondenza\".\nEguaglianza.\nL'eguaglianza del voto consiste nell'avere ogni voto lo stesso valore di tutti gli altri (una testa, un voto). Pertanto sono esclusi il \"voto plurimo\", cio\u00e8 quello che vale pi\u00f9 di uno, e il \"voto multiplo\", cio\u00e8 quello esercitato pi\u00f9 volte. Al riguardo si \u00e8 pronunciata la Corte costituzionale, che con la medesima sent. 429 del 6 settembre 1995 ha anche dichiarato l'eguaglianza del voto un'applicazione particolare del generale principio d'eguaglianza (art. 3 Cost.); essa concorre inoltre a determinare la corrispondenza del risultato delle elezioni alla volont\u00e0 popolare. In concreto, il principio d'eguaglianza del voto pu\u00f2 risultare violato se la legge elettorale riparte i seggi disponibili in modo sproporzionato tra le diverse circoscrizioni.\nLibert\u00e0.\nLa libert\u00e0 del voto consiste anzitutto nel divieto di coartare la volont\u00e0 dell'elettore con mezzi illeciti (\u00e8 ammessa soltanto la persuasione). Il tentativo di coartare il voto costituisce reato. Inoltre, \u00e8 nullo a tutti gli effetti il patto con cui l'elettore si sia obbligato a votare in un certo modo.\nSegretezza.\nLa segretezza del voto consiste sia nel diritto di votare in segreto (al quale scopo sono predisposte schede elettorali di Stato tutte identiche tra loro e apposite cabine elettorali) sia nel dovere di mantenere il segreto. La norma copre per\u00f2 solo il momento materiale del voto: sono quindi annullate le schede che presentano segni di riconoscimento, cos\u00ec come la scheda consegnata aperta al presidente di seggio; invece al di fuori del momento del voto l'elettore \u00e8 del tutto libero di dichiarare pubblicamente per chi intende votare o per chi ha votato. La segretezza del voto \u00e8 in stretto rapporto con la libert\u00e0 del medesimo; il suo scopo \u00e8 infatti garantire che il voto sia espresso liberamente, sottraendo l'elettore alle ritorsioni che potrebbe subire se l'esercizio del voto fosse pubblico.\nDovere del voto.\nLa questione della doverosit\u00e0 del voto fu dibattuta in Assemblea costituente, dove si fronteggiarono le posizioni di coloro che volevano qualificare l'esercizio del voto \"dovere giuridico\" e di coloro che invece volevano qualificarlo solo \"dovere morale\" (oltre che \"diritto di libert\u00e0\"). La soluzione di compromesso port\u00f2 alla qualificazione dell'esercizio del voto come \"dovere civico\".\nCi\u00f2 permise di irrogare sanzioni all'elettore astenuto: egli doveva darne giustificazione al sindaco entro un termine; quest'ultimo stilava poi l'elenco degli astenuti, che restava esposto per un mese nell'albo comunale; inoltre, la frase \u00abnon ha votato\u00bb veniva iscritta per la durata di cinque anni nei certificati di buona condotta degli elettori astenuti senza giustificato motivo. Bench\u00e9 si trattasse di sanzioni eminentemente simboliche, ci\u00f2 ha contribuito a diffondere il senso di dovere civico del voto e a mantenere lungamente elevata la partecipazione alle elezioni in una democrazia giovane come quella italiana.\nLa norma \u00e8 stata poi progressivamente disapplicata, finch\u00e9 la riforma elettorale del 1993 ha eliminato del tutto ogni riferimento all'obbligatoriet\u00e0 del voto. Questo ha messo in evidenza che l'astensione non deve essere considerata semplice assenteismo ma scelta politica.\nVoto dei senzatetto.\nIl suffragio universale, in quanto diritto soggettivo sancito in Costituzione con il superamento storico delle discriminazioni di censo, impone l'effettivit\u00e0 a favore di tutti gli aventi diritto in quanto cittadini italiani.\nTale diritto pu\u00f2 apparire di secondaria importanza rispetto alla garanzia di un reddito minimo e di condizioni di vita dignitose, ma appare chiaro in presenza di conflitti di interesse e di gruppi di pressione che l'esistenza di una rappresentanza politica sia la necessaria premessa per l'affermazione di altri diritti e tutele, ancorch\u00e9 minimi.\nIn vari Paesi, l'assenza di un domicilio o di una residenza reali, o ai fini fiscali e legali, rappresentano un impedimento concreto all'esercizio del diritto di voto. Anche in Italia, il senza fissa dimora ha un diritto soggettivo di residenza in un Comune, ma la legge non prevede l'istituzione di uno specifico registro anagrafico unico informatico e a livello nazionale, ragione per cui l'avente diritto al voto \u00e8 di fatto tenuto ad avere un recapito o un vero e proprio domicilio nel Comune, n\u00e9 \u00e8 consentito eleggere un domiclio a carattere \"elettorale\" nella sede del Comune, o di un'istituzione di carit\u00e0 ospitante (legge anagrafica n. 1228 del 24 dicembre 1954).\nIl pubblico ufficiale dell'anagrafe, a propria discrezione, pu\u00f2 \"creare\" una via territorialmente inesistente, collegata al relativo seggio elettorale."}
{"id": "1723663", "revid": "254059", "url": "https://it.wikipedia.org/wiki?curid=1723663", "title": "Alvise Zorzi", "text": "Biografia.\nAlvise Zorzi era figlio di Elio Zorzi, giornalista, scrittore e direttore della \"Mostra Internazionale d'Arte Cinematografica\" della Biennale di Venezia negli anni dell'immediato dopoguerra; la madre era Irma Gelmetti, poetessa nel movimento futurista col nome di Irma Valeria. Era sposato con la scrittrice Mim\u00ec Prinetti Castelletti.\nFu Direttore dei Programmi Culturali della RAI e Vicepresidente dell'Unione Europea di Radiodiffusione. Ha fatto parte del Comitato Consultivo per Venezia dell'UNESCO ed \u00e8 stato Presidente del Comitato per la Pubblicazione delle Fonti per la Storia di Venezia e dell'Associazione dei Comitati Privati Internazionali per la Salvaguardia di Venezia.\nIl suo impegno professionale fu interamente dedicato alla storia e alla civilt\u00e0 di Venezia. Pubblic\u00f2 \"Venezia scomparsa\", studio sul patrimonio artistico scomparso dalla caduta della Repubblica ai giorni nostri, saggi sulle origini della potenza marinara di Venezia, sul suo periodo austriaco, sui palazzi veneziani, sul Canal Grande, sull'et\u00e0 di Tiziano e sui rapporti con l'entroterra.\nScrisse alcune biografie di personaggi veneziani quali Andrea Gritti, Marco Polo, Tiziano, i Tiepolo, Carlo Goldoni e Veronica Franco."}
{"id": "1723673", "revid": "120105911", "url": "https://it.wikipedia.org/wiki?curid=1723673", "title": "Ailuk", "text": "Ailuk \u00e8 una municipalit\u00e0 delle Isole Marshall con 513 abitanti.\nLa municipalit\u00e0 \u00e8 costituita dall'omonimo atollo, costituito da 35 isolette (le principali sono: Ajelep, Aliej, Ailuk, Alkilwe, Barorkan, Biken, Enejabrok, Enejelar, Kapen e Marib), nella Catena delle Ratak, nell'Oceano Pacifico, a 72\u00a0km dall'atollo Wotje, terra emersa pi\u00f9 vicina.\nL'atollo \u00e8 costituito da una ampia laguna (177,3\u00a0km\u00b2). Le terre emerse, sono quasi a pelo d'acqua alzandosi di pochissimi metri sul livello del mare, nei punti pi\u00f9 alti. L'atollo \u00e8 circondato da reef.\nI tre principali passaggi tra l'atollo e la laguna sono: Erappu Channel, Marok Channel e Eneneman Channel.\nNome.\nLa municipalit\u00e0 \u00e8 stata chiamata in passato anche con i seguenti nomi:\nStoria.\nAiluk fu raggiunta il 10 gennaio 1565 dal conquistador spagnolo don Miguel L\u00f3pez de Legazpi, e riscoperta il 30 giugno 1788 dai capitani britannici Thomas Gilbert e William Marshall. Il 1\u00ba maggio 1817 l'isola fu raggiunta ancora dal navigatore russo Otto von Kotzebue. La scoperta delle Ratak si deve per\u00f2 allo spagnolo Alonso de Salazar nel 1526. Ailuk segu\u00ec la sorte dell'arcipelago nel cadere prima in mano spagnola, poi tedesca (1885), giapponese (1914) e statunitense (1944)."}
{"id": "1723677", "revid": "729019", "url": "https://it.wikipedia.org/wiki?curid=1723677", "title": "B\u00fccker B\u00fc 131", "text": "Il B\u00fccker B\u00fc 131 \"Jungmann\" (\"Giovane uomo\" in lingua tedesca) era un biplano monomotore biposto da addestramento basico prodotto dall'azienda tedesca dalla B\u00fccker Flugzeugbau GmbH negli anni trenta ed utilizzato durante il periodo prebellico nelle scuole di volo della Luftwaffe.\nStoria del progetto.\nIl B\u00fc 131 era dotato di una fusoliera ad abitacoli aperti posizionati in tandem, realizzata in tubi di acciaio saldati e rivestita in metallo e tela, e che terminava in un piano di coda dall'impennaggio monoderiva. Le ali erano moderatamente a freccia, a scalamento positivo con l'inferiore leggermente spostata verso la parte posteriore. Queste erano realizzate con longheroni e centine in legno e ricoperte da fogli di compensato e tela. Il carrello d'atterraggio era fisso e dotato posteriormente di un ruotino d'appoggio.\nIl B\u00fc 131 venne costruito su licenza in Giappone per equipaggiare le scuole di volo sia dell'esercito che della marina, e dalla CASA per l'Ej\u00e9rcito del Aire, quest'ultima lasciandolo in produzione fino agli anni sessanta.\nDallo Jungmann verr\u00e0 successivamente sviluppato un altro modello da addestramento, il B\u00fc 133 \"Jungmeister\"\nEsemplari esistenti.\nSono arrivati a giorni nostri circa 200 Jungmann, moltissimi ancora in condizioni di volo, ivi compresi alcuni immatricolati in Italia, ai quali per\u00f2 in molti casi sono stati applicati motori pi\u00f9 moderni. Li si possono ancora ammirare alla guida dei loro attuali proprietari in molte manifestazioni aeree in tutte le parti del mondo."}
{"id": "1723679", "revid": "124708338", "url": "https://it.wikipedia.org/wiki?curid=1723679", "title": "Thomas Harriot", "text": "Secondo alcune fonti il suo cognome era Harriott o anche Hariot.\nDopo essersi laureato a Oxford, Harriot viaggi\u00f2 nelle Americhe con la spedizione organizzata da Walter Raleigh e dopo il ritorno lavor\u00f2 per il IX conte di Northumberland.\nNella casa del conte divenne un matematico prolifico e un astronomo; a lui pu\u00f2 essere attribuita la teoria della rifrazione.\nBiografia.\nNacque a Oxford in Inghilterra intorno al 1560 e frequent\u00f2 la St Mary's Hall dell'Universit\u00e0 di Oxford: infatti il suo nome appare nei registri della scuola dal 1577.\nDopo essersi laureato a Oxford (1580), fu assunto da Sir Walter Raleigh come esperto di matematica; us\u00f2 le sue conoscenze di astronomia e astrologia per garantire competenze nei problemi della navigazione. Harriot fu anche coinvolto nella progettazione delle navi di Sir Raleigh e ricopr\u00ec con ugual successo il ruolo di contabile.\nDurante questo periodo, prima della spedizione con Sir Raleigh, scrisse anche un trattato riguardo alla navigazione.\nLa spedizione in America.\nPartecip\u00f2 almeno ad una spedizione, tra il 1585 e il 1586, e pass\u00f2 il suo tempo nel \u201cNuovo mondo\u201d visitando l'isola di Roanoke al largo della costa del Nord Carolina ampliando le sue conoscenze e imparando la lingua algonchina.\nIl suo resoconto del viaggio, \"Brief and true report of the new found land of Virginia\", fu pubblicato nel 1588 (bench\u00e9 probabilmente scritto nel 1587).\nLo \"scritto\" contiene un iniziale resoconto delle popolazioni incontrate durante la spedizione; esso ebbe un'importante influenza sui successivi esploratori e coloni inglesi.\nHarriot scrisse: \u201cSe ci fosse un buon governo si potrebbe pensare che essi in breve tempo possano essere portati alla civilt\u00e0 e all'abbracciare la vera religione\u201d. La sua idea riguardo l'operosit\u00e0 e riguardo alla capacit\u00e0 di imparare dei nativi del Nord America fu ampiamente ignorata in favore delle parti del testo riguardo ai minerali estraibili e alle risorse.\nIn qualit\u00e0 di consigliere scientifico durante il viaggio ad Harriot fu chiesto da Sir Raleigh di trovare il modo pi\u00f9 efficiente di immagazzinare le palle di cannone sulla nave. \nLa sua conseguente teoria riguardo all'ottimizzazione del posizionamento delle sfere mostra un'impressionante somiglianza con la moderna teoria atomica alla quale pi\u00f9 avanti fu accusato di credere.\nLa sua corrispondenza con Joannes Keplero riguardo all'ottica, nella quale descrive alcune delle sue idee, pi\u00f9 tardi influenz\u00f2 la congettura di Keplero.\nGli anni successivi.\nSi dedic\u00f2 al lavoro per Henry Percy, IX conte di Northumberland, con il quale visse presso la Syon House che era gestita dal cugino di Henry Percy, Thomas Percy.\nI sostenitori di Harriot caddero in disgrazia: prima Sir Raleigh, poi Henry Percy, altro protettore di Harriot, fu imprigionato nel 1605 perch\u00e9 collegato al complotto detto Congiura delle Polveri (Gunpowder Plot), in quanto secondo cugino di uno dei cospiratori Thomas Percy. Lo stesso Harriot fu interrogato e imprigionato per un breve periodo.\nWalter Warner, Robert Hues, William Lower e altri scienziati vissero e operarono nella residenza del conte di Northumberland; essi contribuirono anche all'educazione dei bambini della famiglia.\nLa comparsa della cometa di Halley nel 1607 riport\u00f2 l'attenzione sull'astronomia. La sua osservazione dell'agosto 1609 e le successive potrebbero essere state le prime esperienze di uso del telescopio per scopi astronomici. Harriot fu anche il primo a tentare di creare una mappa della Luna, realizzando il suo primo disegno lunare nel luglio 1609 e uno tra i primi a osservare le macchie solari nel dicembre 1610.\nHarriot in realt\u00e0 utilizzava semplicemente cannocchiali-giocattolo che si vendevano all'epoca denominati \"tubi ottici\", dotati di due lenti alle estremit\u00e0, in grado di ingrandire gli oggetti solo di 5-6 volte. I suoi disegni lunari non avevano tuttavia effettiva valenza scientifica poich\u00e9 nulla avevano a che fare con la reale morfologia della Luna, cos\u00ec come invece la osserv\u00f2 e disegn\u00f2 Galileo Galilei.\nIn effetti, fu proprio grazie alle osservazioni di Galileo Galilei - che utilizzava uno strumento pi\u00f9 sofisticato che ingrandiva gli oggetti di 20 volte - e ai suoi disegni della Luna molto pi\u00f9 precisi che Harriot prese poi spunto per migliorare i suoi disegni.\nL'osservatorio del campus del College \"William and Mary\" \u00e8 dedicato ad Harriot, come d'altra parte lo \u00e8 anche il college delle arti e delle scienze presso la East Carolina University a Greenville.\nMorte.\nNel 1615 o nel 1616 Harriot scrisse ad un amico (da noi non conosciuto) che aveva competenze mediche descrivendo quella che deve essere stata un'ulcera tumorale del labbro.\nQuesta malattia prosegu\u00ec fino al 1621 quando Harriot viveva con un amico chiamato Thomas Buckner in Threadneedle Street, dove mor\u00ec.\nTra le diverse fonti (sotto indicate) molte sostengono che la sua malattia inizi\u00f2 sotto forma di tumore al naso; in ogni caso Harriot dovrebbe essere morto per un tumore alla pelle.\nHarriot mor\u00ec il 2 luglio 1621, tre giorni dopo aver scritto il suo testamento . \nI suoi successori pubblicarono nel 1631 \u201cArtes analyticae Praxis\u201d riguardante l'algebra.\nQuesto scritto pu\u00f2 essere considerato il compendio del suo lavoro, ma non raccoglie tutto ci\u00f2 che non era stato precedentemente pubblicato (pi\u00f9 di 400 fogli con annotazioni) e il fatto che non fosse ordinato nel modo in cui lo erano i manoscritti, non permise che si comprendesse subito la grandezza delle scoperte di Harriot.\nLasciti.\nHarriot studi\u00f2 anche l'ottica e la rifrazione e apparentemente scopr\u00ec la legge di Snell 20 anni prima di Willebrord Snell, ma come molti dei suoi lavori, anche questa scoperta rimase non pubblicata. In Virginia impar\u00f2 la lingua dei nativi algonchini che ebbe qualche \u201ceffetto\u201d sul suo pensiero matematico. Fond\u00f2 la \u201cEnglish school\u201d di algebra e fu il primo ad introdurre i segni di disuguaglianza &gt; e &lt;.\nLe scoperte di Harriot rimasero abbastanza nell'ombra perch\u00e9 lui non pubblic\u00f2 nessuno di questi suoi risultati e perch\u00e9 molti dei suoi manoscritti furono persi. Quelli rimasti sono nel British Museum e negli archivi della famiglia Percy a Petworth House (Sussex) e al Alnwick Castle (Northumberland).\nLa celebrazione nel Regno Unito dell'anno internazionale dell'astronomia nel 2009 \u00e8 stata incentrata sul lavoro di Harriot e comprendeva una settimana nazionale dell'astronomia."}
{"id": "1723681", "revid": "610351", "url": "https://it.wikipedia.org/wiki?curid=1723681", "title": "Pearlette Louisy", "text": ""}
{"id": "1723683", "revid": "2194416", "url": "https://it.wikipedia.org/wiki?curid=1723683", "title": "Lo Uttaro", "text": "Lo Uttaro \u00e8 una localit\u00e0 del comune di Caserta, situata nella zona sud-est della citt\u00e0. Geograficamente, si colloca al confine con i Comuni di San Nicola la Strada, San Marco Evangelista e Maddaloni e baricentrica rispetto a tutti e quattro i nuclei abitati, assurta recentemente a notoriet\u00e0 a causa della presenza di una molto contestata discarica realizzata nel 2007 per ordine del commissario di governo durante la crisi dei rifiuti in Campania.\nStoria.\nNella zona ove si trova la localit\u00e0 sorgeva nell'antichit\u00e0 la citt\u00e0 di Calatia, culla della civilt\u00e0 osco-sannita, e successivamente municipio romano. Dopo lo spopolamento, avvenuto nel tardo medioevo a causa delle incursioni saracene, la zona, posizionata a cavallo dell'antica Via Appia tra i centri abitati di San Nicola la Strada e Maddaloni, \u00e8 rimasta disabitata fino alla met\u00e0 del XVII secolo allorquando venne scelta come area di cava dei mattoni di tufo necessari alla costruzione della erigenda Reggia di Caserta.\nSi svilupp\u00f2 perci\u00f2 un'intensa attivit\u00e0 estrattiva che si \u00e8 protratta fino alla seconda met\u00e0 del XX secolo. Segno evidente di tale attivit\u00e0 furono molte cavit\u00e0 e fosse, presenti anche nelle localit\u00e0 contigue, buona parte delle quali, a causa dell'intenso sviluppo urbanistico degli ultimi vent'anni, sono ormai inglobate nel tessuto cittadino dei quattro comuni. Negli anni 1990 alcune delle cave pi\u00f9 estese dell'area intorno alla localit\u00e0, con la crisi dei rifiuti in Campania furono utilizzate come discariche. In conseguenza di ci\u00f2 presso Lo Uttaro nel 2006 venne allestita una grande discarica, che ha sia suscitato il malcontento della popolazione determinando anche inoltre la cessazione delle attivit\u00e0 economiche nel frattempo sviluppatesi in quella stessa zona con il conseguente abbandono degli edifici sorti a tale scopo, tra i quali il macello della citt\u00e0 di Caserta, costato pi\u00f9 di 6 milioni di Euro, e devastato da ripetuti atti di vandalismo; tuttavia nel 2021 sono iniziati i lavori della bonifica delle aree interessate.\nLe vicende della discarica.\nLa discarica, chiamata con lo stesso nome della localit\u00e0 in cui si trova, era ubicata nella cava Mastropietro in una'area compresa tra quattro comuni, al centro di una conurbazione di circa 300.000 abitanti. La sua realizzazione venne decisa con un protocollo d'intesa firmato dal Sindaco di Caserta Nicodemo Petteruti, dal Presidente della Provincia di Caserta Sandro De Franciscis e dal Commissario Straordinario per l'emergenza rifiuti in Campania Guido Bertolaso l'11 novembre del 2006. Nonostante varie proteste, l'associazione cittadina \"Comitato Emergenza Rifiuti\" ricorse alle vie giudiziarie attraverso una denuncia penale nei confronti dei responsabili della gestione del sito. L'azione legale si esplic\u00f2 anche con un ricorso ex articolo 700 del codice di procedura civile. Il 2 agosto 2007 il giudice monocratico di Napoli Fausta Como si pronunci\u00f2 per la chiusura della discarica. Al provvedimento segu\u00ec una sospensione ottenuta dall'Avvocatura dello Stato per conto della parte commissariale. Nel novembre 2007, poi, il blitz dei Carabinieri del NOE in esecuzione del provvedimento di sequestro della discarica ad opera del giudice Silvio Marco Guarriello della Procura di Santa Maria Capua Vetere, poich\u00e8 nel luogo adibito al conferimento di migliaia di tonnellate di rifiuti provenienti da tutta la regione Campania, furono individuati rifiuti tossici, con quantit\u00e0 enormi di carbonio, di idrocarburi, di metalli pesanti e di altri inquinanti.\nSuccessivamente con il nuovo commissario Gianni De Gennaro si parl\u00f2 nel mese di febbraio 2008 di riaprire la discarica nonostante il sequestro operato dall'autorit\u00e0 giudiziaria. Un tentativo che suscit\u00f2 l'ennesima reazione popolare si aren\u00f2 in seguito ai rilievi del genio militare che mostrarono l'alto inquinamento del sito, anche se con il riaggravarsi e sino alla fine della crisi dei rifiuti all'inizio del 2008 il comune di Caserta utilizz\u00f2 nuovamente un sito presso la medesima localit\u00e0 per lo stoccaggio di rifiuti."}
{"id": "1723690", "revid": "1718925", "url": "https://it.wikipedia.org/wiki?curid=1723690", "title": "Porphyrio hochstetteri", "text": "Porphyrio hochstetteri, noto comunemente come takah\u0113 o takah\u0113 dell'Isola del Sud, \u00e8 un uccello incapace di volare indigeno della Nuova Zelanda e appartenente alla famiglia dei ralli. \nNel 1898, dopo la cattura degli ultimi quattro esemplari, si ritenne che si fosse estinto. Dopo molti anni, in seguito ad un'accurata ricerca, questo uccello venne per\u00f2 riscoperto da Geoffrey Orbell nei pressi del lago Te Anau, sulle montagne Murchison dell'Isola del Sud, il 20 novembre 1948. Il nome scientifico commemora il geologo austriaco Ferdinand von Hochstetter.\nUna specie imparentata, il takah\u0113 dell'Isola del Nord (\"P. mantelli\") o \"m\u014dho\", \u00e8 estinta ed \u00e8 nota solamente per alcuni resti scheletrici. Entrambe le forme sono state ritenute per molto tempo sottospecie di \"mantelli\" e venivano solitamente classificate sotto il genere \"Notornis\". Comunque, \u00e8 stato riconosciuto che le differenze tra \"Porphyrio\" e \"Notornis\" sono insufficienti per giustificare la separazione di quest'ultimo, mentre le differenze tra la forma dell'Isola del Nord e quella dell'Isola del Sud sono abbastanza marcate da giustificare una classificazione come due specie separate che hanno perso indipendentemente l'una dall'altra l'attitudine al volo.\nDescrizione.\nIl takah\u0113 \u00e8 il membro vivente pi\u00f9 grande dei Rallidae; la sua lunghezza pu\u00f2 superare i 63\u00a0cm. \u00c8 un uccello tozzo, con ali ridotte, zampe robuste e becco massiccio.\nIl takah\u0113 adulto \u00e8 di colore generalmente azzurro-viola, con il dorso e la faccia interna delle ali verdastri. Ha uno scudo frontale rosso ed un becco rosa con la base rossa. Le zampe sono rosa. I sessi sono simili, anche se la femmina \u00e8 leggermente pi\u00f9 piccola, ma i giovani hanno un piumaggio generalmente bruno pallido. \u00c8 una specie rumorosa che emette un sonoro \"clowp\".\nDistribuzione ed habitat.\nLa specie \u00e8 ancora presente nella zona delle montagne Murchison dove \u00e8 stata riscoperta. Alcuni esemplari sono stati inoltre trasferiti con successo su quattro isole libere dai predatori, Tiritiri Matangi, Kapiti, Maud e Mana, dove vengono esposti al pubblico. Inoltre, dei takah\u0113 in cattivit\u00e0 si possono vedere nei centri naturali di Te Anau e di Mt Bruce. Nel giugno 2006 una coppia di takah\u0113 \u00e8 stata trasferita nell'area di restaurazione ecologica di Maungatautari.\nConservazione.\nLa quasi estinzione del takah\u0113 \u00e8 dovuta ad un certo numero di fattori: la caccia sconsiderata, la distruzione dell'habitat e l'introduzione dei predatori hanno giocato tutti un ruolo importante. Dal momento che la specie \u00e8 molto longeva, si riproduce lentamente, impiega diversi anni a raggiungere la maturit\u00e0 ed aveva un vasto areale che nel giro di poche generazioni si \u00e8 ridotto drasticamente, un problema significativo per questi uccelli \u00e8 anche la depressione da inincrocio. Gli sforzi di recupero vengono ostacolati specialmente dalla bassa fertilit\u00e0 degli uccelli rimasti; le analisi genetiche sono state indirizzate verso la selezione di un gruppo riproduttivo in cattivit\u00e0 allo scopo di preservare la massima diversit\u00e0 genetica.\nComportamento.\nIl takah\u0113 vive nei prati alpini. Si nutre di una grande variet\u00e0 di piante e la sua dieta \u00e8 simile a quella del \"pukeko\" (pollo sultano viola), il pi\u00f9 stretto parente del takah\u0113 e del moho. Spesso il takah\u0113 pu\u00f2 essere visto strappare un gambo di erba delle nevi, tenerlo tra gli artigli e nutrirsi solamente delle tenere parti inferiori che costituiscono il suo cibo preferito. Il resto viene scartato.\nRiproduzione.\nQuesta specie costruisce un rozzo nido sotto i cespugli e gli arbusti e depone due uova marroncine. \u00c8 territoriale. La sopravvivenza del pulcino \u00e8 assicurata nel 73-97% dei casi."}
{"id": "1723692", "revid": "1442080", "url": "https://it.wikipedia.org/wiki?curid=1723692", "title": "Walter M. Miller", "text": "\u00c8 conosciuto principalmente per \"Un cantico per Leibowitz\" (\"A Canticle for Leibowitz\"), l'unico romanzo pubblicato mentre era in vita. In precedenza scrisse numerosi racconti brevi.\nBiografia.\nMiller nacque a New Smyrna Beach in Florida. Frequent\u00f2 le Universit\u00e0 del Tennessee e del Texas e lavor\u00f2 come ingegnere. Durante la seconda guerra mondiale fu arruolato nell'aeronautica come operatore radio e cannoniere di coda e partecip\u00f2 a 53 missioni di volo sopra l'Italia e i Balcani. Prese parte al bombardamento dell'abbazia benedettina di Montecassino nel 1944, ma ignor\u00f2 l'identit\u00e0 dell'obiettivo fino alla fine della guerra; quando poi lo seppe, questa esperienza lo segn\u00f2 nel profondo dell'animo a tal punto che si convert\u00ec al cattolicesimo. Da questa esperienza trasse l'ispirazione per \"Un cantico per Leibowit\"z. \nLa sua vita \u00e8 in buona parte un mistero, perch\u00e9 ci sono divergenze perfino sulla data di nascita: in \"The Encyclopedia of Science Fiction and Fantasy\" D.H.Tuck riporta la data del 23 gennaio 1922, nell'attribuzione del \"copyright\" di \"Un cantico per Leibowitz\" compare invece la data del 1923, altre fonti ancora danno il 1920. Se ci sono divergenze addirittura sulla data di nascita, non c'\u00e8 da stupirsi che si ignori il motivo per cui Miller si sia cimentato nella scrittura, e soprattutto perch\u00e9 se ne sia ritirato nel momento pi\u00f9 importante. Tra il 1951, anno del suo esordio con \"Secret of the Death Dome\", e il 1957, Miller pubblic\u00f2 quarantuno fra racconti e romanzi brevi di fantascienza, vincendo il Premio Hugo nel 1955 per il racconto \"Il mattatore\" (\"The Darfsteller\"). Alla fine degli anni cinquanta unific\u00f2 tre racconti in un romanzo dal titolo \"Un cantico per Leibowitz\" (\"A Canticle for Leibowitz\"), che fu pubblicato nel 1959.\n\"Un cantico per Leibowitz\" \u00e8 un romanzo post apocalittico, considerato nel suo genere un capolavoro; un ottimo esempio della fantascienza americana moderna, il quale nel complesso va a collocarsi anche al di l\u00e0 del romanzo prettamente fantascientifico. Infatti nel romanzo le componenti fantascientifiche sono subordinate alla storia medievale e rinascimentale, e il terzo presenta una societ\u00e0 molto simile a quella della guerra fredda, con una Coalizione Asiatica che ricorda molto la Russia. Vinse nel 1961 il Premio Hugo come miglior romanzo dell'anno. Il racconto \u00e8 una potente meditazione sui cicli della storia del mondo e del Cattolicesimo romano come forza stabilizzatrice nel corso dei tempi bui. Miller divenne cattolico nel 1947. Dopo il successo di \"Un cantico per Leibowitz\", Miller non pubblic\u00f2 pi\u00f9 alcun romanzo o racconto anche se negli anni sessanta e settanta furono pubblicate alcune raccolte dei suoi racconti. La radio americana NPR (National Public Radio) produsse un adattamento del romanzo nel 1981.\nMiller spos\u00f2 Anna Louise Becker nel 1945 e la coppia ebbe 4 figli. Nei suoi ultimi anni si ritir\u00f2 a vita solitaria evitando i contatti con altre persone inclusi i componenti della sua famiglia. Affetto da grave depressione, si suicid\u00f2 nel 1996, poco dopo la morte della moglie, dopo aver scritto gran parte del seguito di \"Un cantico per Leibowitz\", intitolato \"San Leibowitz e il Papa del giorno dopo\" (\"Saint Leibowitz and the Wild Horse Woman\"). Secondo la volont\u00e0 di Miller, il romanzo fu completato da Terry Bisson e pubblicato l'anno successivo, nel 1997."}
{"id": "1723696", "revid": "767487", "url": "https://it.wikipedia.org/wiki?curid=1723696", "title": "Anna Maria Vaiana", "text": "Pittrice e illustratrice di fiori. Figlia del pittore fiorentino Alessandro Vaiani. Si hanno notizie dal 1623 al 1650. Fu sostenuta da Galileo Galilei che tent\u00f2 di promuoverla presso Roma dove l'illustratrice risiedeva. Insieme a Claude Mellan, a Johann Friedrich Greuter e Mario Nuzzi detto de' Fiori (1603-1673) fu uno degli artisti coinvolti nella realizzazione dell'apparato iconografico composito del trattato \"Flora, seu De florum cultura\", scritto dal gesuita senese Giovanni Battista Ferrari (1583-1655). Raffigur\u00f2 per questo lavoro un bouquet di fiori in un vaso e forse anche altre tavole. Le uniche opere documentate nelle raccolte granducali di Firenze e ad oggi non rintracciate sono due \"Vasi di fiori\" ricordati nel 1647 nell'inventario del casino di via della Scala del Cardinale Giovan Carlo de' Medici. \nFonte: \"Il Cannocchiale e il pennello. Nuova scienza e nuova arte nell'et\u00e0 di Galileo\", 2009, a cura di Lucia Tongiorgi Tomasi e Alessandro Tosi, Giunti edizione, pp.225, 239, 256."}
{"id": "1723704", "revid": "599013", "url": "https://it.wikipedia.org/wiki?curid=1723704", "title": "Florent Sinama-Pongolle", "text": "Caratteristiche tecniche.\nNel 2001 \u00e8 stato inserito nella lista dei migliori calciatori stilata da Don Bal\u00f3n.\nCarriera.\nCresciuto nelle giovanili del Saint-Pierroise nel 2001 viene acquistato dal Liverpool che lo cede in prestito in Francia, al Le Havre, dove rimane per due stagioni insieme al cugino Anthony Le Tallec, collezionando 42 presenze e 7 gol. Esordisce in Ligue 2 il 18 agosto 2001, entrando in campo all'81' al posto di Jean-Michel Lesage nella partita terminata a reti inviolate in casa dell'Olympique N\u00eemes. Il 9 novembre entra al 76' al posto di Alain Caveglia e segna il terzo gol della sua squadra nella partita vinta per 5-0 contro il Martigues.\nIl 13 novembre gioca la sua prima partita da titolare, in occasione della trasferta in Corsica contro l'Ajacco persa per 3-0. Il 17 novembre segna il gol della vittoria nella partita vinta per 1-0 in casa dell'OGC Nizza. Conclude la prima stagione con 11 presenze e due gol e il Le Havre ottiene la promozione in Ligue 1. Debutta in massima serie il 3 agosto 2002, giocando da titolare nella partita vinta per 2-1 a Nizza. Il 17 agosto, in casa del Racing Club de Strasbourg, segna su rigore il primo gol in Ligue 1 e regala alla sua squadra il pareggio per 1-1. A fine stagione colleziona 31 presenze e 5 gol.\nNel 2003 entra a far parte della prima squadra del Liverpool. Nella prima stagione colleziona 15 presenze e segna due reti. Esordisce il 15 ottobre 2003 in un incontro di Coppa UEFA giocata ad Anfield Road e vinta per 3-0 contro gli sloveni dell'Olimpia Lubiana, subentrando al 62' ad Anthony Le Tallec, che ha raggiunto Liverpool come lui. Il 18 ottobre debutta in FA Premier League entrando in campo al 64' al posto di El Hadji Diouf nella partita persa per 1-0 a Fratton Park contro il Portsmouth FC. Nella giornata successiva segna il suo primo gol nella partita vinta per 3-1 contro il Leeds United.\nNella stagione 2004-2005 scende in campo contro il Grazer AK in una partita delle qualificazioni alla Champions League. Ottenuta la qualificazione, esordisce nella fase a gironi il 19 ottobre 2004, venendo schierato da Rafael Ben\u00edtez negli ultimi minuti della partita pareggiata 0-0 in casa contro il Deportivo La Coru\u00f1a. L'8 dicembre segna il primo gol in Champions League nella partita vinta per 3-1 contro i greci dell'Olympiakos. Pur non venendo mai schierato nella fase ad eliminazione diretta contribuisce alla vittoria del Liverpool, che si aggiudica il trofeo battendo in finale ad Istanbul il Milan in rimonta. Conclude la stagione 2005-2006 nel Blackburn Rovers, esordendo il 15 febbraio contro il Sunderland. Segna l'unico gol con la maglia dei Rovers il 5 marzo contro il Tottenham Hotspur.\nNella stagione successiva si trasferisce in prestito Spagna al Recreativo Huelva dove comincia a giocare con continuit\u00e0 migliorando anche la sua vena realizzativa. Debutta in Primera Divisi\u00f3n il 10 settembre in casa del Villarreal. Il 24 settembre subentra a Antonio de la Calle al 74' nella partita giocata allo stadio Anoeta contro la Real Sociedad e al 90' segna il gol che regala la vittoria per 3-2 alla sua squadra. Va a segno anche nelle due giornate seguenti, contro Real Betis e Getafe. Conclude la prima stagione a Huelva da capocannoniere della squadra, grazie ai 12 gol segnati in 34 partite. Il Recreativo lo acquista per la cifra record di quattro milioni di Euro. Nella stagione successiva \u00e8 di nuovo il miglior marcatore degli andalusi, con 10 gol in 34 partite. Per due volte realizza una doppietta, il 10 febbraio contro l'Espanyol e il 15 marzo contro il Real Murcia.\nIl 26 giugno 2008 viene acquistato dall'Atl\u00e9tico Madrid, che versa nelle casse del Recreativo circa 10 milioni di euro e fa firmare al giocatore un quadriennale. Nella stagione 2008-2009 in totale gioca 42 partite e segna 6 gol. Il 31 agosto esordisce in campionato, nella partita vinta per 4-0 contro il M\u00e1laga e segna il quarto gol.\nIl 20 settembre realizza una doppietta contro la sua ex squadra, il Recreativo. In campionato colleziona 29 presenze e 5 gol.\nIl 26 dicembre 2009, chiuso da Diego Forl\u00e1n e Sergio Ag\u00fcero, passa allo Sporting Lisbona per una cifra intorno ai 5-6 milioni di \u20ac. Il 27 agosto 2010 il Real Saragozza annuncia l'acquisto dell'attaccante in prestito per una stagione. Esordisce con il Real Saragozza il 12 settembre 2010, nella partita persa alla Romareda contro il M\u00e1laga per 3-5. Il francese entra in campo al 36' del primo tempo, quando la sua squadra \u00e8 in svantaggio di cinque gol, al posto di Jorge L\u00f3pez Monta\u00f1a. Il 2 ottobre in pochi minuti segna una doppietta contro lo Sporting Gij\u00f3n che permette di rimontare due gol di svantaggio e porta il vantaggio sul definitivo 2-2. Il 29 gennaio 2011, nella partita vinta per 2-1 in casa del M\u00e1laga, segna il gol della vittoria nel finale. Finita la stagione, in cui colleziona 24 presenze e 4 reti, torna a Lisbona.\nIl 26 giugno 2011 il Saint-\u00c9tienne ufficializza il suo acquisto. Il 30 agosto 2012 lo Sporting Lisbona comunica l'accordo per la rescissione del contratto. Il 5 settembre 2012, da svincolato, viene ingaggiato dal Rostov, club militante in Prem'er-Liga. Il 6 agosto 2014 passa ai Chicago Fire, firmando un contratto di 1 anno. Il 28 gennaio 2015 passa in prestito al Losanna."}
{"id": "1723705", "revid": "927322", "url": "https://it.wikipedia.org/wiki?curid=1723705", "title": "Villa Mandella", "text": "Villa Mandella, nota anche come Villa Seren, \u00e8 una villa veneta sorta nel corso del XVI secolo, situata a Isola Rizza (Verona).\nLa storia.\nNel 1589 il cavaliere Andrea della nobile famiglia Mandelli si insedi\u00f2 nel territorio di Isola Rizza\ncon l'intenzione di costruirvi una magnifica tenuta. Per suo volere, gli architetti realizzarono una corte con palazzo padronale al centro, fiancheggiato da due barchesse ad archi ed il tutto compreso in una recinzione\nmuraria. Nel 1653 la propriet\u00e0 pass\u00f2 a Marcantonio Mandelli che fece piantare intorno alla villa\nvigne e morari.\nNel 1796 la corte venne occupata con il passaggio delle truppe francesi di Napoleone alla conquista delle terre venete. Nel 1813 viene acquistata dal nobile Girolamo Maffei, la cui famiglia inizi\u00f2 a creare il proprio dominio in questo territorio a partire dal 1413.\nCon l'inizio del novecento la facciata della villa subisce alcune modifiche architettoniche, come si pu\u00f2 notare dalle decorazioni in stile modernista dei camini. Negli anni precedenti la seconda guerra mondiale, furono numerose le visite alla villa di Benito Mussolini e Gabriele D'Annunzio, ospiti del gerarca fascista Tito Manlio.\nNei primi anni del 1950 la tenuta, costituita dalla villa con gli annessi terreni, venne acquistata dalla famiglia di origine francese Seren che intraprese i primi importanti interventi di restauro e risanamento conservativo del palazzo e dei giardini.\nNel 1956 la villa ricevette la visita del soprano Maria Callas e dell'imprenditore veronese Giovanni Battista Meneghini, i quali affascinati dalla villa si fermarono per ammirarla.\nLa struttura architettonica.\nIl complesso \u00e8 costituito dall'edificio padronale a pianta quadrata, affiancato da due grandi barchesse rettangolari a porticati, disposti simmetricamente a esso, in posizione arretrata. La villa sorge in posizione isolata in zona agricola con l'affaccio a sud-ovest su un lotto quadrato regolare. La villa, a tre piani, presenta in pianta uno schema tripartito. Sia davanti che dietro si sviluppa il parco con folta vegetazione. Si accede all'edificato attraverso un viale, che si diparte dalla strada carrabile e conduce alla villa, verso nord attraversando il parco, e avanza in mezzo ai campi verso sud. La tenuta \u00e8 racchiusa da un muro di cinta che, in corrispondenza dell'entrata, si innalza in due pilastri bugnati sormontati da statue e affiancati da edicole.\nLa limonaia.\nLa limonaia di Villa Mandella si trova sul lato orientale della tenuta, a pianta rettangolare \u00e8 costituita da un unico ambiente decorato esteriormente con delle colonne. Questa struttura, concepita come spazio adibito ad accogliere gli agrumi e piante esotiche durante il periodo invernale, \u00e8 uno dei pochi esempi di giardino d'inverno presenti sul territorio Veneto.\nI giardini.\nI giardini di Villa Mandella furono creati agli inizi del Seicento dal cavaliere Andrea Mandelli riprendendo la filosofia rinascimentale. La struttura del giardino rispetta pienamente i canoni dell'arte dei giardini del tempo, ed i dettami del gusto \u201call'italiana\u201d.\nLa porzione in piano \u00e8 infatti geometricamente suddivisa in regolari riquadri da assi viari perpendicolari ed attraversata al centro da un lungo viale di cipressi e cedri del Libano, mentre ai lati le aiuole, le siepi e le statue si inseriscono in questa regolare metrica spaziale occupando ciascuno un proprio lotto.\nLa seconda Guerra Mondiale colp\u00ec duramente questo giardino: le piante se non furono abbattute, furono terribilmente straziate, e non si tenne conto se erano piante comuni o di pregio. Attualmente, grazie alle opere di restauro, i giardini stanno ritornando alla loro bellezza originale."}
{"id": "1723707", "revid": "1718925", "url": "https://it.wikipedia.org/wiki?curid=1723707", "title": "Mavis Gallant", "text": "Biografia.\nA dieci anni divenne orfana di padre. Inizi\u00f2 la sua carriera professionale come giornalista a Montr\u00e9al, finch\u00e9 decide di dedicarsi completamente alla scrittura. I suoi racconti sono stati pubblicati sul \"New Yorker\" sin dall'inizio. Negli anni cinquanta lasci\u00f2 il Canada e and\u00f2 in Europa. Dopo aver visitato vari stati, si stabil\u00ec a Parigi, dove risiedette fino alla morte, sempre mantenendo la cittadinanza canadese."}
{"id": "1723709", "revid": "1884099", "url": "https://it.wikipedia.org/wiki?curid=1723709", "title": "San Prisco (Italia)", "text": "San Prisco (\"Santu Prisc\" in dialetto locale) \u00e8 un comune italiano di abitanti della provincia di Caserta in Campania.\nGeografia fisica.\nTerritorio.\nIl territorio di Santa Prisco si colloca nella pianura Campana a sud del fiume Volturno e dei Monti Tifatini e ad nord dei Regi Lagni. \u00c8 situato in una posizione pianeggiante con una media di 36 con picchi di 603 e minimi di 14 . Il comune, legato urbanisticamente, senza soluzione di continuit\u00e0, ai comuni di Santa Maria Capua Vetere, Casapulla e Curti, \u00e8 parte integrante della conurbazione casertana.\nPer quanto attiene al rischio sismico, San Prisco \u00e8 posta in una zona classificata a sismicit\u00e0 media.\nClima.\nIl clima \u00e8 quello tipico dei comuni della pianura Campana: l'estate \u00e8 caratterizzata da caldo afoso, mentre l'inverno \u00e8 mediamente freddo con rare nevicate. Le precipitazioni oscillano dai 136\u00a0mm di novembre ai 19\u00a0mm di luglio. Il tasso di umidit\u00e0 \u00e8 invece in media del 74% mentre il vento oscilla nei massimi tra i W 9\u00a0km/h e i W 16\u00a0km/h.\nStoria.\nLa \"Capua\" antica.\nIl territorio di San Prisco, originariamente, era in buona parte compreso nelle mura della citt\u00e0 di Capua. La restante parte era adibita prevalentemente come necropoli della citt\u00e0 di Capua. \nQuesto \u00e8 confermato dal ritrovamento presso la localit\u00e0 chiamata Ponte di San Prisco, vicino al limite della cinta muraria della Capua antica, di resti di una necropoli del IV secolo a.C. Nella medesima localit\u00e0 negli anni settanta del XX secolo furono scoperte varie tombe sannitiche, alcune delle quali dipinte. Le tombe erano ricche di vasellame, ornamenti personali, fra cui anche oro. Le pitture e il vasellame erano tipici della tradizione ellenica.\nParti del territorio dell'attuale San Prisco, soprattutto sulle pendici del monte Tifata, erano usate, inoltre anche per usi civili come cisterne e acquedotti per l'approvvigionamento della citt\u00e0 di Capua ma anche ad uso sacrale.\nDi eccezionale importanza \u00e8 stato il ritrovamento nel 1997 da parte della Soprintendenza dei Beni Archeologici dell'impianto dell'antico tempio di Giove della citt\u00e0 di Capua in San Prisco nella localit\u00e0 Costa delle Monache, come sostenuto anche dal Beloch e da autori classici. L'edificio \u00e8 datato fra il III e il II secolo a.C.\nLa fondazione.\nLa fondazione della citt\u00e0 di San Prisco \u00e8 strettamente collegata alla fondazione della chiesa arcipretale intorno al quale il villaggio si svilupp\u00f2.\nSecondo la tradizione S. Prisco, divenuto poi primo vescovo di Capua, era giunto a Capua insieme a San Pietro da Antiochia di Siria, e si era fermato a predicare gli insegnamenti cristiani intorno alla Via Acquaria, chiamata in questo modo perch\u00e9 Augusto l'aveva fatta costruire per far giungere a Capua l'acqua Julia che sorgeva ai piedi del Taburno, nei pressi di Sant'Agata de' Goti.\nSempre secondo la tradizione, una certa Matrona ritrov\u00f2 lungo la Via Acquaria le ossa del primo vescovo Prisco e successivamente si rivolse al Papa, probabilmente attraverso il vescovo Rufino (di nazione siriaca, forse anch'egli di Antiochia), ed ottenne il permesso di costruire una chiesa in onore di San Prisco. La fondazione della chiesa arcipretale \u00e8 stata oggetto di numerosi studi e di diverse interpretazioni. Secondo gli storici Michele Monaco e Francesco Granata, risalirebbe all'anno 506, come attesta anche un'iscrizione ritrovata nel luogo. Altre interpretazioni indicano il V secolo sotto i vescovi Simmaco o Prisco II.\nLa prima fonte ufficiale che parla di San Prisco resta per\u00f2 una pergamena longobarda del 1020 che attesterebbe quindi la sua fondazione almeno gi\u00e0 in quella data.\nDal medioevo all'unit\u00e0 d'Italia.\nSan Prisco fu uno dei pi\u00f9 importanti casali della citt\u00e0 di Capua fino all'epoca moderna, insieme a Santa Maria Maggiore (l'attuale Santa Maria Capua Vetere) e Marcianise, sia per numero di abitanti, sia per importanza storico-religiosa.\nNel 1523 il casale di Santo Prisco contava 55 fuochi, unit\u00e0 abitative coincidenti con la famiglia allargata, con circa 294 abitanti. \nNella seconda met\u00e0 degli anni quaranta del Cinquecento si diffuse in diversi casali capuani un movimento religioso di influsso calvinista, che diede vita a delle vere e proprie comunit\u00e0 eterodosse con caratteristiche originali rispetto agli altri esempi conosciuti nella penisola.\nCentro propulsore di questo movimento fu Santa Maria di Capua.\nA partire dal 1552 si registr\u00f2 una massiccia azione repressiva da parte prima del governatore capuano e poi della stessa Curia capuana che, attraverso i processi, i sequestri dei beni degli adepti e l'azione capillare dei parroci, riusc\u00ec ad avere ragione sul movimento religioso.\nIl casale di San Prisco con 31 indagati era quello con maggior numero di inquisiti.\nSecondo lo storico Scipione Mazzella, all'inizio del XVII secolo San Prisco era formato da 134 fuochi, con circa 800 abitanti.\nL'8 settembre del 1694, poco dopo l'eruzione del Vesuvio, accadde un terremoto disastroso che provoc\u00f2 gravi danni a molte citt\u00e0 della Campania, della Basilicata e della Calabria; tra queste vi erano anche Santa Maria di Capua e Capua. Quasi sicuramente anche San Prisco sub\u00ec consistenti danni.\nNel 1714 il numero dei fuochi di San Prisco era 294, rimanendo abbastanza stabili rispetto al dato registrato nel 1665; ma nel 1741 i fuochi diminuirono sensibilmente a 224.\nNel 1796 il numero dei suoi abitanti era 2386. Qualche anno dopo la sua popolazione ascendeva a 2394 abitanti.\nAll'inizio dell'Ottocento Lorenzo Giustiniani scriveva che il casale di San Prisco era abitato da circa 2400 individui, era situato in pianura ed era di \"aria non insalubre\"; vi si coltivavano: grano, granone, biada, canapa e lino. Il suo territorio era molto fertile, l'agricoltura era per i suoi abitanti l'attivit\u00e0 prevalente; l'artigianato e il commercio, sebbene presenti, erano complementari al settore primario.\nNel luglio del 1805 vi fu un fortissimo terremoto, considerato uno dei pi\u00f9 catastrofici che abbiano colpito la penisola e conosciuto anche come terremoto di Sant'Anna (26 luglio), che interess\u00f2 maggiormente le province del Molise e della Campania. In San Prisco ci furono consistenti danni alla chiesa parrocchiale e ad alcuni edifici.\nIn seguito alla legge emanata l'8 agosto 1806 da Giuseppe Bonaparte, San Prisco divenne Comune autonomo. Il primo sindaco fu Francesco de Angelis e fu eletto nel 1807.\nIl governo del \u201cDecennio francese\u201d tent\u00f2 di favorire l'istruzione pubblica e invit\u00f2 il Comune a nominare maestri per i fanciulli e le fanciulle. I prescelti erano in ogni caso religiosi (parroci e monache), ai quali era sempre spettato questo compito, e il Comune dovette farsi carico sia degli stipendi sia dell'affitto di eventuali locali deputati a quest'importantissima attivit\u00e0.\nIn questi anni furono rifatte pi\u00f9 volte le strade interne comunali: nel 1812 da Giuseppe Valenziano di San Prisco e nel 1815 da Pascale Conforto di S. Angelo in formis. Negli anni dal 1818 al 1820 furono compiuti lavori al camposanto, che gi\u00e0 in precedenza era stato stabilito lontano dall'abitato. \nNegli anni 1828-32 fu costruito un nuovo ponte nella strada della lava detta dell'Arena, che permetteva di recarsi in Santa Maria Maggiore e in altri comuni vicini. Il Comune riteneva urgentissimi tali lavori.\nNel 1837 la comunit\u00e0 sanprischese fu colpita, cos\u00ec come accadde per tantissimi altri Comuni della provincia, dal colera. Si registrarono 187 morti, mentre negli anni precedenti e in quelli successivi la media dei decessi era stata circa 80.\nIn questi anni nel Comune vi era una brigata di gendarmeria che, insieme alla Guardia Urbana, doveva sorvegliare molti individui per disposizioni di polizia.\nNell'anno 1839 fu installato nel Comune in localit\u00e0 \"Croce Santa\" un telegrafo ad asta, ovvero di tipo ottico, per comunicare con Capua e Caserta.\nCon il raggiungimento dell'unit\u00e0 italiana fu costituita la Guardia Nazionale che nel 1861 chiese soccorsi perch\u00e9 temeva ancora assalti briganteschi. In essa furono inseriti molti uomini appartenenti alle maggiori famiglie locali. Il suo mantenimento richiese molti sacrifici alle finanze comunali e negli anni successivi pi\u00f9 volte i rappresentanti del Comune chiesero il suo scioglimento.\nNel 1861 iniziarono i lavori della quotizzazione dei pascoli del monte San Nicola a cura dell'ingegnere Ernesto Sparano del Genio Civile. Le operazioni iniziarono nel 1862 e si trascinarono per molti anni.\nNel 1866 il Comune elabor\u00f2 un progetto per lavori alle strade della Piazza e della via Cupa, affidando il compito all'architetto Sorbo.\nL'anno successivo vi fu un caso isolato di vaiolo nel Comune che colp\u00ec una donna puerpera e malsana, che mor\u00ec poco dopo. Questo caso diede inizio ad una massiccia vaccinazione.\nIl Comune nel 1869 eman\u00f2 il primo regolamento della polizia urbana.\nNel 1871 furono pubblicati i regolamenti della polizia rurale e quello mortuario. Nel corso dell'anno i rappresentanti comunali, in pi\u00f9 occasioni, espressero il desiderio di edificare una casa comunale, indicando un fabbricato cadente appartenente alla chiesa di S. Maria di Costantinopoli, situato in Strada della Piazza.\nNel Comune di San Prisco nel 1874 fu aperto il primo Banco lotto e fu affidato, dietro concorso indetto dall'Amministrazione del Lotto Pubblico, a Francesco Acerbo.\nIl Comune prosegu\u00ec nel 1875 nello sforzo di disciplinare le varie attivit\u00e0 con l'emanazione del regolamento edilizio e di quello igienico.\nInoltre, furono approvati i lavori di accomodo alla strada di Circunvallazione (detta anche strada di Loreto). \nNel 1882 il Comune si interess\u00f2 per fare diverse riparazioni al poligono sul monte Tifata. Inoltre, fu riparata la strada che portava al Camposanto e furono fatti nuovi lavori alle strade interne con l'impresa Montefusco. Il Comune per far fronte alle spese dovette contrarre un prestito di 30810,79 lire.\nNel 1888 il Comune ripristin\u00f2 l'abolito macello, ma poi continu\u00f2 ad indebitarsi per sistemare nuovamente le strade interne ricorrendo ad un prestito di 81000 lire per affrontare le nuove spese.\nNel marzo del 1897 fu fondata in San Prisco la Cassa Rurale Cattolica di depositi e prestiti, prima della provincia di Terra di Lavoro e seconda in Campania.\nDal XX secolo ad oggi.\nNel 1928 il Comune di San Prisco fu aggregato alla citt\u00e0 di Santa Maria Capua Vetere, fino al 1946, quando riacquist\u00f2 nuovamente la sua autonomia amministrativa.\nDurante la seconda guerra mondiale in San Prisco sub\u00ec molti danni bellici: furono colpiti la chiesa parrocchiale e anche la Casa comunale.\nSimboli.\nLo stemma ufficiale della Citt\u00e0 di San Prisco raffigura un'aquila bicipite con al capo una corona d'oro, recante, al centro dello stemma, due scudi con dei capi all'interno.\nLa Corona d'oro \u00e8 quella reale e presenta un cerchio d'oro ornato di pietre sormontato da 5 staffe visibili d'oro, orlate di perle e sostenenti un globo cimato da una crocetta. Indica il grado di nobilt\u00e0 e quella raffigurata nello stemma \u00e8 usata nelle armi dal Re di Napoli.\nL'Aquila bicipite (con due teste separate, una rivolta a destra, l'altra a sinistra) \u00e8 quella dell'impero d'oriente o Bisanzio. L'aquila bicipite identifica l'unione dei due imperi (quello di Gerusalemme e il Regno delle due Sicilie).\nLo Scudo sinistro Troncato (a met\u00e0 in senso orizzontale) e semi partitivo (diviso nella met\u00e0 inferiore in senso verticale):\nLo Scudo di destra: sono presenti una Mitra, un Bastone Pastorale ed il Libro dei Sette Sigilli:\nMonumenti e luoghi d'interesse.\nArchitetture religiose.\nChiesa Arcipretale di San Prisco.\nSeconda la tradizione Matrona, figlia di un signore della Lusitania, la fece costruire dopo aver ritrovato il corpo di Prisco, giunto a Capua con l'apostolo Pietro nell'anno 506.\nMolti studiosi ritengono che sia stata costruita fra il V e l'inizio del VI secolo d.C. su un'antica area cimiteriale, come dimostra il ritrovamento di numerose iscrizioni.\nNel 1587 furono compiuti consistenti diversi lavori di restauro. Nel 1604 furono fatti altri importanti interventi di restauro alla chiesa e al campanile da parte di maestranze della Torre di Caserta, Caturano, San Prisco e Santa Maria Maggiore. Altri lavori furono eseguiti nel 1616.\nMolto pi\u00f9 consistenti furono i lavori di restauro iniziati il 1759 e completati verso il 1791-92; in questo lunghissimo periodo la chiesa fu quasi rifatta. Furono ricostruiti: il campanile, distante dalla chiesa, il frontespizio, pavimenti, altari, orchestra, organo, porta maggiore e tante altre cose.\nI lavori furono eseguiti da Antonio Tramunto di Santa Maria Maggiore e da Nicola Rubino di Capua, ma abitante in San Prisco. Il progetto e i disegni erano di Pietro Leonti, \u201cregio ingegnere\u201d di Napoli, collaboratore Carlo Vanvitelli e in almeno un'occasione anche di Luigi Vanvitelli .\nNel 1814 furono eseguiti consistenti lavori alla chiesa parrocchiale per i danni subiti dal terremoto.\nNegli anni compresi fra il 1833 e il 1837 il frontespizio della chiesa parrocchiale fu rifatto in stucco. La spesa per il Comune fu di 120 ducati.\nDal 1876 al 1884 furono eseguiti altri accomodi alla chiesa Madre. Nuovi lavori si fecero negli anni 1889-90.\nDurante la seconda guerra mondiale la chiesa arcipretale sub\u00ec molti danni bellici. I lavori furono fatti dal Comune ricorrendo all'impresa di Carlo Santoro nel 1951.\nCappella di Santa Matrona.\n\u00c8 un sacello funerario, sicuramente annesso alla primitiva basilica paleocristiana. Ha la pianta quadrata che reca agli angoli colonne di spoglio sulle quali sono evidenti antichi capitelli, che sorreggono quattro archi abbastanza profondi. La preziosissima decorazione musiva \u00e8 considerata una delle pi\u00f9 importanti della pittura paleocristiana dell'Italia meridionale, qui ancora legata a moduli classici.\nEssa si compone nella volta e su tre lunette di un ricchissimo mosaico che si dipana su uno sfondo di colore azzurro intenso con vari motivi tipicamente classici con colori dai toni freddi e lumeggiature in oro.\nChiesa di S. Maria di Loreto.\nLa Cappella fu fondata per devozione popolare su impulso dei Gesuiti, probabilmente nella seconda decade del Seicento. Nel 1614 si costruiva il monastero dei Gesuiti, soppresso nel 1655 insieme alla chiesa. Nel 1751 la Cappella divenne \u201claicale\u201d, retta ed amministrata da economi laici.\nNell'anno 1814 (in altri documenti nel 1813) fu istituita la Confraternita dell'Addolorata di S. Maria di Loreto, ma essa fu riconosciuta con decreto reale soltanto nel 28 gennaio del 1828. Tra i suoi scopi vi erano le pratiche religiose, il mutuo soccorso e opere di beneficenza.\nNegli anni fra il 1830 al 1835 fu oggetto di consistenti lavori, considerati anch'essi urgenti. Il Comune contribu\u00ec con 300 ducati, ma vi fu anche un grosso intervento del sacerdote Bernardo Ajossa, figlio del medico don Stefano Ajossa, sia con i propri mezzi sia con l'aiuto dei fedeli.\nCon il decreto arcivescovile del cardinale Serra di Cassano del 1835 la chiesa divenne parrocchia. Segu\u00ec il decreto reale di Ferdinando II, ma la nomina dei due nuovi parroci fu fatta soltanto nel gennaio del 1838 dallo stesso arcivescovo.\nNel 1891 il Comune contribu\u00ec al rifacimento del pavimento della chiesa.\nChiesa di S. Maria di Costantinopoli.\nLa Cappella fu costruita negli anni successivi al 1637 dall'Universit\u00e0 e dagli abitanti di San Prisco. Il terreno fu comprato dall'universit\u00e0, che fece anche una donazione per la sua costruzione. Probabilmente i lavori furono eseguiti in economia e non abbiamo notizie certe sulla loro conclusione. Nel 1680 in San Prisco vi era gi\u00e0 una congregazione laicale intitolata a S. Maria di Costantinopoli. Durante la visita pastorale del luglio del 1776 l'arcivescovo riscontr\u00f2 numerose carenze alla sua struttura: in particolare l'umidit\u00e0 nella parete destra, la mancanza di alcune finestre, la riparazione del contenitore ligneo che conteneva le sacre suppellettili e la \"ridipintura\" della porta d'ingresso. Nel 1789 si fecero enormi lavori di ristrutturazione al Cappellone, alla copertura in lamia, all'altare e al pavimento con un appalto affidato dall'Universit\u00e0 ad Andrea Rubino del fu Nicola e Prisco Baja del fu Francesco di San Prisco. Giovanni Tramunto di Capua fu il perito e il direttore della fabbrica e form\u00f2 i disegni e le minute dei lavori. L'anno seguente la misura e l'apprezzo dei lavori furono affidati a Luigi Iannotta, regio ingegnere di Capua. Le spese sostenute dall'Universit\u00e0 furono di 295 ducati ai magnifici Prisco Baja ed Andrea Rubino; mentre al magnifico Giovanni Tramunto erano stati pagati 7 ducati (per i disegni, le minute e le spese per la direzione dei lavori).\nInfine, furono pagati altri 15 ducati al pittore di San Pietro in Corpo Cristofaro Alteriis per aver realizzato un quadro che raffigurava la Madonna di Costantinopoli. In seguito nella nicchia centrale fu collocata la statua lignea di Maria SS. di Costantinopoli, tuttora venerata.\nLa chiesa divenne parrocchia il 20 marzo del 1835 con decreto arcivescovile del cardinale Francesco Serra Cassano, con l'approvazione del re Ferdinando II dell'ottobre dello stesso anno, ma il parroco fu nominato solamente nel 1838 con decreto arcivescovile.\nFra il 1834 e il 1837 si realizzarono diversi lavori urgenti alla chiesa perch\u00e9 si trovava in uno stato pericoloso e vi erano rischi di caduta. Il Comune spese in tutto 350 ducati. Nel 1868 furono fatti altri lavori di restauro.\nI lavori di ampliamento cominciarono nel 1914. \"La chiesa - annota il parroco Don Biagio Palmieri - non rispondendo ai bisogni della popolazione abbastanza aumentata, aveva impellente bisogno di essere non solo ampliata, ma anche convenientemente preparata ed abbellita. Il parroco Mons. Giuseppe lannotta, affrontando sacrifici non lievi, coadiuvato anche dall'opera dei buoni parrocchiani, inizi\u00f2 nel 1914 l'opera di ampliamento e di restauro, e quasi in 10 anni riusc\u00ec ad ultimare i lavori interni, compresa la pavimentazione.\"\nLa facciata della chiesa \u00e8 di ordine toscano. L'interno \u00e8 un misto di Rinascimento e di Barocco. I pilastri hanno i capitelli compositi (corinzio e ionico). Una tinteggiatura completa della chiesa, con fregi in oro e scene evangeliche nelle cornici predisposte, c'\u00e8 stata nel 1974, per l'impegno del parroco Mons. Giuseppe Cappabianca. Esegu\u00ec i lavori, da settembre 1974 a marzo 1975, il pittore siciliano Carmelo Guglielmini, allora domiciliato a Caserta.\nLa chiesa rest\u00f2 lesionata dal terremoto del 23 novembre 1980. I lavori di consolidamento e la copertura furono eseguiti, nel 1988, dalla Ditta Di Caterino Arturo per conto della Soprintendenza per i Beni Artistici.\nDa febbraio a luglio 1989, dalla Comunit\u00e0 parrocchiale furono eseguiti i seguenti lavori: camera d'aria, sotto il pavimento, lungo le pareti, per eliminare l'umidit\u00e0; pavimentazione della chiesa e della sacrestia; rivestimento della zoccolatura; rinnovazione della tinteggiatura e dei fregi in oro.\nCultura e istruzione.\nIl comune \u00e8 provvisto di due scuole materne, di due scuole elementari, di una scuola media e una scuola elementare privata.\nInfrastrutture e trasporti.\nPer il territorio del comune passa la Strada statale 700 della Reggia di Caserta per la quale vi \u00e8 anche un accesso nel comune.\nAmministrazione.\nDi seguito l'elenco dei sindaci da quando \u00e8 presente l'elezione diretta del sindaco da parte dei cittadini (cio\u00e8 1994):"}
{"id": "1723711", "revid": "767487", "url": "https://it.wikipedia.org/wiki?curid=1723711", "title": "Philipp Jakob Cretzschmar", "text": "Studi\u00f2 medicina all'Universit\u00e0 di W\u00fcrzburg, anatomia e zoologia al Senckenberg Medical Institute di Francoforte sul Meno.\nCretzschmar fu il fondatore e il vice direttore del Senckenberg Natural History Society nel 1817. Un altro membro della societ\u00e0 era Eduard R\u00fcppell e i due collaborarono nella pubblicazione dei risultati delle esplorazioni di R\u00fcppell in Africa. L'\"Atlante dei Viaggi nel nord Africa\" (1826-30) include una sezione ornitologica scritta da Cretzschmar descrivendo 30 nuove specie, tra cui il pappagallo di Meyer, \"Neotis nuba\", \"Ardea goliath\", \"Scotocerca inquieta\" e \"Emberiza caesia\"."}
{"id": "1723712", "revid": "118684030", "url": "https://it.wikipedia.org/wiki?curid=1723712", "title": "Modello di Sommerfeld", "text": "In fisica dello stato solido il modello dell'elettrone libero \u00e8 un semplice modello che descrive il comportamento degli elettroni di valenza nella struttura cristallina di un metallo.\nTale modello \u00e8 stato sviluppato da Arnold Sommerfeld che ha unito il modello di Drude\n(un modello che considera gli elettroni come un gas ideale che obbedisce alla statistica classica) alla statistica di Fermi-Dirac, che \u00e8 una statistica quantistica.\nIl modello \u00e8 molto semplice, ma riesce a dare una soddisfacente spiegazione delle seguenti cose:\nIl miglioramento diretto di questo modello si ha con il modello degli elettroni quasi liberi.\nIpotesi.\nGli elettroni di valenza sono considerati completamente liberi e costituiscono a tutti gli effetti un gas ideale di elettroni. Come nel caso di un gas ideale la interazione elettrone-elettrone \u00e8 completamente trascurata. \nLa struttura cristallina non \u00e8 tenuta in considerazione. L'unico limite del modello \u00e8 dato dalla scatola cubica di lato formula_1 in cui sono contenuti gli elettroni.\nLa statistica a cui obbedisce tale gas quantistico \u00e8 la statistica di Fermi-Dirac.\nModello stazionario.\nConsideriamo una scatola cubica di lato formula_1 dentro cui sono contenute formula_3 elettroni non interagenti. Si pu\u00f2 dimostrare che la forma della scatola modifica i risultati finali in maniera irrilevante. Immaginiamo che il potenziale sia infinito all'esterno della scatola, di conseguenza la funzione d'onda deve essere nulla all'esterno della scatola stessa. Se scegliamo l'origine delle coordinate coincidente con un vertice del cubo e gli assi cartesiani orientati come i suoi spigoli, la funzione d'onda soddisfer\u00e0 per ragioni di continuit\u00e0 le equazioni:\nLa soluzione del problema \u00e8 la combinazione lineare di onde piane viaggianti in direzioni opposte:\nformula_7\nTale equazione pu\u00f2 essere riscritta come:\nformula_8\nLa necessit\u00e0 che vengano soddisfatte le condizioni al contorno richiede che le componenti di formula_9 devono assumere solo dei valori discreti:\nformula_10\nformula_11\nformula_12\nDove formula_13,formula_14 ed formula_15 devono essere numeri positivi ed interi. Non sono soluzioni possibili nemmeno quelle soluzioni per cui uno solo degli formula_16 \u00e8 nullo: verrebbe infatti violato il principio di indeterminazione in quella direzione.\nSe noi disegniamo, nello spazio formula_17, l'insieme dei punti che sono soluzioni del\nproblema di formula_3 particelle nella scatola cubica di lato formula_1,\notteniamo un reticolo cubico semplice di punti in un solo ottante di\ntale spazio.\nAllo zero assoluto mi aspetto che siano occupati solo gli stati con\nminore energia rispettando il principio di esclusione di Pauli. Il\nnumero di elettroni nei solidi macroscopici \u00e8 molto elevato per\ncui se andiamo a disporre i nostri formula_3 elettroni negli stati\npossibili riempiendo prima gli stati con formula_21 basso (bassa energia) e poi via\nvia quelli con formula_21 pi\u00f9 elevato (grande energia). Dato che il numero \nformula_23 \u00e8\nmolto elevato si pu\u00f2 trascurare la discretizzazione degli stati.\nNello spazio\nformula_17 gli stati possibili occupano i punti di un reticolo cubico semplice.\nLa distanza tra punti adiacenti di tale reticolo vale\novviamente:\nformula_25. Nei reticoli cubici semplici\ndi parametro reticolare\nformula_26, la densit\u00e0 dei punti reticolari vale ovviamente formula_27. Abbiamo\nche la densit\u00e0 dei punti nello spazio formula_17 vale:\nformula_29\ndove formula_30 \u00e8 il volume del cubo.\nAbbiamo calcolato tale densit\u00e0 di punti, ma ogni stato\npu\u00f2 essere occupato da due soli elettroni\na causa del principio di esclusioni di Pauli, avendo\ngli elettroni un ulteriore grado di libert\u00e0 interno dovuto allo spin\nsemintero. Quindi per ogni stato permesso alla funzione d'onda di un elettrone,\nci sono\ndue stati elettronici, che corrispondono alle due possibili direzioni\nverso cui pu\u00f2 puntare il momento angolare di un\nelettrone.\nQuindi la densit\u00e0 formula_31\ndi stati elettronici nello spazio formula_17 vale:\nformula_33\nIl significato fisico di formula_31 (estendendo la sua definizione\ndallo spazio discreto a quello continuo) \u00e8 che vi sono nel volume\nformula_35 dello spazio formula_17 un numero formula_37 elettroni.\nPossiamo determinare il raggio formula_38 dell'ottavo di sfera\ncontenente gli formula_3 elettroni del metallo:\nformula_40\nSi noti come si faccia un errore, trascurabile, dovuto all'inclusione dei punti sui tre piani cartesiani.\nDalla equazione si ricava che:\nformula_41\nIl raggio del settore sferico formula_38 viene detto vettore d'onda di Fermi.\nAl contrario del caso classico quindi gli elettroni in un metallo\nanche a temperatura bassissima hanno un vasto range di valori di vettori\nd'onda e di conseguenza di energie cinetiche fino ad un certo\nvalore massimo dipendente soltanto dalla densit\u00e0 degli elettroni.\nCondizione al contorno periodica.\nLa condizione data sulla funzione d'onda, che imponeva il suo annullarsi\nsulla superficie del cubo, \u00e8 nella pratica poco\nsoddisfacente, infatti porta come conseguenza che le soluzioni del\nproblema siano onde stazionarie. Nei solidi macroscopici l'interazione degli\nelettroni con gli estremi del solido \u00e8 spesso trascurabile nei fenomeni\ndi trasporto di energia e carica: soluzioni quindi propagantesi\ndescrivono meglio i fenomeni fisici di interesse, tranne che per i formula_9 al limite della I zona di Brillouin, ma nel modello la periodicit\u00e0 del reticolo\n\u00e8 trascurata. Le propriet\u00e0 generali di un solido\nmacroscopico ( \u00e8 possibile dimostrarlo in maniera\nrigorosa\n) non dipendono dalle condizioni al contorno.\nUna scelta pi\u00f9 soddisfacente delle condizioni al contorno \u00e8 quella\ndi una condizione al contorno periodica, detta anche condizione al contorno di Born-Von Karman: si immagina che ogni\nfaccia del cubo sia unita alla superficie opposta, in maniera tale che\nogni elettrone che arrivi su una superficie non sia riflesso\ndalla superficie stessa, ma lasci il metallo entrando di nuovo dalla\nfaccia opposta. Una condizione di tale tipo impone che la densit\u00e0 degli elettroni non vari lungo il solido. In tali termini la condizione sulla funzione d'onda\n\u00e8 del tipo:\nformula_44\nformula_45\nformula_46\nLe soluzioni del problema sono in tale caso semplicemente delle onde piane:\nformula_47\nLa necessit\u00e0 che vengano soddisfatte le condizioni al contorno\nrichiede che le componenti di formula_9 possano assumere solo\ndei valori discreti:\nformula_49\nformula_50\nformula_51\nDove formula_13,formula_14 ed formula_15 devono essere numeri interi positivi o negativi, ma non tutti nulli. Nello spazio k tali punti costituiscono un reticolo cubico. La distanza tra i punti del reticolo cubico\nsemplice degli stati permessi, \u00e8 due volte pi\u00f9 grande rispetto\nalla precedente condizione al contorno. Quindi nello spazio formula_17\nl'insieme dei punti che sono soluzioni del problema di formula_3\nparticelle nella scatola periodica di lato formula_1 \u00e8 un reticolo\ncubico semplice di punti di tale spazio, ma disposti simmetricamente\nintorno agli assi delle coordinate. Ma la distanza tra i punti del\nreticolo nello spazio formula_17 normalmente provoca nessun effetto\nmisurabile nei solidi macroscopici. \nTale condizioni portano alle stessa soluzione per quanto riguarda\nformula_38. Infatti ripetendo i ragionamenti nel caso formula_60.\nGli formula_3 elettroni andranno quindi a riempire una sfera di raggio formula_38 (non pi\u00f9 un ottavo di sfera):\nche \u00e8 la stessa equazione di quella ricavata precedentemente.\nQuindi il vettore d'onda di Fermi \u00e8 identico con tale condizione al contorno. La regione nello spazio formula_17 permessa agli stati di un elettrone \u00e8 una sfera.\nEnergia di Fermi.\nPoich\u00e9 gli elettroni sono liberi la relazione di dispersione tra formula_66\ne formula_17 vale:\nquindi al valore massimo formula_38 per formula_60 corrisponde una energia massima, detta energia di Fermi:\no se si vuole una velocit\u00e0 quadratica massima formula_72\nSi definisce temperatura di Fermi:\nLa velocit\u00e0 di Fermi ha un valore simile per tutti i metalli ed \u00e8 circa formula_75 della velocit\u00e0 della luce. L'esistenza\ndi questa velocit\u00e0 spiega la ragione per cui i segnali elettrici\nnei metalli si propagano con la stessa velocit\u00e0, circa la\nvelocit\u00e0 di Fermi, indipendentemente dalla temperatura. La velocit\u00e0 di Fermi gioca nella teoria dei metalli un ruolo analogo alla velocit\u00e0\nquadratica media termica formula_76 di un gas classico.\nIl modulo del vettore d'onda di Fermi ha un valore paragonabile a quello della prima zona di Brillouin. La sfera di raggio formula_38, contenente\ni livelli occupati una volta sola \u00e8 detta sfera di Fermi. La superficie\ndella sfera di Fermi che separa gli stati occupati da quelli non\noccupati si chiama superficie di Fermi.\nDensit\u00e0 degli stati.\nLa densit\u00e0 degli stati, ovvero il numero di stati per unit\u00e0 di volume con vettore d'onda minore o uguale a formula_78 vale:\nMa essendo formula_80 posso scrivere l'equazione precedente in funzione di formula_81:\nMa se definiamo formula_83la densit\u00e0 degli stati per unit\u00e0 di volume con energia compresa tra formula_84 ed formula_85 \u00e8 legata al numero di stati per unit\u00e0 di volume:\nDa cui:\nspesso si preferisce eliminare la massa degli elettroni dall'espressione e riscrivere l'espressione come:\nIl potenziale chimico e la temperatura.\nQui proviamo ad estendere quanto detto al caso di temperatura diverso da zero.\nInfatti la densit\u00e0 degli stati, in prima\napprossimazione, non cambia con la temperatura come pure il numero degli stati.\nA temperatura formula_89 abbiamo supposto che tutti gli elettroni\nstavano in livelli con energia minore od eguale ad formula_90. Se aumentiamo la\ntemperatura, alcuni degli elettroni vicino alla superficie di Fermi potranno\nandare\nal di fuori della superficie di Fermi. Quindi\na formula_91 la probabilit\u00e0 formula_92 di occupazione\ndello stato energetico formula_84 diventa non pi\u00f9 :\ncome abbiamo supposto per formula_89, ma assume una forma diversa\nche tiene conto del principio di esclusione di Pauli\nTendendo conto di tale principio si dimostra che per i fermioni la probabilit\u00e0 di occupazione dello\nstato formula_97 con energia formula_84 vale:\nDove formula_100, che ha le dimensioni di una energia, si chiama potenziale chimico e\nrappresenta l'energia da fornire al sistema per aggiungere un fermione, o se si vuole quando formula_101\nla probabilit\u00e0 di occupazione diventa formula_102.\nTale distribuzione della probabilit\u00e0 viene detta distribuzione di Fermi-Dirac.\nQualsiasi fluido di fermioni ha una distribuzione delle energie che segue\ntale distribuzione.\nFacilmente si pu\u00f2 verificare come per formula_103\nla distribuzione di Fermi-Dirac vale:\nQuindi il potenziale chimico coincide con l'energia di Fermi per\nformula_103:\nA una temperatura qualsiasi formula_108 la densit\u00e0 formula_109 di elettroni\ncon energia compresa tra formula_84 ed formula_85 diviene uguale\na:\nL'integrale di formula_109 per formula_114 deve essere la densit\u00e0 totale formula_115 di elettroni liberi del metallo:\nImponendo che formula_115 sia indipendente dalla temperatura segue, mediante dei passaggi matematici qua non esplicitati, che:\nQuindi a temperatura ambiente il potenziale chimico si discosta\ndall'energia di Fermi in maniera non significativa per tutti i metalli.\nSpesso per questa ragione\nsi confonde il concetto di potenziale chimico con l'energia di Fermi.\nCalore specifico elettronico.\nL'energia totale del gas di elettroni in funzione della temperatura \u00e8 pari a:\ndove formula_120 \u00e8 il volume del metallo.\nSviluppando in serie di Taylor la distribuzione\ndi Fermi-Dirac attorno all'energia di Fermi, si trova che:\nDove formula_122 \u00e8 l'energia nello stato fondamentale, quindi il calore specifico vale:\nNotiamo come in tale espressione si sia volutamente non esplicitato\nformula_124, in quanto il conto \u00e8 valido non solo\nnel caso del modello degli elettroni liberi: vale qualunque sia la funzione densit\u00e0 degli stati.\nNel caso che il modello dell'elettrone libero sia applicabile\nsostituendo a formula_124\nla sua espressione esplicita, si ricava per una mole:\nTra parentesi \u00e8 stato messo in evidenza il termine che si era\nricavato nella ipotesi che il gas di elettroni fosse classico. Quindi l'effetto della statistica di Fermi-Dirac \u00e8 di diminuire il calore specifico di formula_127, che vuol dire a temperatura ambiente un fattore dell'ordine di 100. Questo spiega\nl'assenza a temperatura ambiente del contributo al calore specifico\ndovuto al gas di elettroni.\nA bassa temperatura il contributo al calore specifico dovuto ai fononi, modello di Debye,\nscende con la temperatura con un andamento del tipo formula_128, per cui al\ndi sotto di certe temperature il contributo del calore specifico\ndovuto agli elettroni di conduzione diventa il termine pi\u00f9 rilevante; il calore\nspecifico totale dei metalli, a temperature pi\u00f9 basse di quella di Debye, ha una espressione del tipo:\ncon formula_130.\nSperimentalmente in tutti\ni metalli il calore specifico\ndovuto agli elettroni segue una legge lineare con la temperatura.\nLa costante moltiplicativa formula_131 \u00e8 in buon accordo con il valore appena dato\nsolo per i metalli alcalini, negli altri metalli si trova una costante moltiplicativa diversa\nda quella prevista dal modello di Sommerfield. La teoria a bande rimuove tale incongruenza dovuta alla semplicit\u00e0 del modello.\nConducibilit\u00e0 elettrica.\nEsaminiamo la conducibilit\u00e0 elettrica usando il modello dell'elettrone libero della meccanica quantistica. A temperatura nulla gli elettroni occupano degli stati all'interno della sfera di Fermi nello spazio formula_132. Essendo la sfera di Fermi centrata attorno a formula_133 per ogni stato con un certo valore formula_134 ne esister\u00e0 un altro formula_135 in\nmaniera tale che la quantit\u00e0 di moto totale del gas di elettroni \u00e8 nulla. \nLa cosa non cambia a formula_136 infatti la distribuzione di Fermi-Dirac rende semplicemente meno netta la occupazione degli stati nella zona vicina alla sfera di Fermi, ma ugualmente vi \u00e8 un'esatta compensazione dei vettori d'onda.\nInfatti la distribuzione degli stati non cambia con la temperatura. \nL'applicazione di un campo elettrico formula_137 cambia l'equazione di Schr\u00f6dinger\ncon l'aggiunta di un termine costante additivo in assenza di\ndissipazione. Ma se, con considerazioni simili a quelle che si vengono fatte nel caso classico, modello di Drude, si tiene conto della interazione con le imperfezioni\nl'effetto medio del campo elettrico \u00e8 solo un aumento alle velocit\u00e0 possedute da ogni elettrone di una velocit\u00e0\ndi drift formula_138. Quindi il vettore d'onda di ogni elettrone\ncambier\u00e0 di:\nQuindi tutti gli elettroni si muovono nei nuovi stati spostati di\nformula_140 dai vecchi. Gli stati occupati stanno ancora in una sfera, ma ora tale sfera \u00e8 centrata attorno a formula_141.\nNotiamo che formula_140 \u00e8 in direzione opposta ad formula_137\na causa della carica negativa degli elettroni. Vediamo come ora non tutti gli elettroni sono in coppie di formula_134\ne formula_135. Alcuni stati su una sfera \nnon sono occupati come prima ed altri sulla direzione opposta, che\nnon erano occupati, sono ora occupati. C'\u00e8 quindi uno sbilanciamento ed il valore medio della quantit\u00e0 di moto totale non \u00e8 pi\u00f9 nullo, quindi si ha una corrente elettrica.\nEssendo formula_146, l'effetto \u00e8 piccolo e quasi tutti gli elettroni sono compensati a coppie. Gli elettroni non compensati sono solo in una piccolissima regione attorno alla superficie di Fermi. Tutti gli altri\nelettroni sono compensati e loro quantit\u00e0 di moto media \u00e8 nulla. Tali elettroni non contribuiscono assolutamente alla corrente elettrica. La corrente elettrica dipende solamente dagli elettroni non compensati vicini alla superficie di Fermi. Quindi sono una piccolissima\nfrazione degli elettroni partecipano alla conduzione. Quindi a differenza dal caso classico dove tutti gli elettroni partecipavano alla conduzione con una velocit\u00e0 media formula_147, nel quadro quantistico solo gli elettroni con\nvelocit\u00e0 circa eguale a quella di Fermi formula_148 partecipano alla conduzione. Quindi il numero di tali elettroni \u00e8 circa:\nquindi la densit\u00e0 di corrente sar\u00e0 circa:\nche \u00e8 lo stesso valore trovato nel caso classico, ma con un numero estremamente ridotto di elettroni di conduzione.\nNel modello quantistico, formula_151 ha le dimensioni di una velocit\u00e0, ma \u00e8 legato allo spostamento della superficie di Fermi, e non\nla media velocit\u00e0 di drift come nel modello di Drude.\nUtilizzando gli stessi ragionamenti del modello di Drude si ricava che:\nora formula_153 \u00e8 il tempo medio tra una collisione e la successiva per gli elettroni vicini la superficie di Fermi.\nLa conducibilit\u00e0 elettrica quindi diventa eguale a:\nQuindi, poich\u00e9 la forma della distribuzione delle velocit\u00e0 degli elettroni non influenza il calcolo della conducibilit\u00e0 in DC ed in AC o nel calcolo del coefficiente di Hall, la trattazione di questi fenomeni non cambia sostanzialmente se si usa la statistica classica o quella di Fermi-Dirac.\nIl cammino libero medio \u00e8:\ne rappresenta la distanza media percorsa dai soli elettroni vicino alla superficie di Fermi. Il modello di Drude considera il cammino libero medio connesso alla distanza tra gli ioni nel materiale, questo implica un moto \ndiffusivo degli elettroni dovuto alla collisione con gli ioni. Nel modello di Sommerfield il cammino libero medio dipende dalla velocit\u00e0 di Fermi e quindi \u00e8 un ordine di grandezza maggiore del caso classico, come si anche viene verificato sperimentalmente. Il cammino libero \u00e8 quindi non il risultato della collisione con gli ioni, ma invece \u00e8 legato alle imperfezioni dei materiali, i difetti e alle fluttuazioni termiche&lt;.\nConducibilit\u00e0 termica.\nCome nel caso del modello di Drude possiamo scrivere che la conducibilit\u00e0 termica \u00e8 data da:\nMa con diverso significato delle diverse grandezze fisiche di seguito elencate:\nformula_157, formula_158, formula_159 quindi:\nQuesta costante detta di Lorentz \u00e8 molto simile al valore sperimentale della maggior parte dei metalli\ned \u00e8 esattamente il valore previsto dalla legge di Wiedemann-Franz. Il valore previsto della costante di Lorentz dal modello di Drude \u00e8 circa due volte pi\u00f9 piccolo.\nEffetto Seebeck.\nLa costante di Seebeck pu\u00f2 riscriversi come:\nsostituendo a formula_159 si ha che:\nSi \u00e8 lasciato in parentesi il termine previsto dal modello di Drude. Quindi la differenza di potenziale prevista e trovata sperimentalmente per effetto del gradiente di temperatura sono di frazioni di microvolt a temperatura ambiente, il valore del modello di Drude \u00e8 visibilmente errato per un paio di ordini di grandezza."}
{"id": "1723713", "revid": "599013", "url": "https://it.wikipedia.org/wiki?curid=1723713", "title": "Alex Nyarko", "text": ""}
{"id": "1723720", "revid": "1649409", "url": "https://it.wikipedia.org/wiki?curid=1723720", "title": "Maureen Forrester", "text": "Biografia.\nNata in una povera famiglia di Montr\u00e9al, a 13 anni dovette abbandonare la scuola per andare a guadagnare qualcosa: lavor\u00f2 come segretaria alla Bell Telephone, e nel frattempo riusc\u00ec a pagarsi lezioni di canto presso Sally Martin, Frank Rowe e il baritono Bernard Diamant.\nIl suo debutto in un recital avvenne alla sezione locale del YWCA (Young Women's Christian Association) nel 1953: il suo accompagnatore era John Newmark, che sarebbe rimasto suo collaboratore per tutta la vita. In concerto si esib\u00ec per la prima volta nella \"Sinfonia n. 9\" di Ludwig van Beethoven con l'orchestra sinfonica di Montr\u00e9al diretta da Otto Klemperer.\nIn seguito, fece lunghe tourn\u00e9e in Canada e in Europa con le Jeunesses Musicales. Si esib\u00ec per la prima volta a New York nella Town Hall nel 1956. Bruno Walter, in cerca della giusta voce di contralto per la \"Sinfonia n. 2\" di Gustav Mahler la invit\u00f2 a cantare per lui: questo fu l'inizio di una grande amicizia e di un proficuo rapporto di collaborazione. Walter era stato allievo di Mahler, e insegn\u00f2 alla Forrester come interpretare i suoi lavori. Maureen Forrester cant\u00f2 anche al concerto di addio di Walter con la New York Philharmonic nel 1957. Le interpretazioni di Mahler resero la Forrester celebre; tra le sue doti vi erano anche una grande energia (arriv\u00f2 a fare 120 esibizioni in un anno), una perfetta pronuncia della lingua tedesca e un grande senso drammatico, che la rese un'apprezzata interprete di Lieder. Si ciment\u00f2 anche nell'opera.\nFu molto attiva nel promuovere i nuovi lavori dei compositori canadesi, che inseriva sempre nei suoi programmi, specialmente quando si esibiva all'estero. Dal 1983 al 1988 ebbe un seggio nel Canada Council for the Arts. Nel 1967 venne nominata \"Companion\" dell'Ordine del Canada; in seguito ricevette anche molti altri titoli onorifici. Fu rettrice (Chancellor) della Wilfrid Laurier University dal 1986 al 1990 ed \u00e8 stata membro della Canadian Music Hall of Fame. Nel 2003 venne nominata ufficiale del National Order of Quebec.\nEra sposata con il direttore d'orchestra Eugene Kash, dal quale ha avuto cinque figli, tra cui gli attori Linda Kash e Daniel Kash.\n\u00c8 morta nel 2010 all'et\u00e0 di 79 anni."}
{"id": "1723722", "revid": "2039709", "url": "https://it.wikipedia.org/wiki?curid=1723722", "title": "Ventotene", "text": "Ventotene (pron. ; \"Vientut\u00e8n\u00eb\" in dialetto locale) \u00e8 un comune italiano di abitanti della provincia di Latina, il comune pi\u00f9 meridionale del Lazio.\nGeografia fisica.\nTerritorio.\nIl territorio comunale si estende sull'isola omonima e sulla vicina isola minore di Santo Stefano, entrambe appartenenti all'arcipelago delle isole Ponziane, nel Mar Tirreno. Con una superficie di 1,54\u00a0km\u00b2 \u00e8 per dimensioni il comune pi\u00f9 piccolo dell'Italia centrale. L'isola \u00e8 caratterizzata da conformazioni tufacee.\nIl centro abitato si \u00e8 sviluppato intorno alla roccia che domina il porto romano al quale \u00e8 unito da una breve e suggestiva rampa realizzata in epoca borbonica. A pochi metri di distanza sorge il porto nuovo, principale punto d'attracco per traghetti e aliscafi. I due porti dividono le due principali cale sabbiose dell'isola: Cala Rossano a nord e Cala Nave a sud. Proseguendo dopo Cala Rossano si trova Punta Eolo, capo settentrionale dell'isola e sede della villa imperiale. A ovest di Punta Eolo si incrocia la cala di Parata Grande, raggiungibile tramite un sentiero e dominata da un promontorio rifugio di numerosi uccelli migratori. Superata Parata Grande, proseguendo verso sud si trova il promontorio del Semaforo, noto cos\u00ec per una postazione antiaerea realizzata in epoca fascista e che oggi ospita il Museo della Migrazione e l'Osservatorio Ornitologico. All'estremo sud si trovano Punta Pascone e Punta degli Ulivi. Risalendo la costa orientale si trova a sud-est Cala Battaglia, un tempo raggiungibile dalla terraferma e ora solo via barca a causa del franamento del sentiero.\nSanto Stefano dista solo 1\u00a0km circa dalla costa sud-orientale di Ventotene.\nClima.\nIl clima dell'isola di Ventotene \u00e8 assai mite, di tipo mediterraneo, caratterizzato da inverni miti e poco piovosi con scarse escursioni termiche giornaliere, e da estati calde e umide sebbene ventilate.\nClassificazione climatica: zona C, 1107 GR/G\nStoria.\nEt\u00e0 antica.\nLe prime tracce della presenza umana sull'isola risalgono al tardo neolitico quando l'isola divent\u00f2 un punto di passaggio e di sosta sulle prime navi che solcavano il Tirreno.\nDenominata dai Greci Pandoteira e successivamente dai Romani Pandataria, Ventotene inizi\u00f2 ad essere abitata solo quando l'imperatore Augusto decise di costruirvi, sopra l'attuale Punta Eolo, una sontuosa villa per le vacanze che comprendeva anche un porto, piscine termali, cisterne per l'acqua piovana, acquedotti, peschiere.\nIn questa villa fu poi spedita in esilio la figlia di Augusto, Giulia rea di aver violato la legge sulla moralizzazione pubblica. In seguito vi saranno confinate altre celebri donne romane: Agrippina Maggiore (spedita qui da Tiberio), Claudia Ottavia (cacciata da Nerone) e Flavia Domitilla, esiliata dallo zio Domiziano per la sua conversione al Cristianesimo. Sull'isola si svilupp\u00f2 anche un piccolo villaggio che ospit\u00f2 anche una comunit\u00e0 cristiana ma agli inizi del VII secolo d.C. Ventotene era definitivamente spopolata.\nInteressante l'evoluzione filologica del nome:\n\"\u2026 l'isola di \"Ventotiene\" (\u2018Ventotene\u2019), chiamata nell\u2019antichit\u00e0 greca e latina \"\u03a0\u03b1\u03bd\u03b4\u03b1\u03c4\u03b1\u03b5\u03c1\u00ed\u03b1\" e \"\u03a0\u03b1\u03bd\u03b4\u03b1\u03c4\u03b5\u03c1\u00ed\u03b1\" (\u2018colei che distribuisce tutto\u2019), forse per la presenza di un tempietto dedicato a una perduta e cos\u00ec chiamata divinit\u00e0 locale, nome che fu poi trasformato in \"Bentitiene\" (\u2018isola dai fondali buoni tenitori\u2019) o \"Bentitieni\" e anche \"Eutitieni\", quest\u2019ultimo in una singolare contaminazione tra greco e italiano\u2026\"\nMedioevo e Rinascimento.\nNel Medioevo ospit\u00f2 una comunit\u00e0 di cistercensi, probabilmente legati all'abbazia di Santa Maria di Ponza. Dal punto di vista ecclesiastico apparteneva alla Diocesi di Ischia gi\u00e0 nella prima met\u00e0 del XIII secolo.\n\u00c8 affidata da Papa Sisto IV ai Carafa, poi ai conti Petrucci e infine nel 1542 alla famiglia Farnese.\nPeriodo borbonico.\nNel 1734 dopo la morte di Elisabetta Farnese passa al figlio Carlo III di Borbone, re di Napoli.\nNel XVIII secolo Ferdinando IV di Borbone avvia un piano di ripopolamento dell'isola di Ventotene: nel luglio del 1768 vengono iniziati i lavori per la costruzione del borgo. Nel 1769 viene costruita la chiesa di Santa Candida che sar\u00e0 poi consacrata nel 1774. L'ingegnere Francesco Carpi progetta la realizzazione delle scenografiche rampe d'accesso che collegano la chiesa al porto e il nuovo forte circondato da un fossato. L'isola viene destinata inizialmente ad ospitare forzati ed ex cortigiane, poi a partire dal 1772 ospiter\u00e0 principalmente coloni provenienti da Napoli e dalla penisola sorrentina.\nIl 13 ottobre 1770, tramite un decreto legge del re di Napoli, la diocesi di Ischia cedette l'isola di Ventotene all'arcidiocesi di Gaeta.\nParallelamente nel 1795 viene completata la costruzione del carcere sull'isola di Santo Stefano dove vengono rinchiusi gli ergastolani e dal 1813 i prigionieri politici.\nMentre nel 1806 il Regno Di Napoli cadeva sotto il governo di Giuseppe Bonaparte, le isole di Ponza e Ventotene restavano sotto controllo borbonico. Solo nel 1808, con l'ascesa al potere di Gioacchino Murat le Isole Ponziane entrarono nel dominio napoleonico. Ci\u00f2 permise nel 1810 l'istituzione del comune di Ventotene. Il comune verr\u00e0 confermato anche da Ferdinando IV, tornato sul trono napoletano, nel 1816.\nDurante gli anni del Risorgimento a Santo Stefano vengono rinchiusi diversi patrioti che si opponevano al dominio borbonico, fra i quali Luigi Settembrini.\nRegno d'Italia e fascismo.\nNel 1861 passa al Regno d'Italia, che mantiene la colonia penale di Santo Stefano destinandola agli ergastolani. Qui sconteranno la loro pena il brigante Carmine Crocco e l'anarchico Gaetano Bresci, l'assassino di re Umberto I di Savoia a Monza nel 1900, morto a Ventotene.\nDopo la guerra italo-turca vi vengono confinati i prigionieri di guerra libici. \nCon il fascismo, a partire dal 1926, Ventotene diventa il confino per molti oppositori del regime. Nel 1934 passa dalla provincia di Napoli alla provincia di Latina. Nel 1940 a Ventotene vivono 900 confinati, sorvegliati da 300 poliziotti. La presenza sull'isola delle pi\u00f9 importanti personalit\u00e0 dell'antifascismo trasforma Ventotene in un vero e proprio laboratorio politico.\nNel 1941 tre confinati (Altiero Spinelli, Ernesto Rossi e Eugenio Colorni) scriveranno il manifesto \"Per un'Europa libera e unita\", poi noto con il nome di \"Manifesto di Ventotene\", che in pieno conflitto mondiale chiedeva l'unione dei paesi europei e che poi ispirer\u00e0 il processo di integrazione europea culminato con la nascita dell'Unione europea nel 1992.\nIl 24 luglio del 1943, durante la seconda guerra mondiale, quattro aerosiluranti Bristol Beaufighter, appartenenti al 47\u00ba Stormo della RAF e decollati dalla base tunisina di Protville, affondarono la nave postale \"Santa Lucia\" al largo di Ventotene: nell'attacco persero la vita da 60 a 100 persone e solo 5 furono i superstiti.\nPochi giorni dopo, il 27 luglio, con la caduta del fascismo, i confinati prendono il controllo dell'isola e istituiscono la \"Repubblica di Ventotene\".\nVerso la fine del 1943 l'isola fungeva da avamposto per 114 uomini dell'esercito tedesco che difendevano una stazione radar di vitale importanza per intercettare eventuali attacchi degli alleati della seconda guerra mondiale. La notte dell\u20198 dicembre 1943 un\u2019imbarcazione \"PT boat\" americana sbarc\u00f2 nel porticciolo romano di Ventotene con 46 uomini del 509\u00ba Battaglione Paracadutisti comandati dal tenente della Marina statunitense (in seguito attore) Douglas Fairbanks Jr., che era anche comandante tattico dei \"Beach Jumpers\", un gruppo che utilizzava qualsiasi tipo di sotterfugio per sconfiggere il nemico. I paracadutisti incontrarono un dissidente politico al confino, grazie al quale riuscirono a persuadere il comandante tedesco alla resa, mentendo sul numero effettivo delle truppe appena sbarcate e su fantomatiche navi che circondavano l\u2019isola. I soldati tedeschi, spaventati, distrussero interamente l\u2019avamposto e le armi in loro possesso, arrendendosi poco prima di accorgersi di essere caduti in una trappola. Ventotene fu cos\u00ec liberata alle 3 di mattina del 9 dicembre 1943 senza necessit\u00e0 di uno scontro armato. La storia \u00e8 raccontata da John Steinbeck nel suo libro \"C'era una volta una guerra\".\nDopo l'occupazione alleata, con la liberazione del 25 aprile 1945, Ventotene torna all'Italia.\nDal secondo dopoguerra.\nNel 1965 viene definitivamente chiuso il carcere di Santo Stefano. Gli anni del dopoguerra sono caratterizzati da una forte emigrazione, mentre la popolazione isolana cala sensibilmente.\nNel 1986 nel piccolo cimitero viene sepolto, su sua espressa volont\u00e0, Altiero Spinelli. A destra, accanto alla lapide di Spinelli, vi \u00e8 quella del federalista Luciano Bolis, morto nel 1993. Sul lato sinistro vi \u00e8 inoltre la lapide di Antonio Saggio, Avvocato Generale alla Corte di Giustizia Europea e Presidente del Tribunale di Prima Istanza alla Corte di Lussemburgo (primo ed unico italiano ad esserlo stato). Nel 1997 viene istituita l'area naturale marina protetta Isole di Ventotene e Santo Stefano.\nNel maggio 2006 il Presidente della Repubblica Giorgio Napolitano compie a Ventotene la sua prima visita istituzionale, in occasione dei 20 anni dalla morte di Altiero Spinelli.\nNell'estate del 2016 l'isola ospita un vertice internazionale fra il presidente del Consiglio Matteo Renzi, la cancelliera tedesca Angela Merkel e il presidente francese Fran\u00e7ois Hollande.\nMonumenti e luoghi d'interesse.\nArchitetture religiose.\nLa chiesa in stile neoclassico fu consacrata alla patrona dell'isola il 22 settembre 1774. Ospita una pittura raffigurante la santa patrona e attribuita a Sebastiano Conca e una serie di statue in legno. Accanto alla chiesa si trova il convento dei Cappuccini che ressero la parrocchia fino agli inizi del XIX secolo e oggi sede della canonica, dei locali parrocchiali e delle suore Adoratrici del Sangue di Cristo. Nel 1768, proveniente dalla Diocesi di Ischia, che ne esercitava la giurisdizione, giunge a Ventotene il primo sacerdote, don Leonardo Castaldi, originario della frazione di Panza.\nArchitetture civili.\nIl Porto romano di Ventotene, rimaneggiato in epoca borbonica, \u00e8 interamente realizzato in tufo. Sotto la roccia che oggi ospita il paese furono scavate delle grotte-magazzino, oggi utilizzate come negozi, e scavando nel tufo fu realizzato anche il cosiddetto Pozzillo, una piccola caletta dove oggi sostano le barche dei pescatori. Lo scoglio del Faro, con la relativa spiaggia rocciosa, separa il Porto da Cala Nave.\nArchitetture militari.\nIl Castello sorge sulla piazza principale e aveva inizialmente funzione di caserma militare, concepita anche per resistere agli assalti dei pirati che nel Settecento ancora infestavano le coste italiane. Circondata da un fossato fu poi carcere e ampliata in epoca fascista. Oggi ospita gli uffici del Comune e il Museo Archeologico.\nAltro.\nIl borgo borbonico fu realizzato alla fine del XVIII secolo per ospitare i coloni. Sorge sulla roccia tufacea che domina il porto romano ed \u00e8 collegato a quest'ultimo tramite due vie scenografiche: la strada che sale al Castello, di forma circolare e concentrica e la strada che sale alla chiesa, formata da una breve serie di rampe ben visibili anche dal mare. Il borgo sorge su tre livelli ciascuno caratterizzato da stretti vicoli, case a uno o due piani e rampe di scale che uniscono i tre livelli. Ha due piazze: Piazza Castello e Piazza De Gasperi, dove si affaccia la chiesa principale. Al centro di piazza Castello \u00e8 situato il monumento ai caduti della prima guerra mondiale, eretto dall'ingegnere Luigi Jacono, realizzato con una colonna in marmo lunense ricavata dal peristilio di Villa Giulia.\nSiti archeologici.\nLa Villa Imperiale sorge su Punta Eolo, estremit\u00e0 settentrionale di Ventotene. Gli scavi archeologici hanno permesso di rintracciare la residenza vera e propria, le zone riservate alla servit\u00f9, la cucina, il sistema di raccolta e distribuzione dell'acqua, piscine, ninfei fino alla discesa a mare realizzata scavando nella roccia.\nPriva d'acqua, i romani realizzarono un complesso sistema di raccolta dell'acqua piovana che veniva poi filtrata. Resti di alcune cisterne sono sopravvissuti nell'isola: la \"cisterna dei carcerati\" lungo la strada degli Ulivi, un serbatoio profondo 10 m e poi usato anche come luogo di reclusione. Un'altra cisterna si trova nella localit\u00e0 oggi nota come \"villa Stefania\".\nLa peschiera consiste in una serie di vasche artificiali d'epoca romana scavate sotto la scogliera del Faro. \nEretto nel XVIII secolo sulla base delle teorie di Jeremy Bentham, fu costruito a forma di ferro da cavallo in maniera tale che i carcerati fossero e si sentissero sempre osservati dai loro carcerieri. Ha ospitato reclusi celebri: patrioti risorgimentali, perseguitati politici del fascismo e l'anarchico Gaetano Bresci che qui mor\u00ec in circostanze mai chiarite nel 1902.\nSociet\u00e0.\nEtnie e minoranze straniere.\nSecondo i dati ISTAT al 31 dicembre 2015 i cittadini stranieri residenti erano 91 persone, pari al 12,31% della popolazione.\nLe nazionalit\u00e0 maggiormente rappresentate in base alla loro percentuale sul totale della popolazione residente erano:\nTradizioni e folclore.\nSanta Candida, patrona dell'Isola di Ventotene, \u00e8 festeggiata il 20 settembre, l'ultimo di 10 giorni di manifestazioni fra il sacro ed il profano. Secondo la tradizione, Santa Candida fu uccisa dai Romani e il suo corpo gettato in mare venne ritrovato sulla costa di Ventotene.\nIl \"Comitato di Santa Candida\" si occupa della raccolta dei fondi e dell'organizzazione degli eventi che si concludono con i tradizionali spettacoli in piazza, i giochi del 19 settembre e la gara di mongolfiere di carta, in cui varie \"scuole\" si confrontano sulle dimensioni (10\u00a0m. altezza max), sulla forma, sulle decorazioni e sulla tecnica di lancio dei palloni, con uno spettacolo di fuochi d'artificio a mare. La Banda, nell'ultimo giorno di festeggiamenti, alle 7 del mattino fa il giro dell'isola, visitando i giardini in cui le signore hanno preparato abbondanti colazioni. Alle 17.30, poi, c'\u00e8 la suggestiva processione della Barca di Santa Candida in cui si narra fu ritrovato il corpo della Santa sulle rive del Pozzillo.\nEconomia.\nDi seguito la tabella storica elaborata dall'Istat a tema Unit\u00e0 locali, intesa come numero di imprese attive, ed addetti, intesi come numero addetti delle unit\u00e0 locali delle imprese attive (valori medi annui).\nNel 2015 le 85 imprese operanti nel territorio comunale, che rappresentavano lo 0,22% del totale provinciale (39.304 imprese attive), hanno occupato 201 addetti, lo 0,16% del dato provinciale (122.198 addetti); in media, ogni impresa nel 2015 ha occupato due persone (2,26).\nInfrastrutture e trasporti.\nPorti.\nL'isola \u00e8 dotata di due porti, uno di origine romana (dove si trova un vicino murenaio), successivamente ammodernato durante il periodo borbonico, e un altro moderno con un'ampia darsena situato nella zona detta \"Cala Rossano\".\nMentre il Porto Romano \u00e8 dedicato prevalentemente a piccoli pescherecci e imbarcazioni private di dimensioni medio-piccole, il Porto Nuovo pu\u00f2 ospitare imbarcazioni anche molto grandi ed \u00e8 l'approdo dei traghetti, degli aliscafi e di altre imbarcazioni di trasporto commerciale e passeggeri dalla terraferma.\nEliporti.\nTra le peculiarit\u00e0 dell'isola, la recente realizzazione dell'eliporto che consente agli elicotteri di soccorso (118, protezione civile, forze dell'ordine) di intervenire, evitando alla popolazione i disagi dell'insularit\u00e0 e realizzando la continuit\u00e0 territoriale a fini di sicurezza e tutela della salute. Anche il turismo \u00e8 avvantaggiato dalle potenzialit\u00e0 commerciali di questa infrastruttura che ne amplia l'offerta in direzione di un'utenza pi\u00f9 esigente distribuita non solo nel periodo estivo.\nAmministrazione.\nNel 1934 passa dalla provincia di Napoli alla nuova provincia di Littoria, costituita dal governo fascista dell'epoca; torna a quella di Napoli l'anno dopo, passando definitivamente a quella di Littoria (poi Latina) nel 1937.\nGemellaggi.\n,dal 2014"}
{"id": "1723728", "revid": "599013", "url": "https://it.wikipedia.org/wiki?curid=1723728", "title": "Enrique Martegani", "text": "Carriera.\nHa giocato nella massima serie italiana con , e . Del Palermo era un giocatore importante. Proprietario del suo cartellino rimase Raimondo Lanza di Trabia, anche dopo che quest'ultimo non fu pi\u00f9 il Presidente dei rosanero, e il principe, alla sua morte, lasci\u00f2 il giocatore in eredit\u00e0 alla moglie Olga Villi. Con la maglia rosanero ha segnato 21 goal. 3 in Serie B e 18 in Serie A."}
{"id": "1723730", "revid": "712828", "url": "https://it.wikipedia.org/wiki?curid=1723730", "title": "Popolazione celeste", "text": ""}
{"id": "1723734", "revid": "712828", "url": "https://it.wikipedia.org/wiki?curid=1723734", "title": "Gan Fall", "text": ""}
{"id": "1723740", "revid": "1347902", "url": "https://it.wikipedia.org/wiki?curid=1723740", "title": "Nuova democrazia (maoismo)", "text": "La nuova democrazia (cinese semplificato: \u65b0\u6c11\u4e3b\u4e3b\u4e49) \u00e8 un concetto proprio del maoismo che si evidenzia nell'idea di Mao Zedong dell'attivit\u00e0 e degli scopi \"blocco delle quattro classi\". La prima (e unica) attuazione della nuova democrazia fu nella Cina post-rivoluzionaria; attualmente, alcuni partiti ed eserciti comunisti, come il Partito Comunista delle Filippine, stanno conducendo una guerra popolare che ha come obiettivo l'instaurazione di un sistema a nuova democrazia. \nMao Zedong indic\u00f2 questa via come la preferibile per i paesi in stato coloniale o semi-coloniale per vari motivi, ad esempio considerando che l'Unione Sovietica era un paese molto diverso dalla Cina per il fatto che la Russia era stata, prima della rivoluzione, un impero guerrafondaio che aggrediva altri stati per espandersi, mentre la Cina era un paese che subiva (e aveva in passato subito) la colonizzazione da parte di altri paesi (e in quel momento era parzialmente occupata militarmente dal Giappone). La nuova democrazia si realizza in due fasi: la \"nuova democrazia\" e poi il socialismo.\nLa teoria maoista.\nLa rivoluzione di nuova democrazia.\nLa rivoluzione di nuova democrazia pu\u00f2 realizzarsi nelle condizioni in cui il \"blocco delle quattro classi\" (cio\u00e8 la classe operaia, i contadini, la piccola borghesia e gli strati progressisti e nazionalisti della borghesia) riescono ad unirsi contro il comune nemico, l'imperialismo o il colonialismo. La rivoluzione di nuova democrazia, infatti, \u00e8 realizzabile appieno quando forze esterne (come l'imperialismo) portano le quattro classi ad una politica di fronte unito. In assenza di queste forze esterne, l'alleanza sarebbe pi\u00f9 complicata, in quanto le rivendicazioni di proletariato, contadini e piccola borghesia sarebbero avversi a quelli della borghesia al potere. La condizione di alleanza pu\u00f2 invece tornare a verificarsi quando, anzich\u00e9 od oltre l'imperialismo, le quattro classi si trovano a combattere contro il feudalesimo. \u00c8 chiaro per\u00f2 come, nei paesi a capitalismo avanzato, la rivoluzione di nuova democrazia sia pressoch\u00e9 impossibile.\nDurante la rivoluzione, il Partito Comunista Cinese condusse la rivoluzione di nuova democrazia facendo largo uso del blocco delle quattro classi. Questo \u00e8 simboleggiato tutt'oggi nella odierna bandiera cinese: le stelle minori sono il proletariato, i contadini, la piccola borghesia e la borghesia progressista, unite sotto la stella maggiore, il PCC.\nIl regime di nuova democrazia.\nUna volta che la rivoluzione ha trionfato, viene a insediarsi il regime di nuova democrazia, retto nientemeno che dal blocco delle quattro classi. Questo regime vuole oltrepassare lo stadio della democrazia borghese - che per Marx era necessario prima di passare al socialismo -, poich\u00e9, secondo Mao, in regime di nuova democrazia avveniva la lotta ideologica contro la borghesia e, una volta che tale lotta viene vinta dagli operai e dai contadini, lo Stato pu\u00f2 dirsi in fase di costruzione del socialismo. Mao spiega la questione in questi termini:\nUna volta che contadini e operai hanno vinto questa lotta, si passa dal regime di nuova democrazia al socialismo vero e proprio in fase di edificazione. Secondo il maoismo, quindi, nelle condizioni in cui tale regime pu\u00f2 venire a crearsi, esistono tre fasi per l'adempimento degli obiettivi marxisti: la nuova democrazia, la dittatura del proletariato (socialismo) e, infine, il comunismo."}
{"id": "1723743", "revid": "123541950", "url": "https://it.wikipedia.org/wiki?curid=1723743", "title": "Family Affair (Mary J. Blige)", "text": "Family Affair \u00e8 il primo singolo tratto dal quinto album della cantante statunitense Mary J. Blige, No More Drama. Prodotto da Dr. Dre e scritto dalla cantante con Bruce Miller, Camara Kambon, Mike Elizondo e lo stesso Dre, il singolo \u00e8 stato pubblicato alla fine dell'estate del 2001, ed \u00e8 il primo della cantante ad essere arrivato al numero 1 della Billboard Hot 100, cos\u00ec come in Francia, oltre ad aver avuto successo in tutto il mondo. Il brano ha ricevuto una nomination ai Grammy Awards e una agli MTV Video Music Awards.\nComposizione e testo.\nIl beat del brano \u00e8 stato composto durante una jam session tra Dr. Dre, Mike Elizondo e Mel-Man; successivamente Blige ha sentito la composizione, e ha contribuito sia alla melodia che al testo insieme al fratello Bruce Miller. Dre ha prodotto e curato la voce di Blige, ma a distanza, visto che in quel periodo era molto impegnato nelle riprese del film \"Training Day\". \"Family Affair\" \u00e8 il primo singolo della cantante prodotto da Dr. Dre, e rappresenta un decisivo punto di rottura rispetto ai singoli che l'hanno preceduto: si tratta di una canzone dal ritmo molto forte e veloce, basata su una melodia costante che batte all'infinito, mentre gli ultimi singoli di Blige erano tratti dal quarto album \"Mary\", un disco decisamente soul e piuttosto soffuso, e prima ancora dal terzo album \"Share My World\", che pur contenendo tracce ballabili non si affidava a ritmi da club. Il testo ha contribuito alla diffusione di alcuni termini presso la societ\u00e0 USA, come \"hateration\", \"dancery\", e \"hollerating\", e alla popolarit\u00e0 del termine \"crunk\". Riguardo quest'ultima parola sono nate molte incomprensioni intorno alla canzone: infatti \"crunk\" significa ubriaco, e la canzone inneggia durante il ritornello \"let's get it crunk\". L'opinione pubblica vi ha letto un invito ad ubriacarsi nei club e fare baldoria (considerando anche i vizi passati della Blige), ma la cantante si \u00e8 subito difesa puntualizzando che in questo caso \"crunk\" significa divertimento e \"casino\", ma senza ubriacarsi. La canzone \u00e8 un vero e proprio inno da discoteca, con il ritornello che incita gli ascoltatori a divertirsi e a ballare. Durante le strofe Mary invita a liberarsi di ogni preoccupazione e di lasciarla fuori dalla pista da ballo, dove invece ci si deve scatenare, sciogliersi e lasciar andare il corpo; la cantante d\u00e0 inoltre consigli su come muoversi grazie un grande pezzo da discoteca come questo.\nMa oltre all'invito al divertimento sano la canzone lancia anche un altro tipo di messaggio. Gi\u00e0 nel ritornello infatti la cantante spiega che non c'\u00e8 nessun bisogno di odiarsi, e che in questa serata si sta celebrando il motto \"No More Drama in our life\" (mai pi\u00f9 drammi nella nostra vita); il ponte della canzone dichiara di non volere persone malvagie ma di spingere ad amarsi il pi\u00f9 possibile; la cantante spiega di volersi solo divertire e che se qualcuno prova dell'odio, non \u00e8 un suo problema; Mary consiglia di lavorare duro per guadagnare il pane e di divertirsi stanotte senza litigare. Infine, si scaglia contro il razzismo cantando che questo pezzo fa ballare tutti, e non importa se si \u00e8 bianchi o neri, ma bisogna darci dentro perch\u00e9 Mary \u00e8 tornata ed \u00e8 nel club stanotte.\nVideo.\nIl video della canzone \u00e8 stato diretto da Dave Meyers ed \u00e8 ambientato principalmente in una discoteca. Il videoclip inizia con Mary e varie persone all'entrata di un locale notturno che porta un'insegna luminosa raffigurante la firma della cantante, e tra queste c'\u00e8 anche LaTonya Blige-Dacosta, sorella dell'artista. I clienti lasciano le chiavi delle proprio auto in un vassoio ed entrano nel club. La prima scena mostra una coreografia, diretta da Fatima Robinson, eseguita dalla cantante insieme a una schiera di ballerini di entrambi i sessi in abiti succinti e hip-hop. Successivamente la cantante si muove tra varie stanza del locale, dove i ragazzi sono sui divani ad amoreggiare o si ammiccano a distanza; anche l'artista riceve delle avances, ma sembra non volerne sapere; durante il video la troviamo anche in una sorta di priv\u00e8 insieme ai suoi amici, davanti a un enorme vassoio di crostacei e a bottiglie di champagne. Dal ponte in poi la cantante \u00e8 in piedi sul bancone del bar, mentre sotto di lei la folla balla senza sosta.\nIl \"look\" della cantante \u00e8 molto cambiato rispetto al passato, presentandosi curato, sexy e aggressivo. Durante la sequenza coreografica l'artista ha un caschetto stilizzato di capelli neri e bianchi e indossa un succinto completo di pelle nero, stivali e calze a rete; il trucco mette in risalto le labbra con un rossetto rosso fuoco. Nella scena successiva ha dei capelli rosso accesi, lisci e scalati in maniera asimmetrica, con un trucco che mette in evidenzia gli occhi, grazie a un ombretto blu molto forte e all'eye liner, e indossa un completo di jeans molto corto con stivali di pelle neri ancora pi\u00f9 lunghi dei precedenti. Nella scena sul bancone la cantante indossa jeans attillati, camicia arancione, e ha dei capelli rossi lunghi e stirati. In un'altra sequenza girata su uno sfondo verde, l'artista indossa un top scollato arancio e dei pantaloni bianchi, oltre a una tuba nera e a cerchi agli orecchi. Nel club \u00e8 presente anche il produttore Dr. Dre con una maglia dei Lakers, che invita i clienti ad entrare.\nRiconoscimenti.\nLa canzone ha ricevuto una nomination ai Grammy del 2002 come Best Female R&amp;B Vocal Performance (la terza della sua carriera), ma ha perso contro Fallin' di Alicia Keys, che nello stesso anno \u00e8 riuscita a batterla anche nella categoria Best R&amp;B Album. Il video della canzone \u00e8 stato nominato agli MTV Video Music Awards del 2002 come Best Choreography ma non ha vinto; nello stesso anno per\u00f2 la cantante si \u00e8 portata a casa un premio nella categoria Best R&amp;B Video grazie al video di No More Drama.\nLa canzone \u00e8 stata inserita dalla rivista \"Rolling Stone\" nella classifica delle 100 migliori canzoni della decade 2000-2009 alla posizione numero 95, definendola \"una perfetta canzone da ballare riguardo alla beatitudine spirituale delle perfette canzoni da ballare\".\nIl canale musicale VH1 ha posizionato il brano al numero 57 nella lista delle 100 migliori canzoni degli anni duemila.\nLa rivista \"Billboard\" ha inserito la canzone tra le 100 di maggior successo della decade 2000-2009 alla dodicesima posizione. Il brano \u00e8 presente anche nella lista delle 100 canzoni R&amp;B/Hip-Hop di maggior successo degli anni 2000, dove Mary J. Blige regna alla prima posizione con \"Be Without You\".\nRicezione.\nIl singolo \u00e8 stato accolto positivamente dalla critica: il Rolling Stone non solo l'ha definito come una delle canzoni migliori dell'album, ma anche come la migliore traccia dance nella carriera dell'artista. Il brano \u00e8 il primo di Mary J. Blige ad essere arrivato al numero 1 della Hot 100 in Usa, dove \u00e8 rimasto sul podio per sei settimane di seguito, dal 3 novembre 2001 all'8 dicembre. Nella classifica R&amp;B \u00e8 arrivato al numero 1 contemporaneamente alla Hot 100, ma vi \u00e8 rimasto solo per 2 settimane. Il singolo \u00e8 arrivato in cima anche a tutte le altre principali classifiche di Billboard, rivelandosi uno dei maggiori successi della cantante. Nel Regno Unito \u00e8 stato il secondo singolo della cantante ad entrare in top10, arrivando al numero 8, a distanza di quattro anni da \"Everything\" (numero 6). Anche in Australia il singolo \u00e8 arrivato alla posizione numero 8, passando 20 settimane in classifica, ma in questo caso si tratta del primo singolo della Blige ad entrare in top10. In Nuova Zelanda resta il singolo di maggior successo della cantante: entrato in classifica il 25 novembre 2001 al numero 43, ha raggiunto la sua posizione pi\u00f9 alta, la numero 2, il 3 febbraio 2002, passando 20 settimane in classifica.\nIn Francia il successo del singolo \u00e8 stato enorme: pur essendo il primo singolo della cantante ad entrare in classifica, il brano \u00e8 arrivato alla prima posizione il 6 ottobre 2001, durante la sua settima settimana di presenza in classifica, e ha speso 31 settimane in classifica, di cui 22 nella top20. Nei Paesi Bassi \u00e8 stato il primo singolo ad entrare in top10, ed \u00e8 arrivato fino al numero 3, con 23 settimane passate in classifica. Nel Belgio francese \u00e8 il singolo di pi\u00f9 grande successo dell'artista, essendo arrivato al numero 2, mentre nel Belgio olandofono \u00e8 arrivato al numero 5.\nIn Svizzera \u00e8 stato il primo singolo della cantante ad entrare in top10, ed \u00e8 arrivato alla posizione numero 4, dove \u00e8 rimasto per 6 settimane non consecutive. In Austria \u00e8 arrivato al numero 20, diventando il suo primo singolo in top20 nelle classifiche austriache. In Italia \u00e8 il primo singolo della cantante ad essere mai entrato in classifica, ed \u00e8 arrivato al numero 18. Nella penisola scandinava il singolo ha avuto molto successo. In Svezia \u00e8 stato il secondo singolo dell'artista ad entrare in top10, ma il primo come solista (il precedente era stato il duetto con Wyclef Jean 911, numero 1 nel 2000); stessa situazione in Norvegia, dove il pezzo \u00e8 arrivato al numero 8. In Danimarca invece \u00e8 riuscito a superare il successo di \"911\" arrivando al numero 4 e passando 19 settimane in top20, contro le 9 del singolo precedente e la sua nona posizione.\nIl successo ottenuto dal singolo ha spinto le vendite di \"No More Drama\" ed ha accresciuto enormemente la popolarit\u00e0 della cantante in molti paesi, dove questo \u00e8 diventato uno dei suoi pezzi pi\u00f9 celebri.\nTracce.\nCD 01\nCD 02"}
{"id": "1723744", "revid": "1310927", "url": "https://it.wikipedia.org/wiki?curid=1723744", "title": "Miguel \u00c1ngel Alonso", "text": "\u00c8 il padre di Mikel e Xabi Alonso, ex calciatori professionisti.\nCarriera.\nClub.\nCentrocampista difensivo, debutt\u00f2 in Primera divisi\u00f3n con la Real Sociedad il 18 settembre 1977. Nonostante il debutto a 24 anni, Alonso si afferm\u00f2 subito come titolare inamovibile vincendo con la squadra basca due campionati (1981, 1982). Insieme a Luis Arconada, Jes\u00fas Mar\u00eda Zamora, Roberto L\u00f3pez Ufarte e Jes\u00fas Mar\u00eda Satr\u00fastegui form\u00f2 una delle migliori formazioni della storia della Real.\nDurante la rassegna mondiale, Alonso fu acquistato per 70 milioni di Pesetas dal . Con i blaugrana gioc\u00f2 tre stagioni vincendo una Coppa del Re e una Supercoppa di Spagna nel 1983 e un campionato nel 1985. Nei primi due anni il centrocampista gioc\u00f2 da titolare, ma con l'arrivo di Terry Venables sulla panchina catalana Alonso gioc\u00f2 pochissimo (solo due presenze nella sua ultima stagione al Barcellona).\nNel 1986 pass\u00f2 al Sabadell, squadra con cui concluse la carriera nel 1988.\nIn tutto, Alonso conta in Primera divisi\u00f3n 241 presenze impreziosite da 41 reti.\nNazionale.\nCon la il calciatore gioc\u00f2 dal 1980 al 1982 20 partite, andando a segno in un'occasione.\nDebutt\u00f2 il 24 settembre 1980 contro l' e partecip\u00f2, giocando da titolare, al .\nAllenatore.\nAppese le scarpette al chiodo, Alonso inizi\u00f2 la carriera di allenatore con le giovanili del Tolosa CF. Dal 1989 al 1992 allen\u00f2 il San Sebasti\u00e1n CF e dal 1993 al 1995 l'SD Beasain.\nNel 1995 fu preso dal Eibar, quindi nel 1998 ricevette la chiamata dell'H\u00e9rcules.\nNel 2000 subentr\u00f2 a Javier Clemente nella panchina della Real Sociedad alla settima giornata del campionato 2000-2001. Nelle dieci partite in cui sedette nella panchina basca, Alonso vinse solo una partita, pareggiandone due e perdendo le altre sette."}
{"id": "1723747", "revid": "547034", "url": "https://it.wikipedia.org/wiki?curid=1723747", "title": "Scossalina", "text": "In edilizia la scossalina \u00e8 una lastra di lamiera, spesso zincata, che sporge dalla parete di un edificio per impedire le infiltrazioni di acqua piovana. Pi\u00f9 genericamente la parola pu\u00f2 indicare una lastra di metallo (anche rame o piombo) o anche un laterizio che serve a proteggere la parte superiore di una muratura per evitare le infiltrazioni."}
{"id": "1723748", "revid": "30610", "url": "https://it.wikipedia.org/wiki?curid=1723748", "title": "Scorsalina", "text": ""}
{"id": "1723749", "revid": "69275", "url": "https://it.wikipedia.org/wiki?curid=1723749", "title": "Periko Alonso", "text": ""}
{"id": "1723754", "revid": "237256", "url": "https://it.wikipedia.org/wiki?curid=1723754", "title": "Ilya Ilf", "text": ""}
{"id": "1723756", "revid": "767487", "url": "https://it.wikipedia.org/wiki?curid=1723756", "title": "Alla ricerca della Valle Incantata 6 - Il segreto di Saurus Rock", "text": "Alla ricerca della Valle Incantata 6 - Il segreto di Saurus Rock (\"The Land Before Time VI: The Secret of Saurus Rock\") \u00e8 il sesto film della serie \"Alla ricerca della Valle Incantata\".\nTrama.\nUna sera il nonno di Piedino racconta al nipote ed ai suoi amici la storia dell'origine della vita sulla Terra e di come si siano generate le varie razze di dinosauri. Racconta inoltre che alcuni branchi di dinosauri arrivarono nella Valle dove trascorsero una vita felice fino all'arrivo di un ferocissimo denti aguzzi, il quale fu per\u00f2 fermato dal leggendario \"Sauro Solitario\" (un Diplodocus) che pur riportando una cicatrice sul volto riusc\u00ec a sconfiggerlo, dopodich\u00e9 se ne and\u00f2. Qualche tempo dopo un terremoto origin\u00f2 una grandissima formazione rocciosa a forma di collolungo, che fu chiamata Saurus Rock. Tale formazione rocciosa si trova ancora a guardia della valle incantata ed osservandola con molta attenzione sembra rappresentare una collana di denti che si pensa siano del dentiaguzzi sconfitto. Inoltre il nonno racconta che se dovesse accadere qualcosa a Saurus Rock una grandissima sventura colpirebbe la valle incantata.\nIl giorno dopo, mentre i ragazzi giocano al \"Sauro Solitario\", Piedino, volendo salire su un tronco marcio, cade, ma viene salvato da un collo lungo chiamato Doc, che somiglia al Sauro della leggenda. Dopo che il misterioso Doc viene accolto nella comunit\u00e0, Piedino decide di seguirlo e di ringraziarlo per averlo salvato proponendogli dei luoghi dove mangiare, anche se sembra che Doc li conosca gi\u00e0. Piedino nota una cicatrice in prossimit\u00e0 dell'occhio di Doc (come quella del Sauro Solitario) e per lui questa \u00e8 una conferma sull'identit\u00e0 del misterioso collolungo. Dopo che Doc gli dice di tornare a giocare con i suoi amici, Piedino decide di avvisarli, ma Tricky \u00e8 scettica al riguardo.\nIn seguito a ci\u00f2, le nipotine di Tricky, Dinah e Dana, decidono di andare a visitare la misteriosa Saurus Rock, coinvolgendo anche Piedino e gli altri. Dopo aver superato una serie di ostacoli e dopo essere riusciti a scappare da un dentiaguzzi Allosaurus, Piedino e i suoi amici raggiungono Saurus Rock. Dinah e Dana, una volta raggiunta la cima, cominciano a rotolarsi gi\u00f9 scontrandosi per\u00f2 con Tricky che, aggrappatosi sulla collana di denti di dentiaguzzi, la fa crollare. Nel frattempo il dentiaguzzi li raggiunge di nuovo ma anche questa volta Piedino e gli altri riescono a scappare, mentre il dentiaguzzi precipiter\u00e0 in fondo a un burrone.\nI ragazzi tornano alla Valle e quando il padre di Tricky scopre che le gemelle erano scappate perde fiducia in lei; di notte Piedino fa un brutto sogno in cui Saurus Rock crollava e ricorda prima le parole del nonno e poi quelle dei suoi amici (\"Come aveva previsto tuo nonno, la sventura colpisce noi, poi tutta la valle incantata cade in disgrazia e per gli altri sar\u00e0 una catastrofe\"). Il giorno dopo infatti Tricky \u00e8 costretta ad essere badata dalle gemelle mentre Ducky e Spike cadono in un buco pieno di pungiglioni, Petrie viene inseguito da uno sciame di api e una pozza d'acqua viene prosciugata.\nPiedino decide allora di chiedere consiglio a Doc, il quale gli rammenta che la sfortuna pu\u00f2 essere invertita o che si pu\u00f2 andare da un'altra parte. Pi\u00f9 tardi un tornado raggiunge la valle e distrugge tutto; Tricky salva le gemelle e Doc salva Piedino. Purtroppo il padre di Tricky e tutti gli altri dinosauri della valle credono che la causa di tutto ci\u00f2 sia Doc. Dopo aver capito che la colpa \u00e8 loro, Tricky decide insieme agli altri suoi amici di rimediare; Piedino nel frattempo raggiunge il baratro in cui \u00e8 finito il dentiaguzzi per prendergli un dente. Quando Tricky e gli altri lo scoprono decidono di avvertire il Nonno di Piedino. Una volta raggiunto il fondo del burrone Piedino scopre per\u00f2 che il dentiaguzzi non \u00e8 morto e cos\u00ec \u00e8 costretto a scappare da esso e da un altro dentiaguzzi simile a quello sconfitto da Doc.\nL'arrivo del Nonno di Piedino e di Doc risolve la situazione; Doc decide cos\u00ec di partire mentre Piedino e gli altri tornano alla valle. La notte seguente i ragazzi raccontano una variante della storia con il Nonno di Piedino come eroe.\nHome Video.\nIn Italia, il film \u00e8 stato distribuito in VHS dalla CIC Video a novembre 1998."}
{"id": "1723759", "revid": "767487", "url": "https://it.wikipedia.org/wiki?curid=1723759", "title": "Alla ricerca della Valle Incantata 7 - La pietra di fuoco freddo", "text": "Alla ricerca della Valle Incantata - La pietra di fuoco freddo (\"The Land Before Time VII: The Stone of Cold Fire\") \u00e8 il settimo film della serie \"Alla ricerca della Valle Incantata\".\nTrama.\nPiedino \u00e8 l'unico testimone della caduta di un meteorite dall'aspetto piuttosto insolito, che \u00e8 atterrato da qualche parte nelle Montagne Fumanti. Quando racconta quello che ha visto nessuno gli crede, ma due misteriosi dinosauri insistono che il giovane dinosauro sta dicendo la verit\u00e0.\nIn mezzo alla folla che assiste al discorso di Piedino e dei due sconosciuti c'\u00e8 anche Pterano, un ambiguo e disonesto zio materno di Petrie che mira a raggiungere una particolare roccia chiamata \"Pietra di Fuoco Freddo\" per impossessarsi dei poteri che potrebbe contenere. Questo zio di Petrie riesce a convincere il nipote a ottenere informazioni dettagliate su dove \u00e8 precipitata la meteora.\nUna notte Ducky viene a conoscenza dei piani di Pterano e due suoi complici, il cearadattilo Sierra e il ranforinco Rinkus, e quindi viene rapita dai tre pterosauri. Poich\u00e9 gli adulti sembrano duri a decidersi, Piedino, Tricky, Petrie e Spike decidono di partire per salvare Ducky da soli. Intanto, Pterano, Rinkus e Sierra arrivano in una zona con delle rapide e durante un battibecco Ducky, scappando, cade in una caverna sotterranea.\nDopo un po' di tempo, lei viene finalmente ritrovata da Piedino, Tricky, Spike e Petrie, per\u00f2 viene nuovamente rapita dai suoi tre rapitori, e sferrando un morso a Sierra, cade nel fiume e viene aiutata anche questa volta dai suoi quattro amici. Pi\u00f9 tardi, scoppia un temporale e Piedino, Tricky, Ducky, Petrie e Spike si riparano alle pendici del Picco Tricorno, scoprendo che i due dinosauri misteriosi vogliono dar loro una mano.\nSpinti da un geyser, i cinque dinosaurini arrivano sulla cima del vulcano, dove \u00e8 piombata la Pietra di Fuoco Freddo. Ma arrivano Sierra, Rinkus e Pterano che poi cerca di trarre i poteri del capobranco dalla meteorite, ma non riesce. Infuriati, Rinkus e Sierra, cercando di avere i fantomatici poteri dalla Pietra di Fuoco Freddo con sassate, provocano la minaccia del vulcano di saltare in aria e Pterano salva Ducky da una caduta nel vuoto. Al momento dell'eruzione, la madre di Petrie e un grosso Quetzalcoatlus volano con Pterano e la nostra eroica banda a bordo. Mentre tutti se ne vanno, Sierra e Rinkus, continuando con le sassate sulla Pietra di Fuoco Freddo, vengono sbalzati in aria e folgorati dalla sua esplosione.\nAl ritorno, nonostante l'atto coraggioso, Pterano viene esiliato dalla Valle Incantata, ma solo per cinque periodi freddi, nel Misterioso Aldil\u00e0 e Piedino riesce finalmente a capire che la Pietra di Fuoco Freddo non era altro che un normale asteroide. Calata la notte, i due misteriosi dinosauri gli dicono che il mondo ha sempre nuove meraviglie e misteri, dopodich\u00e9 si trasformano in stelle."}
{"id": "1723760", "revid": "767487", "url": "https://it.wikipedia.org/wiki?curid=1723760", "title": "Ragazza che dorme", "text": "Ragazza che dorme \u00e8 un film del 1941 diretto da Andrea Forzano\nTrama.\nIn un paese, gira la voce che un tesoro sia nascosto nei dintorni. Per finanziare le ricerche, un fattore vende una Madonna del trecento lasciando il quadro ad un maestro restauratore.\nLa figlia del fattore che sentiva per l'immagine sacra una particolare venerazione si reca nella bottega del restauratore, per rivedere il dipinto della Madonna e si addormenta davanti al quadro.\nDurante il sonno della ragazza, il restauratore si mette a dipingere il suo ritratto, che intitoler\u00e0 \"Ragazza che dorme\".\nAlla fine ragazza e pittore si sposeranno e potranno tenere il quadro con s\u00e9.\nNote.\nIl film fu girato nei stabilimenti Pisorno a Tirrenia, nel 1941 e presentato nello stesso anno alla Mostra del Cinema di Venezia.\nManifesti e locandine.\nI manifesti del film per l'Italia, furono affidati al pittore cartellonista Sergio Gargiulo."}
{"id": "1723761", "revid": "959853", "url": "https://it.wikipedia.org/wiki?curid=1723761", "title": "B\u00fccker B\u00fc 182", "text": "Il B\u00fccker B\u00fc 182 \"Kornett\" (\"ufficiale di cavalleria\" in lingua tedesca) era un monomotore da addestramento avanzato monoposto ad ala bassa a sbalzo sviluppato dall'azienda tedesca B\u00fccker Flugzeugbau nei primi anni quaranta e destinato alle scuole di volo della Luftwaffe.\nStoria del progetto.\nIl B\u00fc 182 era stato progettato per fornire un velivolo ancora pi\u00f9 prestante e moderno dei precedenti B\u00fc 131 e 133, tanto da conservare e migliorare anche le loro caratteristiche acrobatiche, conservando nel contempo un basso costo di gestione. Doveva costituire un ulteriore sviluppo per avvicinare le prestazioni dei caccia che i piloti della Luftwaffe avrebbero usato in azioni belliche. Inizialmente era previsto che potesse essere dotato di bombe per l'addestramento all'uso di cacciabombardieri.\nIl B\u00fc 182 era dotato di una fusoliera con cabina di pilotaggio chiusa, che terminava in un piano di coda dal classico impennaggio monoderiva. L'ala bassa era montata a sbalzo sulla fusoliera alla quale era collegato il carrello d'atterraggio fisso semicarenato, dotato posteriormente di un ruotino d'appoggio.\nIl Reichsluftfahrtministerium (RLM) non ritenne necessario dotarsi di un simile velivolo e il progetto fu abbandonato dopo la realizzazione di soli 4 esemplari."}
{"id": "1723764", "revid": "110157", "url": "https://it.wikipedia.org/wiki?curid=1723764", "title": "Pocatello", "text": "Pocatello (in inglese [po k\u0259 t\u025b lo]) \u00e8 una citt\u00e0 degli Stati Uniti, nello Stato dell'Idaho.\n\u00c8 il capoluogo della contea di Bannock (Bannock County). Una parte della citt\u00e0 \u00e8 situata nella contea di Power.\nLa popolazione era di 51.466 abitanti nella stima del 2006."}
{"id": "1723770", "revid": "62004", "url": "https://it.wikipedia.org/wiki?curid=1723770", "title": "Yevgeny Petrov", "text": ""}
{"id": "1723772", "revid": "69275", "url": "https://it.wikipedia.org/wiki?curid=1723772", "title": "Jes\u00fas Mar\u00eda Sastr\u00fastegui", "text": ""}
{"id": "1723776", "revid": "767487", "url": "https://it.wikipedia.org/wiki?curid=1723776", "title": "U-96", "text": "L'U 96 fu un sommergibile Tipo VII-C della Marina militare tedesca durante la seconda guerra mondiale. Venne varato il 16 settembre 1939 ed entr\u00f2 in servizio il 14 settembre 1940 al comando del \"Kapit\u00e4nleutnant\" Heinrich Lehmann-Willenbrock.\nParte della 7\u00aa flottiglia, di base a Saint Nazaire (Francia), l'\"U96\" condusse 11 missioni di pattugliamento, affondando 28 navi per un totale di 190\u00a0094 tonnellate e danneggiandone altre quattro per 33\u00a0043 tonnellate. Il 30 marzo 1945, l'\"U-96\" venne affondato da bombe statunitensi a Wilhelmshaven. In tutto il periodo in cui fu in servizio, l'\"U-96\" non soffr\u00ec perdite nell'equipaggio. Esso divenne famoso anche per il suo logo situato sui lati della torretta, un pesce sega ghignante, che divenne il simbolo della 9\u00aa flottiglia quando Lehmann-Willenbrock ne assunse il comando nel marzo 1942.\nDurante il 1941, sal\u00ec a bordo del sommergibile, per una missione di pattugliamento, un corrispondente di guerra di nome Lothar-G\u00fcnther Buchheim. I suoi ordini erano di fotografare e descrivere un \"U-Boot\" in azione per scopi di propaganda. Dalla sua esperienza scrisse una breve storia intitolata \"Die Eichenlaubfahrt\" e nel 1975 un romanzo che divenne un \"best seller\" internazionale, intitolato \"Das Boot\" (pubblicato in Italia con il titolo di \"U-Boot\"), seguito nel 1976 dal libro intitolato \"U-Boot-krieg\", una cronaca non romanzata del viaggio.\nNel 1981 Wolfgang Petersen port\u00f2 il romanzo \"Das Boot\" sul grande schermo, dirigendo il pi\u00f9 costoso film tedesco girato fino a quel momento, distribuito in Italia con il titolo \"U-Boot 96\", e acclamato da molti come uno dei migliori film sui sommergibili di tutti i tempi."}
{"id": "1723783", "revid": "36426", "url": "https://it.wikipedia.org/wiki?curid=1723783", "title": "Villa Convento di Carmignanello", "text": ""}
{"id": "1723787", "revid": "33689", "url": "https://it.wikipedia.org/wiki?curid=1723787", "title": "Willy Denty", "text": ""}
{"id": "1723789", "revid": "62004", "url": "https://it.wikipedia.org/wiki?curid=1723789", "title": "Evgeni Petrov", "text": ""}
{"id": "1723791", "revid": "30610", "url": "https://it.wikipedia.org/wiki?curid=1723791", "title": "Autonomia speciale della Sicilia", "text": "Lautonomia siciliana \u00e8 quella particolare forma di governo della Regione siciliana, disciplinata dalla legge costituzionale n.2/1948 (lo \"statuto speciale\"), a norma dell' della Costituzione italiana, che l'ha dotata di un'ampia autonomia legislativa, amministrativa e fiscale.\nStoria.\nL'autonomismo fu un modo per svuotare il separatismo, guidato dal Movimento per l'Indipendenza della Sicilia, che all'indomani dello sbarco alleato del luglio 1943 era uscito dalla clandestinit\u00e0 in cui era stato sotto il periodo fascista, chiedendo l'affrancamento della Sicilia dallo Stato Italiano, e che ebbe nel 1945 anche un'organizzazione paramilitare, l'Esercito Volontario per l'Indipendenza della Sicilia (EVIS) guidato da Antonio Canepa. Svan\u00ec quasi subito invece l'idea che la Sicilia divenisse il 49\u00ba stato degli Stati Uniti d'America. Il MIS partecip\u00f2 alle elezioni politiche del 1946 per l'Assemblea Costituente, dove ottenne 4 seggi, eleggendo, tra gli altri, Andrea Finocchiaro Aprile e Attilio Castrogiovanni. Successivamente il MIS ottenne 9 seggi all'Assemblea regionale siciliana nel 1947.\n\"Padri dell'Autonomia\" possono essere considerati i politici siciliani che lottarono per la concessione di una particolare forma di autogoverno, denominata \"Autonomia speciale\" come Salvatore Aldisio, Giuseppe Alessi, Giovanni Guarino Amella, Enrico La Loggia.\nLo statuto speciale siciliano fu quindi originato da un accordo di origine \"pattizia\" fra lo Stato Italiano e la Sicilia, rappresentata dalla Consulta regionale siciliana, costituita nel 1945 in cui erano rappresentate le categorie, i partiti e i ceti produttivi dell'isola, organo che materialmente formul\u00f2 lo Statuto, emanato con regio decreto da Re Umberto II il 15 maggio 1946 (quindi precedente alla Costituzione della Repubblica italiana, che lo ha recepito per intero con la legge costituzionale n. 2 del 1948), e diede vita alla \"Regione Siciliana\" prima ancora della nascita della Repubblica Italiana, prima fra le 5 regioni a statuto speciale. Le prime elezioni per l'Assemblea regionale siciliana si svolsero il 30 aprile 1947, e il 25 maggio 1947 ci fu la prima seduta parlamentare.\nLa storia politica di settant'anni di autonomia speciale in Sicilia, e dei suoi governi, ha vissuto momenti di vivacit\u00e0, che hanno portato a definire la politica siciliana una sorta di \"laboratorio politico\", e altri pi\u00f9 bui, e sono nati diversi partiti autonomistici, di cui due, il Movimento per l'Autonomia e #Diventer\u00e0Bellissima, hanno anche guidato la Regione.\nPrincipi dello statuto.\nSecondo i principi dello Statuto autonomistico, la Regione ha competenza esclusiva su alcune materie, in sostanza la Sicilia pu\u00f2 legiferare con propri atti negli ambiti indicati sia in Costituzione che nello stesso Statuto. Ogni modifica allo Statuto, trattandosi di legge costituzionale, \u00e8 sottoposta alla cosiddetta procedura aggravata, cio\u00e8 a una doppia approvazione, a maggioranza qualificata, da parte delle Camere.\nIl nome ufficiale non \u00e8 \"Regione Sicilia\", come erroneamente viene detto, ma \"Regione Siciliana\", sia per una motivazione storica ma anche per l'ovvio rapporto istituzionale che lega l'isola alla \"Repubblica Italiana\".\nLa Regione nasce come ente originariamente sovrano e legato all'Italia da un rapporto pattizio e potenzialmente paritetico. Questa condizione giuridica, che d\u00e0 vita al medesimo utilizzo dell'aggettivo dopo il nome ufficiale dell'ente, \u00e8 dovuta a ragioni principalmente politiche in quel momento per cui l'entit\u00e0 amministrativa siciliana \u00e8 considerata una fonte primaria del diritto.\nLe competenze esclusive.\nSecondo lo Statuto speciale, la Regione ha competenza esclusiva su una serie di materie, tra cui beni culturali, agricoltura, pesca, enti locali, ambiente, turismo, polizia forestale. Il relativo personale quindi \u00e8 nei ruoli della Regione e non dello Stato, che quindi \u00e8 pi\u00f9 numeroso che nelle altre Regioni a statuto ordinario.\nPer quanto riguarda la materia fiscale, la totalit\u00e0 delle imposte riscosse in Sicilia dovrebbe rimanere nell'isola. Ai sensi degli articoli 36 e seguenti del proprio Statuto (Legge Costituzionale n.2 del 26 febbraio 1948), la Regione siciliana \u00e8 dotata di completa autonomia finanziaria e fiscale.\nOgni anno lo Stato Italiano sarebbe tenuto a fornire un ammontare da stabilirsi, con piano quinquennale, di denaro pubblico proveniente dalle altre Regioni per finanziare la Sicilia, cos\u00ec come stabilito dall'art. 38 dello \"Statuto della Regione Siciliana\".\nAltro aspetto importante \u00e8 contenuto nell'Art 37 dello \"Statuto della Regione Siciliana\":\nSebbene in teoria la totalit\u00e0 delle imposte riscosse in Sicilia dovrebbe rimanere nell'isola, in pratica, a tutt'oggi, gli artt. 36, 37 e 38 rimangono largamente inapplicati, comportando la perdita di diversi miliardi di euro di entrate per le casse della regione siciliana.\nOrgani.\nCome previsto dallo statuto, l'organo legislativo \u00e8 composto dall'Assemblea regionale siciliana, quello esecutivo dal presidente della Regione Siciliana e dalla Giunta regionale, composta da 12 assessori regionali, che dal 2001 possono anche non essere deputati all'ARS (cos\u00ec si chiamano, unici in Italia secondo la Corte costituzionale, i consiglieri regionali in Sicilia). Dal 25 maggio 1947 ad oggi si sono susseguite XV legislature, inizialmente della durata di quadriennale, mentre dal 1971 \u00e8 quinquennale.\nL'Assemblea regionale siciliana \u00e8 stata eletta per la prima volta nel maggio 1947. Dal 2017 formata da settanta deputati eletti a suffragio universale diretto (precedentemente 90). Ha sede a Palermo, nel Palazzo dei Normanni. Il parlamento siciliano, nato nel 1130, \u00e8 considerato il pi\u00f9 antico d'Europa.\nDal 2001 il presidente della Regione non \u00e8 pi\u00f9 eletto dall'Ars, ma direttamente dai cittadini. Il presidente della 59\u00aa giunta della Regione, insediatosi il 18 novembre 2017, \u00e8 Nello Musumeci, candidato del centro-destra. La presidenza della Regione ha sede a Palermo, nel Palazzo d'Orleans.\nOriginariamente lo Statuto prevedeva anche un'Alta Corte con poteri giurisdizionali, che giudicava della costituzionalit\u00e0 delle leggi regionali e delle leggi e dei regolamenti dello Stato nei confronti delle norme dello Statuto e limitatamente alla loro applicazione sul territorio siciliano, ma nel 1957 la Corte Costituzionale la dichiar\u00f2 decaduta e le competenze assorbite dalla stessa.\nFino al 2014 il Commissariato dello Stato per la Regione Siciliana ha esercitato il controllo preventivo di legittimit\u00e0 costituzionale delle leggi dell'Assemblea regionale siciliana. Con la sentenza n. 255 del 3 novembre 2014 della Corte Costituzionale questa funzione \u00e8 stata soppressa per effetto dell'estensione alla Regione siciliana del controllo successivo, previsto dall'art. 127 della Costituzione per le Regioni a statuto ordinario.\nIn Sicilia, inoltre vi \u00e8 il \"CGA\" (Consiglio di giustizia amministrativa) che nell'isola ricopre le funzioni del Consiglio di Stato, oltre a delle sezioni autonome della Corte dei Conti, giurisdizionali e di appello.\nLa commissione paritetica.\nAlcune prerogative statutarie non sono a oggi applicate, in quanto mancano le corrispondenti Norme di attuazione dello Statuto che devono essere emanate dalla Commissione paritetica Stato-Regione.\nOrgano previsto dallo Statuto (art. 43), \u00e8 composta da quattro membri: 2 di nomina del Consiglio dei Ministri e 2 della Giunta regionale, ed emana i decreti di attuazione delle norme statutarie."}
{"id": "1723795", "revid": "61146", "url": "https://it.wikipedia.org/wiki?curid=1723795", "title": "Ealdormen", "text": ""}
{"id": "1723804", "revid": "113233480", "url": "https://it.wikipedia.org/wiki?curid=1723804", "title": "Mangudai", "text": "I mangudai erano unit\u00e0 militari dell'Impero Mongolo.\nNati inizialmente solo come reparto di cavalleria leggera furono in seguito dotati anche di arco e frecce. Divennero in questo modo molto temuti anche per l'utilizzo della tattica partica di attaccare da lontano con gli archi per poi fuggire cercando di attirare il nemico in imboscate.\nSono menzionati anche ne \"Il Milione\" di Marco Polo e sono stati inseriti nel videogame \"\" come unit\u00e0 speciale dei mongoli."}
{"id": "1723810", "revid": "767487", "url": "https://it.wikipedia.org/wiki?curid=1723810", "title": "L'amore secondo Dan", "text": "L'amore secondo Dan (\"Dan in Real Life\") \u00e8 un film commedia romantica del 2007 diretto da Peter Hedges con protagonista Steve Carell. Il film \u00e8 uscito in Italia il 28 marzo 2008.\nTrama.\nDan Burns \u00e8 un giornalista di talento che vive una vita malinconica senza progetti di cambiamento. Vedovo da 4 anni della moglie Susan morta in seguito ad una malattia, ha tre figlie (Jane, Cara e Lilly) con le quali ha un rapporto difficile. Jane e Cara lo detestano perch\u00e9 a Jane non fa guidare la macchina e a Cara non permette di frequentare ragazzi.\nCome ogni anno, Dan si reca con le figlie in Rhode Island per incontrare i suoi genitori e i suoi fratelli con le rispettive famiglie; solo il fratello minore Mitch non \u00e8 sposato. Recatosi l\u00ec, incontra per caso in una libreria Marie, una donna affascinante con cui scopre immediata affinit\u00e0 e attrazione. Tornando a casa, comincia a raccontare del suo fortunato incontro ai familiari quando contemporaneamente arriva in casa proprio la donna che si rivela essere la nuova fidanzata di Mitch. Stupito per tale scoperta, Dan si confronta con Marie che si dichiara intenzionata a portare avanti la sua relazione con Mitch; per i due per\u00f2 risulta difficile stare lontani. Quando la famiglia di Dan gli organizza un appuntamento con Ruthie Draper, giovane, attraente ed esuberante medico chirurgo, la gelosia di Marie si accende e in qualche modo rivela i suoi sentimenti per Dan. Dopo giornate di gioco, festa, allegria familiare, Marie conquista l'affetto di tutta la famiglia Burns, ma si rende conto di non amare profondamente Mitch e chiude la loro relazione.\nPoco dopo aver lasciato la casa familiare Marie invita Dan a incontrarsi alla vicina sala bowling per cercare di chiarire la situazione; l\u00ec i loro sentimenti vengono pienamente alla luce. Mentre Dan e Marie si baciano sopraggiungono tutti i parenti che reagiscono con disapprovazione e, nel caso di Mitch, con violenza. Marie, sconvolta, se ne va.\nPoco dopo per Dan c'\u00e8 l'incontro con una coppia di importanti editori che ammirano la sua attivit\u00e0 e sono intenzionati ad affidargli una rubrica in un famoso quotidiano nazionale. Dan si presenta all'incontro ferito nel fisico e nell'umore e ammette pubblicamente le sue debolezze.\nLa mattina seguente, Dan si riappacifica con i familiari, soprattutto con le figlie, che lo spronano a raggiungere Marie per dichiararle il suo amore; la ritrova a New York e finalmente inizia la loro relazione. Nel suo primo articolo a tiratura nazionale Dan invita ad accogliere il cambiamento.\nTempo dopo, nella casa di Rhode Island si festeggia il matrimonio di Dan e Marie; la famiglia \u00e8 riunita e Mitch balla allegramente insieme a Ruthie.\nProduzione.\nIl film \u00e8 stato prodotto dalla Touchstone Pictures, dalla Focus Features, e dalla Jon Shestack Productions, mentre la Dan In Real Life Productions ne possiede il copyright. La Furious FX si \u00e8 occupata degli effetti speciali, e la Virgin Records della colonna sonora. Le riprese sono state girate prevalentemente nel Rhode Island, ma anche a New York e nel New Jersey. Il budget per la realizzazione del film ammontano a circa $ 25.000.000.\nDistribuzione.\nLa pellicola \u00e8 stata distribuita in diversi paesi con titoli differenti:\nAccoglienza.\nIl film nel primo week-end di apertura negli States guadagna $ 11.809.445, mentre in Gran Bretagna \u00a3 603.860. Invece nella prima settimana in Italia guadagna \u20ac 129.000. Al 10 febbraio 2008 negli USA guadagna $ 47.636.541; nell'isola britannica guadagna in tutto \u00a3 1.469.782, in Italia \u20ac 197.000, mentre nel resto del mondo il guadagno ammonta a $ 20.295.208. Il guadagno totale della pellicola \u00e8 di quindi $ 67.938.171 (togliendo il denaro speso per la pubblicit\u00e0, il budget, e le altre spese). Nel sito IMDb ottiene un punteggio di 6.8/10, su Rotten Tomatoes 64%,; invece nel sito italiano MYmovies ottiene 2.6/5."}
{"id": "1723812", "revid": "115281468", "url": "https://it.wikipedia.org/wiki?curid=1723812", "title": "Bibliografia su Livorno", "text": "La bibliografia su Livorno contiene un elenco dei testi consultati per la voce relativa alla citt\u00e0:\nAmpola Massimo,Mondi vitali,religiosi secolari:la morfologia sociale livornese,editrice Giardini,Pisa,1983."}
{"id": "1723815", "revid": "1745361", "url": "https://it.wikipedia.org/wiki?curid=1723815", "title": "Protogenia", "text": "Protogenea () \u00e8 un personaggio della mitologia greca. Il suo nome significa \"la Prima Nata\" ed \u00e8 la prima donna mortale nata dopo il Diluvio.\nGenealogia.\nFiglia di Deucalione e Pirra, fu madre di Etlio (avuto da Zeus) e di Opo.\nMitologia.\nNacque mentre il Diluvio era in corso e dopo che l'arca si aren\u00f2 sul monte Parnaso disce con i genitori dalla montagna e si ferm\u00f2 vicino alla citt\u00e0 di Oponte in Tessaglia. Oponte \u00e8 inoltre chiamata da Pindaro la citt\u00e0 di Protogenia.\nSecondo Strabone crebbe a Kynos (\u039a\u1fe6\u03bd\u03bf\u03c2) dove si dice che sua madre Pirra sia stata sepolta.\nOpo ha come nipote un altro Opo, figlio di Locrus (a sua volta figlio di Physcus, \"\u03a6\u03cd\u03c3\u03ba\u03bf\u03c2\") e di Cambyse od un'altra Protogeneia. Quest'ultima probabilmente \u00e8 una discendente di questo personaggio."}
{"id": "1723820", "revid": "325224", "url": "https://it.wikipedia.org/wiki?curid=1723820", "title": "Ignacy Krasicki", "text": "Biografia.\nDiscendente da una famiglia aristocratica decaduta, Krasicki fu destinato alla carriera ecclesiastica: studi\u00f2 dapprima presso i Gesuiti a Leopoli e successivamente al seminario di Varsavia (1751-54). Ordinato sacerdote nel 1759 continu\u00f2 la sua educazione a Roma (1759-61). Cappellano di corte dell'ultimo sovrano polacco, Stanislao II Augusto Poniatowski, divenne vescovo di Varmia all'et\u00e0 di soli 32 anni e membro del Senato polacco. Nel 1795, dopo che nel 1772 il territorio della sua diocesi era stato annesso alla Prussia di Federico II, con il quale peraltro Krasicki intrattenne ottimi rapporti, Ignacy Krasicki fu nominato arcivescovo di Gniezno e primate di Polonia.\nOpere.\nL'opera letteraria di Krasicki, prodotta per la maggior parte dal 1776 al 1786, \u00e8 molto varia: scrisse poesie, commedie, poemi eroicomici, articoli di giornale, biografie, satire, favole, saggi morali, un trattato di estetica, un trattato universale della poesia e perfino romanzi. Ha tradotto in lingua polacca Plutarco, Luciano di Samosata e i Canti di Ossian.\nInizi\u00f2 l'attivit\u00e0 letteraria all'et\u00e0 di 40 anni con due poemi eroicomici: \"Myszeidos\" (\"La sorceide\", 1775) e \"Monachomachia\" (\"Guerra di Monaci\", 1778). La prima \u00e8 considerata un'allegoria della Polonia, sullo sfondo della Polonia arcaica di Popiel; ebbe successo soprattutto la canzone IX di \"Myszeidos\", \"\u015awi\u0119ta mi\u0142o\u015bci kochanej ojczyzny\" (Amore sacro di un Paese amato). La \"Monachomachia\" \u00e8 invece una feroce satira contro i monaci ignoranti e dissoluti. La satira di religiosi da parte di un loro superiore suscit\u00f2 polemiche alle quali Krasicki rispose con una \"Antymonachomachia\".\nScrisse il primo romanzo polacco, \"Miko\u0142aja Do\u015bwiadczy\u0144skiego przypadki\": scritto sotto forma di diario \u00e8 diviso in tre parti, la seconda delle quali parla di un'isola immaginaria, l'isola di Nipu, abitata da una comunit\u00e0 che vive ispirata dai valori ideali di una vita semplice; gli avvenimenti trasformano il protagonista da aristocratico retrogrado e ignorante in uomo saggio e illuminato. \"Le avventure di Niccol\u00f2 d'Esperientis\" \u00e8 un romanzo influenzato sia da Voltaire che da Rousseau, \u00e8 il resoconto di una societ\u00e0 perfetta. Meno riuscito \u00e8 l'altro romanzo \"Pan Podstoli\" (\"Il signor Podstoli)\", pubblicato postumo nel 1803. Nei romanzi di Krasicki \u00e8 evidente l'influsso dei letterati inglesi del XVIII secolo; per es., nel primo romanzo sono molto evidenti le analogie col racconto filosofico \"The History of Rasselas, prince of Abyssinia\" di Samuel Johnson.\nLe cose migliori di Krasicki sono le Satire (\"Satyry\", 1779) e le Favole (\"Bajki i Przypowie\u015bci\", 1779). Nelle ventuno \"Satire\" Krasicki critica, talora aspramente, ma per lo pi\u00f9 con bonaria indulgenza e spirito di comprensione, la societ\u00e0 e i costumi contemporanei: l'ubriachezza, la saccenteria, la moda femminile, ecc.. Lo stesso spirito critico, unito alla versificazione perfetta, si nota nelle Favole. La prima raccolta, \"Bajki i Przypowie\u015bci\" (Favole e Racconti) \u00e8 del 1779, la seconda, \"Bajki nowe\" (Nuove favole) fu pubblicata postuma nel 1802; comprese quelle trovate successivamente, le favole di Krasicki sono in tutto 88.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1723821", "revid": "228587", "url": "https://it.wikipedia.org/wiki?curid=1723821", "title": "Antonio Cavalli", "text": "Biografia.\nNato il 12 settembre 1889 a Villa di Serio, piccolo borgo di estrazione rurale della provincia di Bergamo, dal commendator Pietro e da Matilde Sanguettola, si laurea in giurisprudenza nel 1914, mentre l'anno successivo \u00e8 chiamato alle armi in seguito allo scoppio della prima guerra mondiale.\nDurante il conflitto si distingue al punto di essere decorato con la croce di guerra al valor militare, insignito del ruolo di cavaliere della corona d\u2019Italia e congedato con il grado di capitano.\nAll'inizio degli anni venti, dopo aver conseguito un'ulteriore laurea in lettere e scienze politiche, si attiva nella vita politica impegnandosi nelle file del Partito Popolare. Ben presto entra in contrasto con il regime fascista, che lo tiene sotto controllo come vigilato speciale. La situazione politica lo porta quindi a compiere numerosi viaggi all'estero dove incontra personalit\u00e0 di rilievo, sia in ambito italiano che internazionale, tra cui don Luigi Sturzo, con cui instaura un profondo rapporto ideologico e di amicizia. La morsa dei controlli del regime per\u00f2 si fa sempre pi\u00f9 stretta, al punto di vedersi ritirato il passaporto.\nL'inizio della seconda guerra mondiale lo obbliga a partire, nel 1942, per il fronte russo.\nDopo l'8 settembre 1943 viene per\u00f2 fatto prigioniero dai tedeschi, che lo internano nei campi di concentramento, da cui riesce a far ritorno a casa nell'ottobre del 1944.\nQui entra in clandestinit\u00e0 ed aderisce quindi al movimento partigiano, all'interno del quale si fa conoscere al punto di prendere il comando delle \"\u201cBrigate del Popolo\u201d\" con lo pseudonimo di \"\u201cComandante Granata\u201d\".\nIl 25 aprile 1945 partecipa in prima persona alla liberazione di Bergamo, citt\u00e0 della quale due giorni pi\u00f9 tardi viene nominato sindaco della liberazione dal CLN, ruolo che ricopre fino al giugno dell'anno successivo, quando \u00e8 eletto deputato all'Assemblea Costituente con il numero pi\u00f9 alto di voti nel collegio di Bergamo e Brescia.\nDopo essere stato eletto, nel 1947, deputato nella I legislatura repubblicana, viene nominato Sottosegretario di Stato all'Industria e Commercio nel III nel IV e nel V Governo De Gasperi, ruolo ricoperto fino al 14 gennaio 1950, data in cui si dimette dall'incarico.\nDopo aver lasciato ogni incarico politico nel 1958, muore il 20 dicembre 1965 presso l'ospedale di Calcinate."}
{"id": "1723822", "revid": "933835", "url": "https://it.wikipedia.org/wiki?curid=1723822", "title": "Capitani di Livorno", "text": ""}
{"id": "1723824", "revid": "773636", "url": "https://it.wikipedia.org/wiki?curid=1723824", "title": "Chiesa della Compagnia del Corpus Domini (Seggiano)", "text": "La chiesa della Compagnia del Corpus Domini \u00e8 un edificio sacro situato a Seggiano.\nDescrizione.\nDedicata anche a San Bernardino, risale al XVIII secolo, e fu restaurata nel 1869.\nPresenta una facciata in pietra affiancata dal campanile; il portale architravato e completato da un timpano spezzato immette in un ambiente a pianta rettangolare, coperto a capriate ed ornato da tre altari settecenteschi in stucco. In una nicchia della parete di destra si trova un'urna-reliquiario in cui si conservano alcuni oggetti appartenuti a San Bernardino, gi\u00e0 nel Convento del Colombaio. Le statue lignee di \"San Francesco di Paola\" e della \"Madonna addolorata\" (1712) provengono dalla soppressa confraternita di Santa Caterina da Siena.\nNel 1980 vi furono temporaneamente ospitate le spoglie di San Bernardino in occasione del sesto centenario della nascita."}
{"id": "1723830", "revid": "2211652", "url": "https://it.wikipedia.org/wiki?curid=1723830", "title": "Societ\u00e0 Italiana Vetro", "text": "Societ\u00e0 Italiana Vetro S.p.A. era una azienda pubblica italiana del gruppo EFIM. Operava nel settore della produzione di vetro piano greggio e vetro piano trasformato, sia con impiego nell'edilizia che nell'automotive.\nEra il secondo produttore europeo di vetri per auto, con una quota di mercato del 22%, dopo Saint Gobain con il 38%.\nStoria.\n\u00c8 stata fondata nel 1962 da Enrico Mattei, Finanziaria Ernesto Breda e Libbey. Eugenio Occorso racconta su La Repubblica che \"Eni aveva scoperto in Abruzzo un giacimento di metano di qualit\u00e0 cos\u00ec scarsa da renderlo inutilizzabile per gli usi domestici. Allora si decise di usarlo per fondere il silice e fare il vetro \". Rimase fino al 1985 propriet\u00e0 di ENI (Samim S.p.A.), poi SIV passa sotto il controllo di EFIM.\nNel 1994 venne privatizzata e ceduta per 210 miliardi di lire a Pilkington Italia SA (Gruppo Pilkington PLC) e Vetrotech Ltd (Gruppo Techint). Nel 1995 passa sotto il totale controllo dell'azienda anglosassone e diventa Pilkington SIV S.p.A..\nNel 2002 si trasforma in Pilkington Italia.\nNel frattempo, nel 2000, la giapponese NSG Group inizia a investire nel capitale della Pilkington, nel 2001 la NSG Group e la Pilkington diventano societ\u00e0 affiliate, nel 2004 la NSG Group diventa azionista di maggioranza della Pilkington e nel 2006 ne acquisisce definitivamente la propriet\u00e0.\nAttivit\u00e0.\nSIV partecipava 25 societ\u00e0 tra le quali Vetrerie del Mediterraneo, Conterie Veneziane di Murano, Veneziana Vetro (Porto Marghera, ex ENI-Samim) e la jv con Saint Gobain, Flovetro.\nEra infatti la capogruppo EFIM per il settore del vetro.\nIl primo stabilimento della societ\u00e0 \u00e8 stato quello di San Salvo (CH) che \u00e8 in funzione ancora oggi.\nNel 1992 aveva realizzato un fatturato di 750 miliardi di lire, con il 1991 chiuso con 5.220 dipendenti e 3.7 miliardi di utili.\nAveva come clienti Opel, Fiat, Renault, Citro\u00ebn, GM, Rover, BMW, Audi, Innocenti, Maserati con il 70% del fatturato dovuto a esportazioni.\nFonte.\nLe privatizzazioni nell'industria manifatturiera italiana, di Massimiliano Affinito, Marcello De Cecco, Angelo Dringoli"}
{"id": "1723833", "revid": "773636", "url": "https://it.wikipedia.org/wiki?curid=1723833", "title": "Chiesa di San Bartolomeo (Seggiano)", "text": "La chiesa di San Bartolomeo \u00e8 un edificio sacro situato a Seggiano.\nStoria e descrizione.\nDocumentato nel 1216 ma totalmente ricostruito prima del 1860, presenta nella lunetta del portale un mosaico moderno che riprende la Madonna delle Grazie di Casteldelpiano.\nLa chiesa a tre navate conserva sull'altare maggiore un polittico trecentesco raffigurante la \"Madonna col Bambino in trono e i Santi Bartolomeo, Giovanni Evangelista e Michele Arcangelo\" di Bartolomeo Bulgarini. Si segnalano due affreschi cinquecenteschi, la \"Nativit\u00e0 della Vergine\" e l\"'Adorazione del Bambino\" e nella navata sinistra un espressivo \"Crocifisso\" del XV secolo."}
{"id": "1723836", "revid": "237256", "url": "https://it.wikipedia.org/wiki?curid=1723836", "title": "Ilja Ilf", "text": ""}
{"id": "1723839", "revid": "773636", "url": "https://it.wikipedia.org/wiki?curid=1723839", "title": "Chiesa di Santa Maria in Villa", "text": "La chiesa di Santa Maria in Villa \u00e8 un edificio sacro situato a Seggiano.\nStoria e descrizione.\nDi origine medievale, ha subito trasformazioni fin dal 1486. Sul finire del XV secolo vi fu eretto un canonicato dipendente dalla Cattedrale di Pienza; successivamente divenne propriet\u00e0 degli Ugurgieri della Berardenga che ne assegnarono la custodia ad un eremita.\nAll'interno della semplice costruzione con facciata a capanna \u00e8 conservato un affresco trecentesco riferibile ad Andrea Vanni e raffigurante la \"Madonna col Bambino\"; \u00e8 tutto ci\u00f2 che rimane di una decorazione pi\u00f9 vasta che nel 1669 fu coperta e sostituita da Francesco Nasini con altri dipinti murali."}
{"id": "1723841", "revid": "287204", "url": "https://it.wikipedia.org/wiki?curid=1723841", "title": "Shyam Benegal", "text": "Ha una laurea in economia e ha diretto numerosi film a Bollywood, tra cui molti documentari.\nHa ricevuto svariati premi e nomination in patria, tra cui i National Film Awards e i Filmfare Awards. Ha inoltre scritto la sceneggiatura di molte sue pellicole."}
{"id": "1723848", "revid": "599013", "url": "https://it.wikipedia.org/wiki?curid=1723848", "title": "Karel Lismont", "text": "Ai campionati europei si \u00e8 laureato campione nel 1971, conquistando una medaglia di bronzo nel 1978 ed una nel 1982.\nNel suo palmar\u00e8s figurano anche una maratona di Amsterdam (1976), una maratona di Berlino (1983) e due volte quella di Amburgo (1986-87)."}
{"id": "1723852", "revid": "197586", "url": "https://it.wikipedia.org/wiki?curid=1723852", "title": "Orsi (partigiano)", "text": ""}
{"id": "1723853", "revid": "1573940", "url": "https://it.wikipedia.org/wiki?curid=1723853", "title": "Convento del Colombaio", "text": "Il convento del Colombaio \u00e8 un edificio sacro situato a Seggiano.\nStoria e descrizione.\nOggi in rovina, venne abbandonato a partire dal 1784 in seguito alle soppressioni volute dal granduca Pietro Leopoldo nonostante si trattasse di uno dei primi romitori dei frati minori francescani, che vi si insediarono fin dal 1221, quando il santo era ancora in vita.\nIl monastero vero e proprio venne costruito nel corso del Trecento; la chiesa era molto semplice, ad aula unica, coperta da una volta a sesto acuto. Nel Quattrocento il Colombaio divenne un centro nevralgico nella diffusione della regola degli Osservanti, tanto che vi dimor\u00f2 a lungo San Bernardino, le cui reliquie, prima qui custodite, sono ora presso la chiesa della Compagnia a Seggiano."}
{"id": "1723855", "revid": "773636", "url": "https://it.wikipedia.org/wiki?curid=1723855", "title": "Oratorio di San Rocco (Seggiano)", "text": "L'oratorio di San Rocco \u00e8 un edificio sacro situato a Seggiano.\nStoria e descrizione.\nFu eretto nel 1486-1490 per invocare la cessazione di una pestilenza.\nLa scarsella con volta a botte \u00e8 completamente affrescata con l'\"Eterno Padre e gli Evangelisti\" (nella volta), i \"Santi Protasio, Agostino, Rocco e Girolamo\" (a destra), la \"Madonna col Bambino in trono tra i Santi Sebastiano, Bartolomeo, Gervasio e Bernardino da Siena\" (al centro), la \"Deposizione dalla Croce\" e la \"Madonna del latte con i Santi Sebastiano e Rocco\" (a sinistra).\nIl ciclo fu eseguito nel 1490 - 1493 dal senese Girolamo di Domenico."}
{"id": "1723857", "revid": "174925", "url": "https://it.wikipedia.org/wiki?curid=1723857", "title": "Traducianesimo", "text": ""}
{"id": "1723859", "revid": "1573940", "url": "https://it.wikipedia.org/wiki?curid=1723859", "title": "Santuario della Madonna della Carit\u00e0", "text": "Il santuario della Madonna della Carit\u00e0 \u00e8 un luogo di culto cattolico situato a Seggiano, in provincia di Grosseto.\nStoria e descrizione.\nL'edificio venne costruito tra il 1588 e il 1603 da maestranze provenienti da Lugano, in seguito a un voto fatto per la cessazione di un periodo di carestia, sotto il patrocinio del vescovo di Pienza, Francesco Maria Piccolomini, e della famiglia Ugurgieri, i cui stemmi campeggiano sulla facciata della chiesa con quello del popolo di Seggiano.\nSi presenta su due ordini, in basso dorico, nella parte superiore segnata da un architrave con metope e triglifi. L'interno \u00e8 a tre navate divise da archi con un'alta cupola in mattoni impostata sul tamburo quadrato all'incrocio del transetto."}
{"id": "1723861", "revid": "93436", "url": "https://it.wikipedia.org/wiki?curid=1723861", "title": "Un cantico per Leibowitz", "text": "Un cantico per Leibowitz (\"A Canticle for Leibowitz\") \u00e8 un romanzo di fantascienza post apocalittico scritto da Walter M. Miller e pubblicato nel 1959. Contiene riferimenti alla scienza, alla filosofia e alla religione. Si basa su tre racconti brevi ed \u00e8 l'unico romanzo pubblicato da Miller nel corso della sua vita. \u00c8 considerato un classico della fantascienza e ha vinto nel 1961 il Premio Hugo per il miglior romanzo.\nAmbientata in un monastero cattolico del deserto del Sud-Ovest degli Stati Uniti dopo la devastazione provocata da una guerra nucleare, la storia si espande per secoli nel corso dei quali la civilt\u00e0 rinasce. I monaci dell'Ordine Albertiano di Leibowitz s'incaricano di preservare ci\u00f2 che rimane della conoscenza scientifica dell'umanit\u00e0 prima dell'olocausto nucleare (il \"Diluvio di Fiamma\") in attesa che il mondo possa nuovamente utilizzarla.\nCon quest'opera Miller ha voluto realizzare un'opera che mostrasse la funzione unica e insostituibile, secondo l'Autore, della Chiesa cattolica in un mondo che, accecato dall'orgoglio della propria scienza, pu\u00f2 perdere di vista i valori spirituali della tolleranza e della comprensione, e inevitabilmente cade nell'inferno di un conflitto catastrofico.\nNel romanzo, esasperate per l'orribile destino del mondo, le popolazioni si sono ribellate contro i governi e gli scienziati responsabili della catastrofe, e hanno bandito la scienza e la cultura come foriere di inevitabili lutti. E ancora una volta, come nel primo medioevo, quello storico in Europa occidentale, \u00e8 compito della Chiesa, e soprattutto dei suoi ordini monastici, conservare e tramandare i frammenti della sapienza del passato, pur non comprendendoli, in attesa che gli uomini, divenuti migliori, sappiano di nuovo interpretare, finalmente per il bene universale, la scienza che male adoperata port\u00f2 al disastro. La storia comincia nel XXVI secolo (600 anni dopo l'epoca dello scrittore), epoca in cui i sopravvissuti hanno conoscenze vaghe e confuse del XX e XXI secolo e di come avvenne il Diluvio di Fiamma: nella prima parte si accenna al sovrano che cominci\u00f2 la guerra attaccando per primo, il Principe Name (\"Name\" sta forse per \"North America\").\nIl romanzo \u00e8 stato ispirato dalla partecipazione dell'autore al bombardamento alleato dell'Abbazia di Montecassino durante la seconda guerra mondiale. \u00c8 considerato dai critici un capolavoro per i temi filosofici ed etici che vengono trattati.\nNegli ultimi anni della sua vita, Miller lavor\u00f2 al s\u00e9guito di \"A Canticle for Leibowitz\", di cui scrisse una notevole parte. Il romanzo, intitolato \"San Leibowitz e il Papa del giorno dopo\" (\"Saint Leibowitz and the Wild Horse Woman\"), fu completato da Terry Bisson e pubblicato nel 1997.\nTrama.\nIl romanzo \u00e8 strutturato in tre parti:\nFiat Homo.\nSi svolge nei secoli bui, 600 anni dopo il \"Diluvio di Fiamma\". Nel XXVI secolo il mondo \u00e8 terrorizzato da animali, mutanti e rapinatori. La conoscenza \u00e8 mescolata ai miti, mentre monasteri cattolici conservano resti indecifrabili di civilt\u00e0 preesistenti, in particolare della \"Magna Civitas\" (la civilt\u00e0 europea-americana del XXI secolo). L'Ordine Albertiniano di Ricercatori e Memorizzatori di Libri, fondato da Isaac Edward Leibowitz, si \u00e8 assunto il compito di salvare tutto quanto rimaneva del sapere dopo che la furia dei popoli imbarbariti si era accanita contro ogni forma di scienza e cultura, dando la colpa dell'olocausto nucleare ai sapienti e ai dotti (Periodo della Semplificazione). Nell'Abbazia del Beato Leibowitz i monaci hanno copiato ripetutamente i \u201cMemorabilia\u201d del passato, pur senza comprenderne il significato: per loro diagrammi, schemi e formule scientifiche sono solo simboli incomprensibili di una conoscenza che preservano fedelmente ma non possono pi\u00f9 decifrare. Il Beato Leibowitz \u00e8 considerato un grande santo ma il lettore scopre che era un fisico ebreo e i suoi documenti erano liste della spesa, biglietti della lotteria e schemi di sistemi elettrici. Ci sono pure accenni a un coinvolgimento di Leibowitz in un progetto segreto del governo americano per armamenti atomici. Frate Francis Gerard dello Utah, un giovane novizio, trova fra i documenti di Leibowitz un disegno tecnico. Ci\u00f2 gli causer\u00e0 moltissimi guai, soprattutto perch\u00e9 la causa di canonizzazione di Leibowitz \u00e8 un argomento scottante, e l'abate Arkos \u00e8 risentito che sia stata turbata la pace dell'Abbazia. Anni dopo, Francis \u00e8 incaricato di portare il documento di Leibowitz e una sua copia a Papa Leone XXI nel Vaticano, che \u00e8 a Nuova Roma, nel Missouri, poich\u00e9 la Roma originale \u00e8 ormai un cratere radioattivo inabitabile per millenni. Si cerca una prova che dimostri che Leibowitz si convert\u00ec al cattolicesimo, pronunzi\u00f2 i voti e cre\u00f2 l'Ordine solo dopo essere diventato certo che sua moglie fosse morta, cos\u00ec da poterlo canonizzare senza indugi. Francis viene ucciso nel tentativo di recuperare una copia di questo disegno, copia illuminata a cui aveva lavorato per 15 anni.\nFiat Lux.\nIn questa sezione il lettore fa un altro salto di 600 anni e si trova nel 3174, in un periodo che \u00e8 molto simile al Rinascimento. Leibowitz \u00e8 ufficialmente santo da sei secoli, e Francis Gerard dello Utah ha ricevuto il titolo di Venerabile. Nel XXXII secolo la scienza si libera dalle catene della religione e viene reinventata l'elettricit\u00e0. L'alba di una nuova era \u00e8 impersonata da uno scienziato sicuro di s\u00e9, Thon Taddeo. Jerome \"Dom Paulo\" Del Pecos, l'abate anziano e gentile, mette in dubbio i vantaggi delle nuove invenzioni tecnologiche cercando una loro integrazione nella fede, ma sa che, ora che scienziati laici e secolarizzati vogliono riscoprire tutto il sapere della Magna Civitas, l'Ordine Albertiano di Leibowitz perder\u00e0 a poco a poco la sua ragion d'essere. Intanto Hannegan II, Signore del Texark (nuova potenza militare nata dal Texas, forse da Texarkana), vuole dichiarare guerra alle nazioni vicine e ai Popoli Nomadi per ingrandirsi e unificare tutto il nord del continente, com'era ai tempi degli Stati Uniti d'America. Lo scontro tra Hannegan II e Papa Benedetto XXII, che vede minacciata l'indipendenza del Vaticano a Nuova Roma, \u00e8 imminente. La guerra \u00e8 alle porte e Dom Paulo, prostrato da un male terminale, sa che \u00e8 la fine di un'epoca e l'inizio di una nuova. Il s\u00e9guito di queste vicende \u00e8 narrato in \"San Leibowitz e il Papa del giorno dopo\", ambientato nel 3240.\nFiat Voluntas Tua.\nAltri 600 anni in avanti, e nel 3781 il mondo \u00e8 a un livello tecnologico di gran lunga superiore a quello del XXI secolo, eppure sta nuovamente entrando nella crisi globale di una guerra nucleare. L'Ordine Albertiano di Leibowitz ha perso il proprio potere ma l'abate Jethrah Zerchi prepara una nave spaziale per sfuggire al secondo olocausto, secondo un piano elaborato quasi cinquant'anni prima da Papa Celestino VIII e dal successore Paolo VII. Un gruppo di monaci e di bambini lascia la Terra e la vecchia Chiesa per ricominciare la vita su Alpha Centauri. Se Papa Gregorio XVII e i chierici sulla Terra moriranno, spetter\u00e0 a loro preservare il Seggio di Pietro e la civilt\u00e0 umana nei tempi futuri, come avevano gi\u00e0 fatto i seguaci di Leibowitz millesettecento anni addietro, dopo il primo Diluvio di Fiamma.\nPersonaggi ricorrenti.\nTre sono i personaggi che ricorrono in tutti il romanzo, da ogni salto di 600 anni all'altro:\nInfluenza culturale.\nUna parte del romanzo \u00e8 stata ripresa nel libro \"Il mattino dei maghi\" di Louis Pauwels e Jacques Bergier, raccolta di saggi sul realismo fantastico pubblicata nel 1960."}
{"id": "1723872", "revid": "1494169", "url": "https://it.wikipedia.org/wiki?curid=1723872", "title": "Touring", "text": ""}
{"id": "1723875", "revid": "1086846", "url": "https://it.wikipedia.org/wiki?curid=1723875", "title": "Atalanta Bergamasca Calcio 1955-1956", "text": "Questa pagina raccoglie i dati riguardanti l'Atalanta Bergamasca Calcio nelle competizioni ufficiali della stagione 1955-1956.\nStagione.\nLa squadra ottiene una salvezza sofferta nella Serie A 1955-1956, anche a causa del grave infortunio occorso a Rasmussen. I gol arrivano da Bassetto, in una stagione caratterizzata dalla prima partita trasmessa in diretta televisiva (Atalanta-Triestina del 15 ottobre 1955) e dalla vittoria a San Siro contro l'Inter (1-2), dopo che tre giorni prima la partita era stata sospesa per nebbia sullo 0-3 per i bergamaschi.\nLa Coppa Italia non venne disputata."}
{"id": "1723876", "revid": "1277424", "url": "https://it.wikipedia.org/wiki?curid=1723876", "title": "Turbina eolica Savonius", "text": "La turbina eolica di Savonius \u00e8 un tipo di turbina eolica ad asse verticale, utilizzata per la conversione di coppia dell'energia del vento su un albero rotante. Inventata dall'ingegnere finlandese Sigurd Savonius nel 1922, e brevettata nel 1929, \u00e8 una delle turbine pi\u00f9 semplici.\nDescrizione.\nDal punto di vista aerodinamico si tratta di un dispositivo a rotore composto da due o tre pale di forma semicilindrica. \nCome pu\u00f2 vedersi dallo schema di funzionamento a fianco, la configurazione a due pale, vista in sezione orizzontale, appare come una figura ad \"S\". La pala curva accoglie e sfrutta il vento che la spinge e lascia pi\u00f9 facilmente sfuggire il vento che contrasta nella fase opposta. In altri termini le pale trovano meno resistenza quando si muovono contro il vento che quando si muovono con il vento, la differenza di resistenza induce la turbina di Savonius a girare.\nIl modello originale \u00e8 stato concepito spaziando le due pale semicilindriche in modo che\nformula_1 (dove formula_2 il diametro del cilindro virtuale che le contiene), ma si \u00e8 visto che si ottengono migliori prestazioni con un rapporto formula_3.\nPregi e difetti.\nDi basso impatto e facilmente integrabile negli edifici senza snaturarne l'estetica, come farebbe un mulino a vento, la turbina di Savonius \u00e8 poco rumorosa. Prende avvio a deboli velocit\u00e0 di vento e presenta una coppia di torsione elevata, sebbene variabile in modo sinusoidale nel corso della rotazione (ma le turbine pi\u00f9 evolute, da queste derivate, hanno pale elicoidali capaci di omogeneizzare la coppia di torsione).\nL'impatto visivo rapportato a dimensioni importanti rende il mulino a vento di tipo Savonius poco adatto alle grandi produzioni di energia di un parco eolico.\nEssendo dispositivi a resistenza aerodinamica, le turbine di Savonius, a parit\u00e0 di ingombro, sfruttano la forza del vento meno efficacemente di quelle a palo ed asse orizzontale. Il massimo coefficiente di potenza misurato con una turbina Savonius \u00e8 circa 0,25 (formula_4). Quest'ultimo aumenta in modo considerevole se si utilizza un profilo biconvesso. Le turbine di tipo Savonius presentano la possibilit\u00e0 di essere accoppiate in batterie. \nUtilizzi.\nLe turbine di Savonius sono utilizzate nei casi in cui il costo o l'affidabilit\u00e0 sono pi\u00f9 importanti dell'efficienza.\nPer esempio, la gran parte degli anemometri sono turbine di Savonius, perch\u00e9 l'efficienza \u00e8 assolutamente irrilevante per tali applicazioni, mentre turbine di Savonius molto pi\u00f9 grandi, installate su boe in acque profonde, sono state utilizzate per generare elettricit\u00e0, laddove si ha necessit\u00e0 di scarse potenze elettriche e bassa manutenzione. La progettazione \u00e8 facilitata perch\u00e9, contrariamente alle turbine ad asse orizzontale, non sono necessari meccanismi di orientamento sulla direzione variabile del vento e la turbina \u00e8 capace di auto avviarsi.\nQueste turbine, come altre ad asse verticale, non sono solitamente collegate alla rete di distribuzione dell'energia elettrica.\nSi possono migliorare, notevolmente, le prestazioni dei generatori ad asse verticale, sia all'avviamento che nel rendimento a regime; accoppiandolo ad un profilo alare biconvesso. Questo oltre la possibilit\u00e0 di accoppiare in batteria o in pannelli con piccole cellule, con evidente aumento di rendimento energetico diretto; possono facilmente costituire elemento architettonico e mimetizzazione nelle strutture verticali (brevetto presentato ad IENA 1982 Norimberga -Severino Cassone ITA)."}
{"id": "1723877", "revid": "1318658", "url": "https://it.wikipedia.org/wiki?curid=1723877", "title": "Antonio Carini", "text": "Comunista, Garibaldino in Spagna, confinato politico, membro del Comando Generale delle Brigate Garibaldi, torturato e ucciso dai fascisti, Medaglia d'argento al valor militare alla memoria.\nBiografia.\nAntonio Carini nasce a San Nazzaro d'Ongina, una frazione del piccolo paese di Monticelli d'Ongina, in provincia di Piacenza. Di professione barcaiolo sul Po, sin da giovane aderisce al neonato Partito comunista. Dopo il servizio militare, per evitare la persecuzione da parte del regime fascista, nel 1924 emigra in Argentina, ove partecipa a diverse manifestazioni e scioperi, ponendosi in evidenza tanto da essere inserito nella lista delle persone da sorvegliare della polizia argentina, quale sovversivo e comunista.\nNel novembre 1936 si imbarca per l'Europa per partecipare come volontario nella guerra di Spagna. Approdato ad Anversa, transita per Parigi e poi, attraverso un valico nei pressi di Andorra, entra come clandestino in Spagna, arruolandosi nelle Brigate Internazionali ed entrando a far parte del Battaglione Garibaldi -costituito da italiani- con il grado di sergente. In tale ruolo prende parte ai combattimenti di (Madrid, Huesca, Farlete, l'Ebro) e, tra il giugno 1937 e l'agosto 1938, viene ferito tre volte in combattimento. All'interno della Brigata Garibaldi assume incarichi di sempre maggiore rilievo, sino a diventare Commissario politico addetto all'intendenza dell'intera Brigata, in occasione della difesa di Barcellona nel gennaio del 1939. Nel frattempo, la sua presenza in Spagna \u00e8 segnalata da fonti giornalistiche francesi, che il regime fascista utilizza per individuarlo e iscriverlo nella Rubrica di Frontiera.\nCon lo scioglimento delle Brigate Internazionali, nel mese di febbraio del 1939 si trasferisce in Francia, dove viene internato -in successione- nei campi di St. Cyprien, Gurs e Vernet, fino al 9 aprile 1941 allorch\u00e9 viene tradotto in Italia su sua richiesta. Interrogato, viene successivamente condannato al confino politico da scontare a Ventotene per 5 anni. Viene liberato nell'agosto del 1943 a seguito della caduta del regime fascista. Nell'agosto del 1943 Carini \u00e8 gi\u00e0 a Piacenza, per riorganizzarvi il Partito comunista.\nA seguito dell'armistizio entra nella Resistenza con incarichi di alta rilevanza politica, diventando con Luigi Longo, Pietro Secchia, Gian Carlo Pajetta e Giorgio Amendola uno dei cinque membri del Comando generale delle Brigate Garibaldi.\nAssunto il nome di \"Orso\" (da alcune fonti anche coeve erroneamente riportato come \"Orsi\"), viene designato, dallo stesso Comando garibaldino, ad occuparsi dell'organizzazione delle formazioni partigiane (con il ruolo di ispettore generale) ed inviato nell'ottobre del 1943 in Romagna con lo scopo di coordinare l'organizzazione della Resistenza, nelle province di Ferrara, Ravenna e Forl\u00ec. Alla fine di ottobre, su sua proposta, nasce il Comitato militare romagnolo, indipendente dalla altre forze politiche[1] e che risulter\u00e0 composto da: Antonio Carini (Orso), Ilario Tabarri (Pietro Mauri), Luigi Fuschini (Savio) e Oddino Montanari (Lino) come commissario politico. Tabarri \u00e8 nominato responsabile del Comitato con il compito di organizzare la lotta armata in tutta la Romagna, mentre Antonio Carini rest\u00f2 in Romagna come funzionario al di sopra del Comitato militare. \nIl 1\u00ba dicembre 1944 il Comitato militare romagnolo, dopo un incontro con Ilio Barontini (Dario), funzionario inviato a Bologna dal Comando generale delle Brigate Garibaldi, con l'incarico di coordinare la resistenza in tutta la regione Emilia-Romagna, da organo militare del Partito comunista, sar\u00e0 trasformato in Comando militare romagnolo, agli ordini del C.L.N., con Orso (Antonio Carini) come comandante, Pietro (Ilario Tabarri) come responsabile delle formazioni di pianura (Gap e Sap) e Lino (Angelo Guerra) come commissario politico. Da quel momento, Orso \u00e8 l'effettivo comandante di tutte le forze partigiane presenti in Romagna.\nNell'ambito del suo incarico politico, nei primi due mesi del 1944 egli si reca in due occasioni in ispezione presso la neonata Brigata Garibaldi operante nell'Appennino, comandata di Riccardo Fedel (\"Libero\"). Durante il viaggio di ritorno da quest'ultima missione, il 9 marzo 1944, viene catturato da militi della Repubblica Sociale Italiana nei pressi di Teodorano di Meldola, e di l\u00ec tradotto a Rocca delle Caminate ove viene sottoposto, per quattro giorni, ad atroci torture per carpire preziose informazioni. \nSulla sua figura \u00e8 stato realizzato nel 2010 un filmato intitolato \"Antonio Carini. la grandezza di un uomo\", con la regia di Franco Sprega e Ivano Tagliaferri (autori anche del filmato \"Los Italianos. Antifascisti nella guerra civile spagnola\").\n----[1] Comitato militare romagnolo.\nDopo l'arrivo in Romagna di Antonio Carini (Orsi) il 22 ottobre 1943, su sua proposta, s\u00ec costitu\u00ec un Comitato militare con la partecipazione sua, di Ilario Tabarri (\"Mauri\"), Luigi Fuschini (Savio) e Oddino Montanari (Lino), come commissario politico. Arrigo Boldrini (\"Bulow\"), si aggiunger\u00e0 in seguito."}
{"id": "1723878", "revid": "599013", "url": "https://it.wikipedia.org/wiki?curid=1723878", "title": "J\u00f8rgen Jensen (maratoneta)", "text": "Biografia.\nHa partecipato a due edizioni dei Giochi olimpici: 30\u00ba a e 28\u00ba a . Nel 1974 ha partecipato ai Campionati europei, piazzandosi 13\u00ba nella maratona."}
{"id": "1723879", "revid": "767487", "url": "https://it.wikipedia.org/wiki?curid=1723879", "title": "Il libro di biologia", "text": "Il libro di biologia (\"Asimov's New Guide to Science\") \u00e8 un saggio di divulgazione scientifica dello scrittore Isaac Asimov, pubblicato per la prima volta nel 1984.\nIl libro \u00e8 strutturato in sette capitoli ed analizza diverse branche della biologia, l'autore traccia una sorta di storia della disciplina utilizzando il suo classico stile semplice e diretto."}
{"id": "1723880", "revid": "599013", "url": "https://it.wikipedia.org/wiki?curid=1723880", "title": "Edwin Congo", "text": ""}
{"id": "1723883", "revid": "287204", "url": "https://it.wikipedia.org/wiki?curid=1723883", "title": "Calice (ninfa)", "text": ""}
{"id": "1723888", "revid": "599013", "url": "https://it.wikipedia.org/wiki?curid=1723888", "title": "Janne Holm\u00e9n", "text": "Il suo primato personale \u00e8 2h10'46\", ottenuto il 13 aprile 2008 a Rotterdam e che costituisce il record nazionale finlandese di specialit\u00e0."}
{"id": "1723889", "revid": "1005847", "url": "https://it.wikipedia.org/wiki?curid=1723889", "title": "Laba (fiume)", "text": "La Laba \u00e8 un fiume della Russia europea meridionale (Kraj di Krasnodar), affluente di sinistra del Kuban'.\nNasce dalle propaggini nordoccidentali del Grande Caucaso dalla confluenza dei due rami sorgentiferi \"Bol'\u0161aja (grande) Laba\" e \"Malaja (piccola) Laba\", scorrendo in direzione prevalentemente settentrionale, piegando successivamente dapprima verso nordovest, poi verso ovest, sfociando poi nel medio corso del Kuban' nei pressi della citt\u00e0 di \"Ust'-Labinsk\". I principali affluenti sono il \"\u010camlyk\" dalla destra e il \"Fars\" dalla sinistra. Calcolando la lunghezza del fiume dalla sorgente del ramo sorgentifero \"Bol'\u0161aja Laba\", la lunghezza \u00e8 di 347\u00a0km.\nNel fiume si ha formazione di ghiaccio, mediamente, da fine dicembre a fine febbraio-inizio marzo; oltre alla citt\u00e0 di Ust'-Labinsk, alla foce, un'altra localit\u00e0 di rilievo \u00e8 \"Labinsk\"."}
{"id": "1723890", "revid": "125352803", "url": "https://it.wikipedia.org/wiki?curid=1723890", "title": "Odin Sphere", "text": " \u00e8 un action RPG fantasy giapponese sviluppato da Vanillaware e pubblicato da Atlus in Giappone e nel Nord America nel 2007 e, successivamente, tradotto da Atlus e pubblicato da Square Enix in Europa un anno dopo circa.\nIl gioco \u00e8 considerato l'erede spirituale di \"Princess Crown\", pubblicato dei medesimi team su Sega Saturn nel 1997 e ripubblicato su PSP nel 2005.\nIl remake in alta definizione intitolato \u00e8 stato pubblicato in Giappone per PlayStation 4, PlayStation 3 e PlayStation Vita il 14 gennaio 2016.\nTrama.\nLa pace che vige tra le nazioni di Erion \u00e8 pericolosamente in bilico: re e regine dei vari territori non fanno che guardarsi l'un l'altro con sospetto, aspettando con impazienza il momento in cui uno di essi mostri un segno di debolezza e mostri il fianco.\nNon appena il regno di Valentine viene raso al suolo dal potere di un terribile artefatto, si scatena una sanguinosa guerra tra le fate di Ringford e i guerrieri di Ragnanival. Nessuno sembra accorgersi di recitare la propria parte sul palcoscenico di una profezia dimenticata: questa, una volta compiuta, porter\u00e0 il mondo intero verso la distruzione.\nModalit\u00e0 di gioco.\n\"Odin Sphere\" \u00e8 caratterizzato da cinque storie avente ognuno un proprio protagonista, ambientate in tutte le nazioni diverse del mondo di Erion. Ogni personaggio ha una propria storia e la sua ricorrenza nel gioco lo pu\u00f2 portare ad essere il protagonista in un episodio e l'antagonista in un altro. Ognuno di essi possiede un'arma (Psilite) contenente un cristallo in grado di assorbire \"fozoni\", l'energia rilasciata dai personaggi alla loro morte ed elemento alla base delle magie e della crescita delle piante i cui frutti possono essere usati a scopi curativi o alchemici. Gli oggetti, invece, sono di vario tipo e possono essere combinati tra loro: il gioco ne elargir\u00e0 un po' all'interno di bauli che vengono dati come ricompensa alla fine di ogni schema.\nIl gioco ci verr\u00e0 introdotto da Alice, una ragazzina che, in un attico, ci permette di scegliere tramite la lettura dei libri presenti di quale personaggio vivere le vicende; questo comprende nel men\u00f9 opzioni un archivio delle storie che permette di comprendere meglio come si intrecciano tra loro le vicende dei vari protagonisti.\nLo stile grafico ripropone digitalmente degli artwork dipinti a mano e l'audio presenta sia il parlato in inglese che in giapponese entrambi con sottotitoli in italiano che una colonna sonora composta da Hitoshi Sakimoto (gi\u00e0 autore delle musiche di \"Final Fantasy XII\").\nEvoluzione dei personaggi.\nIl sistema di evoluzione dei personaggi \u00e8 un po' diverso da quello tipico degli Action RPG. Tanto per cominciare, le barre di esperienza non sono una ma due -una dedicata alla magia e una dedicata alla vita- e, in secondo luogo, non \u00e8 l'uccisione dei mostri a riempire le due suddette barre. La barra dell'energia si riempie con l'esperienza guadagnata mangiando cibo e piatti (vedere a tal proposito la sezione \"cucina\"), mentre quella della magia si riempie raccogliendo i cristalli che i nemici lasciano cadere ogni volta che vengono uccisi o che vengono sprigionati dai processi di alchimia.\nSistema di combattimento.\nIl sistema di combattimento \u00e8 in tempo reale, come in ogni altro Action RPG: gli attacchi fisici sono votati all'uso di un unico tasto e il loro utilizzo consuma una barra d'energia (da non confondere con quella della vita): quando essa si svuota il personaggio rimarr\u00e0 stordito per un breve lasso di tempo; la barra dell'energia si ricarica automaticamente nei periodi in cui non vengono eseguiti attacchi, ad eccezione di quella di Mercedes che non si ricarica in quanto la sua arma (la balestra) va a colpi e viene ricaricata a mano una volta che li si ha esauriti. Assorbire fozoni riduce i tempi di ricarica della barra d'energia. Agli attacchi vengono poi abbinate le magie, utilizzabili grazie alla raccolta dei fozoni: pi\u00f9 se ne raccoglie e pi\u00f9 si avranno unit\u00e0 d'attacco a disposizione. Le magie, che sono una decina per ogni personaggio, richiedono ognuna un quantitativo di unit\u00e0 d'attacco diverso e richiedono un uso attento perch\u00e9 possono essere subite anche dal giocatore.\nPortare a segno degli attacchi fa aumentare un contatore di \"combo\" e pi\u00f9 alto sar\u00e0 il contatore pi\u00f9 probabilit\u00e0 ci saranno che i nemici, alla loro morte, lascino cadere degli oggetti. Alla fine di ogni scontro si ricever\u00e0 dei punti in base alla propria prestazione che porteranno ad una classificazione del tipo:\nE \u2192 D \u2192 C \u2192 B \u2192 A \u2192 S\ndove E \u00e8 la valutazione pi\u00f9 bassa e S la pi\u00f9 alta. Pi\u00f9 alta sar\u00e0 la valutazione, migliori saranno gli oggetti ottenuti alla fine del quadro.\nCome negli RPG pi\u00f9 classici \u00e8 presente l'alterazione di stato. Nello specifico, il gioco prevede:\nOgni alterazione di stato ad eccezione della stanchezza pu\u00f2 essere di un livello che va da 1 (il pi\u00f9 basso) a 3 (il pi\u00f9 alto); qualora fosse di un livello alto, per scomparire dovrebbe prima scendere di livello; ci\u00f2 comporta che pi\u00f9 il livello di alterazione sar\u00e0 alto \u00e8 pi\u00f9 tempo sar\u00e0 necessario perch\u00e9 il personaggio guarisca da solo.\nC'\u00e8 ancora un'ultima alterazione che sarebbe la trasformazione in rospo: quando si viene trasformati in rospo non si \u00e8 in grado di usare le magie n\u00e9 di assorbire fozoni, ma solo di eseguire attacchi fisici (tramite la lingua) e di spostarsi, ma in maniera molto pi\u00f9 lenta. Per ritornare allo stato originario l'unico modo \u00e8 quello di bere la pozione della metamorfosi.\n\u00c8 interessante notare che, a differenza di tutti gli altri RPG e Action RPG, non \u00e8 l'uccisione dei mostri a far aumentare l'esperienza ma la consumazione di cibo e frutta. Questa, per\u00f2, \u00e8 vincolata agli oggetti rilasciati dai mostri morti, dagli oggetti rilasciati dallo scenario una volta completato e dalla crescita delle piante avvenente tramite l'assorbimento dei fozoni rilasciati dai nemici deceduti, rendendo, di conseguenza, il combattimento ugualmente fondamentale.\nNel remake il sistema di combattimento \u00e8 stato migliorato: la barra dell'energia non si consuma pi\u00f9 durante gli attacchi semplici ma solo quando si usano particolari magie, queste si dividono in magie che richiedono una certa quantit\u00e0 di energia e altre che richiedono un numero minimo di fozoni (ci\u00f2 comunque non implica il materiale consumo di fozoni); \u00e8 stato quindi rimosso lo stato di stanchezza, rendendo di fatto il combattimento pi\u00f9 semplice in quanto quando la barra si consuma si pu\u00f2 sempre ricorrere agli attacchi base (salvo per Mercedes che deve periodicamente ricaricare la sua arma manualmente).\nArchivio.\nIl gioco possiede un archivio all'interno del quale \u00e8 memorizzato tutto ci\u00f2 che c'\u00e8 di importante per il gioco, dalle ricette ai men\u00f9 (vedi cucina), passando per le pozioni (vedi Alchimia) fino ad arrivare alle leggende che fanno da sfondo agli eventi nerrati nelle storie. In un archivio a parte c'\u00e8 l'albero genealogico delle storie e dei loro svolgimenti con cui comprendere meglio gli intrecci della trama.\nEquipaggiamenti.\nNell'arco dell'avventura si possono ottenere molti oggetti di vario tipo e, principalmente, li si ottiene o in scrigni che possono essere rilasciati dai nemici morti o dal completamento del livello, oppure li si pu\u00f2 acquistare dai bazar sparsi per le varie nazioni del regno.\nTutti gli oggetti, le pozioni, i cibi e i potenziamenti acquistati o raccolti nell'esplorazione del regno vengono conservati nell'inventario composto inizialmente da 2 borse contenenti al massimo 8 oggetti l'una; esso \u00e8 per\u00f2 espandibile tramite l'acquisto di ulteriori borse dalla capienza variabile. Non si possono avere pi\u00f9 di 6 borse. Ogni oggetto all'interno delle borse occupa uno spazio indipendentemente dalla sua grandezza; gli oggetti che vengono equipaggiati (come gli anelli o le pietre) continuano ad occupare comunque uno spazio all'interno delle borsa. Le mappe, le ricette e le monete invece sono liberamente accumulabili e non figurano all'interno delle borse.\nOgni personaggio non pu\u00f2 equipaggiare pi\u00f9 di uno strumento alla volta ed essi si dividono in:\ndi questi oggetti ce ne sono di diversi tipi per ognuno e hanno tutti caratteristiche variabili.\nMandragore.\nLe mandragore sono elementi fondamentali alla fine del gioco e hanno impiego sia nella cucina che nell'alchimia (vedi). Nel gioco ne esistono 5 tipi e hanno una diffusione che varia da nazione a nazione. Nella tabella del mondo di gioco \u00e8 indicato per ogni Paese quali sono le mandragore pi\u00f9 diffuse.\nAlchimia.\nL'alchimia \u00e8 basata sull'unione di materie e mandragore. Le materie sono elementi neutri acquistabili in ogni bazar o raccoglibili all'interno dei dungeon del gioco e possono avere pi\u00f9 livelli. Durante l'esplorazione dei dungeon, oltre a materie e mandragore si raccolgono anche le ricette alchemiche che insegnano a combinarli; le fusioni alchemiche generano fozoni e pi\u00f9 sar\u00e0 alto il grado della materia fusa e pi\u00f9 alto sar\u00e0 il numero dei fozoni sprigionati. Per far salire il grado della materia \u00e8 sufficiente fonderla con altre materie, semi, o cibi.\nI risultati delle fusioni alchemiche sono pozioni che hanno bonus di vario tipo, della stessa tipologia che di solito si trovano all'interno dei dungeon; queste spaziano dall'indebolimento dell'avversario alla guarigione di determinati alterazioni di stato. L'unica fusione che non \u00e8 finalizzata al combattimento \u00e8 quella dello Yogurt, che si ottiene unendo materia e latte; lo Yogurt si utilizza in cucina per determinate ricette.\nCucina.\nDurante l'esplorazione dei dungeon \u00e8 possibile raccogliere mandragore e cibi (di solito si tratta di frutti nati dai semi, ma si possono anche raccogliere gamberi o trasformare pulcini in polli); la loro raccolta \u00e8 finalizzata alla realizzazione di ricette e men\u00f9 da consumare al villaggio Puka. Le ricette culinarie, esattamente come quelle alchemiche, vanno raccolte esplorando i dungeon e, una volta raggiunto il villaggio Puka, andranno ad aggiornare i men\u00f9 del \"Ristorante \"Puka\"\" e della \"sala da t\u00e8 \"Leprotto\"\". Mangiare i piatti cucinati in questi due luoghi \u00e8 assolutamente fondamentale all'economia del gioco, in quanto mangiare \u00e8 l'unico metodo per aumentare di livello e diventare cos\u00ec pi\u00f9 forti e i piatti cucinati nel villaggio Puka hanno un concentrato di punti esperienza molto alto. Alcuni di essi sono da asporto, il che li rende l'ideale da usare durante l'esplorazione dei dungeon, in quanto generalmente hanno anche molti punti vita.\nSia i cibi cucinati sia i frutti nati dai semi hanno valori d'esperienza e di punti vita variabili, perci\u00f2 bisogna farne un uso abbastanza strategico. Bisogna anche tenere a mente che i frutti, se non vengono raccolti per tempo tendono a marcire, con il risultato che danno sempre lo stesso quantitativo d'esperienza, ma ricaricano la barra della vita della met\u00e0 dei punti che ricaricherebbe lo stesso frutto da sano. Ci sono alcune ricette che richiedono, per\u00f2, alcuni frutti marciti.\nNel remake \u00e8 stato aggiunto un terzo ristorante ovvero \"Il Ristorante Itinerante di Maury\" che diventa disponibile nella storia di ogni personaggio a partire dal suo terzo capitolo. Per chiamare Maury \u00e8 sufficiente suonare il campanello che si trova in ogni Area di Riposo; tale ristorante non richiede un pagamento monetario ma solo il possesso delle ricette che andranno ad aggiornare progressivamente il menu e della giusta quantit\u00e0 di ingredienti e per la realizzazione del piatto. Nel remake \u00e8 modificato anche il funzionamento degli altri due ristoranti nel villaggio puka: essi mantengono le monete di Valentine come valuta di scambio ma non richiedono pi\u00f9 il possesso degli ingredienti dato che i ristoranti hanno gi\u00e0 una scorta illimitata. Per quanto riguarda i menu i due ristoranti puka hanno ricette diverse divise in base a s\u00e9 si tratta di piatti dolci o salati e sono gi\u00e0 completi mentre il menu del ristorante itinerante si aggiorna quando il giocatore trova nuove ricette; a volte sar\u00e0 lo stesso Maury a proporre nuove varianti di suoi piatti che verranno aggiunte al menu.\nPersonaggi.\nOgnuno di essi ha delle vicende che si intrecciano con quelle degli altri e combatte con un'arma creata con gli psiliti, dei potenti cristalli che hanno il potere di assorbire i fozoni (a parte Ingway che non ha nessun potere, anche se la sua vicenda s'intreccer\u00e0 con alcuni di loro).\nA differenza di quanto accade di solito con queste tipologie di giochi, non esistono le \"classi\" (come guerriero, mago, ladro, ecc.), bens\u00ec sono tutti personaggi predefiniti dalle caratteristiche comuni.\nPersonaggi secondari\nLe Storie dei Personaggi.\nCome gi\u00e0 detto all'inizio, il gioco presenta come primo personaggio una bambina di nome Alice ed il suo gatto nero Socrate, che nella vecchia soffitta di casa trovano diversi tomi. Tutti raccontano la stessa storia, ma ogni volume riporta un punto di vista diverso. Ognuno dei cinque protagonisti vive un pezzo della propria storia mescolata con quella degli altri, sino a formare la storia effettiva di Erion.\nLA VALCHIRIA - Gwendolyn.\nLa storia di Gwendolyn inizia con lei e sua sorella Griselda che conducono le loro truppe in battaglia contro l'esercito nemico delle Fate per il controllo del Calderone della Cristallizzazione. Poco dopo la battaglia Griselda viene tragicamente uccisa e nei suoi ultimi momenti lascia la sua Psypher Spear alla sorella Gwendolyn sperando che la sua morte possa riscattarla agli occhi di suo padre. Poco dopo Gwendolyn incontra il pi\u00f9 potente guerriero dei Vanir: Oswald il Cavaliere Ombra. Lei tenta di sconfiggere Oswald, ma \u00e8 presto battuta e immobilizzata. Oswald tuttavia esita ad affondare il colpo finale, e infine, decide di permettere a Gwendolyn di vivere, sostenendo che ci sono gi\u00e0 stati abbastanza morti nella battaglia.\nDopo Gwendolyn ritorna a Nebulapolis, capitale del Regno di Ragnanival, ed informa suo padre il Signore dei Demoni Odino che Griselda \u00e8 morta con onore in battaglia, ma egli purtroppo mostra poca preoccupazione per la sorte di sua figlia. Gwendolyn in cerca di ugual approvazione da parte del padre, si tuffa di nuovo in battaglia. Durante la battaglia incontra la regina delle fate Elfaria che ha sotto il suo controllo il potente drago Belial. Dopo una lunga battaglia, riesce a sconfiggere il drago.\nIntanto la battaglia \u00e8 vinta e Odino rivendica il Calderone, ma in quel momento la strega della foresta di Elrit, Velvet, arriva sul campo di battaglia e usa l'Anello Titrel per disattivare il calderone rendendolo inutile, con il suo compito completo lascia il campo di battaglia. Gwendolyn nel tentativo di ottenere l'approvazione di suo padre ancora una volta, insegue Velvet, ma non prima che suo padre la informi di non nuocere a Velvet perch\u00e9 \u00e8 \"speciale\".\nUna volta raggiunta la foresta di Elrit, Gwendolyn ingaggia battaglia contro Velvet, battaglia che termina con un pareggio, interrotta dall'arrivo di Odino che ordina a Gwendolyn di fermarsi. Gwendolyn, confusa chiede al padre spiegazioni ed egli rivela che Velvet \u00e8 sua figlia illegittima avuta dall'ormai defunta principessa Ariel del decaduto regno di Valentine. Odino e Velvet discutono sulla questione sino all'arrivo di Brigan il generale dell'esercito di Odino che dopo questa rivelazione comincia a prendersi troppe libert\u00e0 di comando a causa della debolezza del re per aver avuto un figlio bastardo da un nemico. Brigan, decide di utilizzare queste informazioni a suo vantaggio, minacciando di rivelare il segreto di Odino nel regno e quindi detronizzato. Sapendo questo Odin non ha altra scelta se non quella di fare come dice Brigan.\nTornati a Ragnanival, Velvet \u00e8 costretta a divulgare le informazioni sull'anello Titrel e Odino le chiede di consegnarlo. Tuttavia lei non ce l'ha. Afferma infatti che \u00e8 in possesso del possente drago Wagner. Brigan poi suggerisce di sacrificare Velvet al drago in cambio dell'anello e Odino, costretto dalla sua posizione di re, e dal segreto che Brigan minaccia di diffondere, \u00e8 costretto ad acconsentire. Subito dopo Brigan lascia con Velvet e una piccola truppa il castello di Odino per raggiungere il Picco di Nevi Perenne (Winterhorn Ridge),\nil picco innevato per vedere Wagner e sacrificare la ragazza. Odino resta seduto al suo trono, triste e sconsolato sapendo che la morte di sua figlia \u00e8 imminente. Gwendolyn, vedendo la tristezza del padre sa che deve cercare di fermare l'esecuzione, ma poi pensa che se Velvet morisse, lei avrebbe l'amore del padre tutto per e. Rendendosi conto che cosa sta pensando, scaccia questi pensieri cupi e corre a salvare la sorellastra Velvet, per amore di suo padre, anche se cos\u00ec facendo commetter\u00e0 alto tradimento.\nSul Picco delle nevi perenni Brigan tenta di uccidere Velvet; il suo piano \u00e8 poi quello di svelare il segreto di Odino facendolo apparire un terribile tiranno che, pur di ottenere i suoi scopi \u00e8 disposto a sacrificare anche sua figlia. Gwendolyn arriva giusto in tempo e libera Velvet e affronta il generale Brigan. Rapidamente uccide il generale traditore, ma purtroppo le Valchirie catturano Gwendolyn e la portano a Ragnanival per la punizione.\nAl castello Odino giudica Gwendolyn di fronte ad un piccolo pubblico che esprime la sua delusione in merito al tradimento. Non solo esilia la figlia dal regno ma lancia su di lei un terribile incantesimo di sonno, dal quale la giovane si sveglier\u00e0 solo con un bacio. Tale bacio incatener\u00e0 il suo cuore e la costringer\u00e0 ad amare e sposare chiunque la risveglier\u00e0. Prima di lanciare l'incantesimo Odino s'inginocchia vicino a Gwendolyn e le chiede perdono, sussurrando l'enorme dispiacere che prova per quello che sta per farle, sapendo che lei non dovrebbe essere punita per aver salvato sua sorella, cercando di guadagnare l'amore di suo padre. Purtroppo, come re non ha altra scelta che seguire le leggi del suo regno, ma spera che la sua figlia abbia il cuore di perdonarlo e la informa che lui vorrebbe averle dato l'amore che lei e sua sorella meritavano. Gwendolyn non ha alcun rancore, tutto ci\u00f2 che mai voleva era sentire tali parole, che lei accetter\u00e0 la punizione felice sapendo che ha finalmente ha l'amore di suo padre. Odino poi lancia lentamente l'incantesimo di sonno su di lei.\nQuando\nsi sveglia Gwendolyn si trovava in un castello abbandonato sepolto nella\nforesta di Elrit, e sposata proprio con Oswald il Cavaliere Ombra e disperava\nche il suo destino debba essere quello di soffrire. Oswald invece la tratta\nmolto bene, dicendole che non accetter\u00e0 mai che alcuno la tratti come un\noggetto, che non \u00e8 una propriet\u00e0. Come dono di nozze Oswald le dona l'anello\nTitrel. Oswald poi la lascia, chiedendole di aspettare il suo ritorno.\nPrendendo\nl'occasione al volo Gwendolyn ritorna a Ragnanival per dare a suo padre\nl'Anello ma al suo ritorno i soldati tentano di ucciderla, dicendo Odino ha\nordinato di ucciderla se mai fosse tornata. Riesce a sfondare le linee delle\nvalchirie e raggiunge la sala del trono dove per\u00f2 dovr\u00e0 combattere contro suo\npadre, posseduto dall'anima di un vendicativo Brigan, che si \u00e8 guadagnato la\nbenedizione della regina dei morti Odette, che gli ha dato il compito di punire\nOdino reo di averle rubato i suoi gioielli. Gwendolyn combatte Brigan e lo\nsconfisse una seconda volta, liberando Odino. Consegna al padre l'anello\nTitrel e Odino rivela una verit\u00e0 nascosta: Odino spiega che tent\u00f2 Oswald,\ndandogli il compito di uccidere il Drago\nWagner per guadagnarsi il diritto di sposarla. Gwendolyn, scioccata dalla\nrivelazione, decide di tornare al fianco di Oswald, nonostante l'offerta di\nOdino di far terminare il suo esilio come ricompensa per aver portato l'anello.\nDopo\ndiversi giorni di attesa per il ritorno di Oswald, Gwendolyn comincia a\npreoccuparsi per la sicurezza del marito e lo raggiunge nel regno di Magmavulcano.\nL\u00ec incontra Onyx, il re Infernale che le\nsvela un'altra verit\u00e0: Odino in passato aveva promesso in sposa Gwendolyn\nproprio a lui, ma Onyx ha accettato di lasciarla ad Oswald se quest'ultimo gli\navesse fatto un favore in un secondo momento. Rivela a Gwendolyn che ha mandato\nOswald ad uccidere un cucciolo di drago che si dice possa essere Leventhan, il\ndrago destinato a far finire il mondo. Re Onyx infine propone a Gwedolyn un\nnuovo accordo: aiuter\u00e0 Oswald che non \u00e8 ancora tornato, se in cambio lei sar\u00e0\nsua moglie. Gwendolyn rifiuta l'offerta e dopo aver affrontato le Vulcane, le\ntruppe di fuoco di re Onyx, raggiunge Oswald ormai stremato dopo la lotta con\nLeventhan. Combatte quindi al suo posto e sconfigge il piccolo drago. Onyx non\ncomprende perch\u00e9 Gwendolyn abbia scelto il Cavaliere Ombra e non lui, ma\nl'ardore con cui la ragazza difende il marito lo impressiona tanto dal\ndesistere e lasciarli andare.\nTornati\nal castello, Gwendolyn si prende cura di Oswald. Il Cavaliere Ombra recupera\nabbastanza per raccontarle un po' della sua storia. Il suo stesso patrigno lo\nha venduto alla regina dei morti Odette per ottenere la Belderiver, la spada\ninvincibile di Oswald.\nIn\nquel momento, una Valchiria arriva ed informa Gwendolyn della sconfitta di suo\npadre da parte del popolo fatato dei Vanir e che il prezioso anello Titrel che\nlei stessa aveva dato al padre \u00e8 stato rubato. Oswald sentendo questo cade\nnella disperazione, sentendosi nuovamente usato anche da Gwendolyn.\nTemendo\ndi perdere Oswald Gwendolyn raggiunge la foresta di Ringford, dimora dei Vanir\ne della loro nuova regina Mercedes per reclamare l'Anello. Dopo una dura lotta\ncon Mercedes riesce a recuperarlo. Al suo ritorno la sua cameriera Myris la\ninforma in lacrime di una tragedia: Oswald \u00e8 stato preso da un Halja, gli\nspiriti della morte di Odette e portato nel mondo dei morti. Gwendolyn decide\ndi tornare a Ragnanival per richiedere il padre per mostrarle il percorso\nsegreto verso Endelphia (Netherworld) per salvare Oswald. Inizialmente Odino\nrifiuta, ma poi decide di aiutare la figlia in cambio dell'anello Titrel.\nGiunta\nnel mondo dei morti, Gwendolyn incontra Odette e combatte contro la Regina\ndegli Inferi per la vita di Oswald. Gwendolyn ottiene vittoria sulla regina,\nche col suo ultimo respiro sigilla completamente i varchi che conducono nel\nregno dei morti. Proprio quando tutto comincia a crollare intorno a loro, Odino\narriva e salva sia Gwendolyn che Oswald. Tornati tutti nel suo castello, Odino\nchiede alla figlia di mantenere la sua promessa e consegnargli l'anello.\nGwendolyn per\u00f2 racconta al padre che quell'anello ormai rappresenta l'amore di\nOswald per lei, e non accetta di separarsene se non rinunciando alla vita.\nQuando Odino tenta di colpire la sua stessa figlia in un attimo di furia, Oswald\nla difende e ferma la mano del Re dei demoni. Odino non se la sente di uccidere\nla sua amata figlia, anche per ottenere l'anello e con rabbia la lascia andare,\naffidando le sue cure a Oswald.\nGwendolyn\ne Oswald tornano al castello e sulla balconata, riaffermare il loro amore per\nl'altro.\nIL PRINCIPE PUKA - Cornelius.\nLa\nstoria di Cornelius nella foresta di Elrit, dove sta avendo un momento\nromantico con la sua amata principessa Velvet, ma purtroppo \u00e8 costretto a tornare\nnel suo regno prima che suo padre Edmund, re di Titania, possa diventare\nsospettoso, promettendo per\u00f2 all'amata Velvet di ritornare da lei.\nAl\nsuo ritorno Cornelius si scontra col padre, il quale non \u00e8 per nulla contento\ndel modo di comportarsi del figlio e non vede di buon occhio i suoi sentimenti\nper quella ragazza, rea di essere una principessa senza un regno. Lo stregone\ndi corte Urzur, subdolamente, suggerisce che tutto \u00e8 dettato dalla giovane et\u00e0\ndel principe.\nStanco\ndella discussione Cornelius minaccia di abbandonare il trono se il padre continuer\u00e0\nad osteggiarlo e ad offendere la sua amata.\nCornelius\ndopo questo colloquio, si ritrova misteriosamente nella Landa Desolata (terra\nche precede Endelphia) ma quel che \u00e8 peggio \u00e8 che non ha pi\u00f9 aspetto umano. \u00c8\nstato trasformato in un Pooka.\nMentre\nvagava per la terra senza vita, ode una voce nell'oscurit\u00e0 che riconosce in lui\nil sangue della stirpe reale di Titania, e gli consegna una Psypher Sword, poco\nprima di svanire nuovamente.\nSulla\nterra nel frattempo, Velvet attende speranzosa Cornelius nella foresta di Elrit\nmentre legge una misteriosa lettera scritta dal principe.\nCornelius\nancora intrappolato nella Landa Desolata incontra un essere orrendo e deformato\ndalla morte con indosso una corona, che vaga con una candela.\nL'essere\ninforma Cornelius che l'unico modo che ha per abbandonare quel luogo \u00e8 quello\ndi chiedere il permesso a Odette, signora dei morti. Gli propone quindi di\naccompagnarlo da lei, se in cambio, potr\u00e0 seguirlo in superficie.\nLa\nregina dei morti non solo nega il suo consenso, ma vuole anche recuperare la\nspada fatta coi gioielli che in passato le furono rubati dai nani. Cornelius \u00e8\ncostretto ad affrontarla con la sua spada, sconfiggendola e guadagnandosi il\ndiritto di passare di nuovo al mondo dei vivi.\nGiunto\ndi nuovo in superficie viene catturato dalle valchirie e condotto al cospetto\ndi Odino e delle figlie Griselda e Gwendolyn. Il signore dei demoni riconosce\nla spada che il principe porta con s\u00e9, una spada che era stata donata dal regno\ndi Ragnanival al vecchio re di Titania molti anni prima. Odino non crede alle\nparole di Cornelius quando rivela la sua identit\u00e0 e la sua storia. Gli lancia\nquindi una sfida: se riuscir\u00e0 ad ottenere il corno dal quale il generale Brigan\n\u00e8 solito bere. Cornelius \u00e8 costretto ad accettare\nPrima\ndi affrontare la missione, Gwendolyn gli restituisce la spada e lo avverte che\nBrigan \u00e8 noto per la sua antipatia per i Pooka. Cornelius la ringrazia per la\nsua preoccupazione. Affronta quindi il generale Brigan, riesce a ottenere il\ncorno e torna da Odino. Oltre ad avere il lasciapassare e aver provato il suo\nvalore, Cornelius chiede il perch\u00e9 tutti lo chiamino \"Pooka\" e Odino spiega che\ni pooka sono esseri umani tramutati in bestie a causa di una maledizione\nterribile e potente. Come ultima cortesia, Odino ordina a Gwendolyn di scortare\nil principe sino ai confini di Ragnanival.\nGiunto\na Titania, Cornelius incontra un impostore che ha preso le sue sembianze e che,\nseguendo il volere del re che vorrebbe farlo sposare con una figlia di Odino,\nvuole rompere ogni legame con Velvet. Quando per\u00f2 l'impostore chiede in cambio\ndi questo il \"potere segreto\" della famiglia reale, re Edmund si fa evasivo e spaventato\ne lo invita ad andare nella foresta e rompere i rapporti con la giovane Velvet.\nRimasti\nsoli, il vero Cornelius si rivela al padre Edmund che non solo non gli crede,\nma \u00e8 terrorizzato alla vista della spada che il principe porta con s\u00e9,\nriconoscendola e ben sapendo a chi apparteneva. Edmund chiama le sue guardie e\ncostringe Cornelius alla fuga.\nIl\nprincipe decide quindi di seguire l'impostore prima che abbia la possibilit\u00e0 di\nincontrare Velvet. Riesce nell'impresa ma in quell'istante l'impostore prende\nl'aspetto di Velvet e lo sfida con parole spietate. Conscio del fatto che non\npu\u00f2 trattarsi della vera Velvet Cornelius combatte l'impostore e sconfiggendolo\nscopre la sua vera identit\u00e0: Ingway, fratello gemello di Velvet. \u00c8 stato\nproprio lui a maledire il principe Cornelius trasformandolo in un Pooka, anche\nse \u00e8 estraneo al risveglio del principe nel mondo dei morti. Cornelius ha le\nmani legate poich\u00e9 non solo la maledizione \u00e8 eterna, ma se anche uccidesse\nIngway potrebbe mai Velvet perdonarlo. Prima che la ragazza possa vederlo\nridotto in quello stato, Cornelius fugge giurando vendetta. Ingway resta solo\ncon la sorella e la rimprovera di voler continuare a vedere quel principe che\nnon si \u00e8 pi\u00f9 presentato ai oro incontri, ma Velvet, nonostante tutto spera\nancora.\nPer\nle strade di Titania, Cornelius incontra Urzur lo stregone, che gli confida che\nHindel, il drago che dimora sul picco delle nevi perenni potrebbe conoscere il\nmodo di spezzare la maledizione dei pooka. Cornelius quindi si dirige sul picco\nma non trova Hindel, trova il drago Wagner, terribilmente furioso per la morte\ndel fratello Hindel ucciso da una spada magica. Credendolo colpevole, Wagner\ncombatte contro Cornelius che per\u00f2 riesce a sconfiggerlo e gli risparmia la\nvita.\nDopo la sconfitta, Wagner ripaga Cornelius per non averlo ucciso volando alle rovine di Valentine e gli fornisce informazioni circa la maledizione dei pooka nata dalla distruzione del regno di Valentine, sulla situazione politica tra Odino e il regno delle fate e l'ubicazione sotterranea del popolo pooka. Nonostante tutto Wagner non muta pensiero sugli esseri che usano spade magiche.\nQui Cornelius incontra Meril una femmina pooka, che lo informa della possibilit\u00e0 di spezzare la maledizione raccogliendo tutte le monete magiche del perduto regno di Valentine, poich\u00e9 insieme possono realizzare qualsiasi desiderio. Meril poi porta Cornelius al villaggio sotterraneo dei pooka, dove il principe apprende che la principessa Velvet \u00e8 sul campo di battaglia per impedire al Calderone di\nattivare il suo potere. Una guerra tra Aesir, popolo di Odino e i Vanir, popolo delle fate \u00e8 in corso per ottenerne il possesso.\nSul campo intanto Velvet \u00e8 inseguita da Mercedes che la minaccia di morte se non le consegner\u00e0 l'anello Titrel. Cornelius si lancia in difesa della principessa e sconfigge Mercedes, , ma poi incontra la figura non morta che ha incontrato nel mondo dei morti che si rivela essere il re di Valentine, nonch\u00e9 nonno di Velvet.\nCornelius riesce a riottenere l'anello dal re folle, ma sviene dalla stanchezza dopo la lunga lotta e decide di mantenere il silenzio sulla sua identit\u00e0 con l'amata Velvet.\nIl principe si risveglia del villaggio dei pooka.Velvet se n'\u00e8 andata. Poco dopo giungono i goblin (pooka dal cuore malvagio) venuti per ordine del Re Valentine per rubare tutte le antiche monete raccolte dai pooka e gettarle nel cratere ardente di Magmavulcano.\nCornelius li insegue e giunge nelle terre di fuoco dove incontra Re Valentine, intento nel suo piano di distruzione del mondo. Dopo aver raccontato la sua storia, fa comparire un uovo di drago, rubato in passato ai draghi rimasti in vita e cedendogli la sua corona e tutti i suoi poteri, Valentine la fa schiudere dando vita al cucciolo Leventhan, una delle creature dell'armageddon.\nDopo aver ingaggiato una lotta con il drago, Cornelius viene a conoscenza di un altro terribile segreto che riguarda la sua stessa famiglia: la spada magica che il principe porta con s\u00e9, \u00e8 la spada che in passato re Edmund (padre di Cornelius) us\u00f2 per uccidere il suo stesso padre Re Gallon, tramutatosi in una terribile bestia per affrontare gli eserciti di Valentine che invadevano la sua terra. La trasformazione di Gallon \u00e8 avvenuta grazie al \"potere segreto\" tramandatosi nella famiglia reale di Titania.\nCornelius\ndunque inizia comprendere perch\u00e9 il padre avesse tanta paura della spada e\ncapisce che la voce nascosta nelle tenebre della Landa Desolata era proprio\nquella di Re Gallon di Titania, suo nonno.\nTornato\nal villaggio dei pooka con tutte le monete recuperate, Cornelius viene a sapere\nche a Titania, un drago sta creando il caos e che una ragazza sta per essere\nsacrificata alla bestia per rabbonirla. In citt\u00e0, inciampa in una discussione\ntra Urzur e Re Edmund riguardo al \"Libro di trasformazione\". Urzur rivela quindi\nle sue vere intenzioni: riportare in vita re Gallon e portare la distruzione\ntotale su tutta Erion, nonch\u00e9 il suo coinvolgimento in tutto ci\u00f2 che \u00e8 capitato\na Cornelius. Re Edmund chiede perdono al figlio e lo informa che Velvet \u00e8 stata\ncatturata ed \u00e8 nei sotterranei della citt\u00e0.\nCornelius si precipita nelle fogne, dove incontra Urzur e si prepara a combattere quando Ingway torna sulla scena. Dopo aver saputo di Velvet, Ingway guarisce Cornelius e lo manda avanti per salvarla, mentre si occupa di Urzur. Il drago in questione \u00e8 Belial, che profondamente pentito chiede al principe di ucciderlo, poich\u00e9 era controllato dal volere dello stregone Urzur. Negli ultimi momenti di\nlucidit\u00e0, Belial uccide Urzur. Cornelius salva Velvet che all'ultimo lo riconosce.\nCornelius dopo questo ha un colloquio con suo padre, che vorrebbe dare a lui il trono, ma Cornelius rifiuta. Come potrebbe il popolo accettarlo come re in quella forma animale? Si congeda quindi per andare a vivere tra i pooka, dicendo a suo padre di essere forte ed iniziare a comportarsi come un vero re.\nNella foresta di Elrit Cornelius incontra finalmente Velvet e gli rivela la sua identit\u00e0. Velvet sceglie di vivere con lui poich\u00e9 lo ama ancora, nonostante la sua forma di pooka.\nLA TERRA FATATA - Mercedes.\nLa\nstoria di Mercedes inizia con lei a caccia di rane nella foresta incantata di\nRingford con la Psypher Bow, la balestra magica della regina Elfaria, sua\nmadre. La piccola principessa dei Vanir infatti vorrebbe allenarsi in vista\ndella guerra in corso contro Odino ed il suo esercito.\nLa regina Elfaria e suo nipote Melvin cercando di spiegarle i motivi alla base della guerra: Odino vuole a tutti i costi il Calderone magico in loro possesso per assorbire i \"fozoni\" sorgente di vita in tutta Erion e avere pi\u00f9 potere, condannando pero le fate a morte poich\u00e9 esse vivono grazie ai fozoni.\nL'ingenuit\u00e0 di Mercedes preoccupa la regina Elfaria che incarica Melvin di guidare sua figlia. A ragion ben veduta poich\u00e9 durante una battaglia contro Odino e la sua terribile arma Balor, la regina Elfaria viene ferita a morte. Nei suoi ultimi suoi istanti dice alla figlia di essere forte. Ora \u00e8 lei la regina delle fate.\nInizialmente Mercedes esita di fronte ai suoi nuovi compiti che la travolgono, quindi Melvin ne approfitta subdolamente e offre a Mercedes di lasciare a lui ogni responsabilit\u00e0.\nIncoraggiata dall'amico nano Matthew, Mercedes segue il suo consiglio di rivolgersi al saggio Beldor che vive nella foresta di Elrit.\nGiunta nella foresta di Elrit, Mercedes fa cadere la sua balestra magica in uno stagno a causa dello spavento provocato da un ranocchio. Il ranocchio in questione si offre di aiutarla a ripescare la balestra e in cambio Mercedes realizzer\u00e0 un suo desiderio.\nDurante\nl'immersione, ecco arrivare lo stregone Beldor con il drago Belial, pronto ad\nuccidere la giovane regina, secondo gli ordino di Re Melvin. Spaventata,\nMercedes \u00e8 costretta ad affrontare il drago e riesce ad avere la meglio; quando\npoi lo stregone Beldor cerca di ucciderla, il ranocchio attacca a sua volta lo\nstregone e lo avvelena costringendolo alla fuga. Libero dall'assoggettamento\ndello stregone, il drago Belial avvisa Mercedes che nel suo regno sta avvenendo\nuna ribellione.\nMercedes\nfa ritorno seguita dal rospo nel suo regno: la nobilt\u00e0 di Ringford \u00e8 divisa a\nmet\u00e0 ma molti sono schierati con Melvin che ha occupato il palazzo reale. Spaventata,\nMercedes \u00e8 presa dal panico e chiede a qualcuno, chiunque di fare qualcosa. Il\nranocchio la rimprovera e spronata dalle sue parole, Mercedes decide di agire e\ntornare a palazzo seguita da un piccolo gruppo di fate rimasti fedeli.\nNei\ngiardini del palazzo Melvin incontra Mercedes che rifiuta di assoggettarsi ai\ndesideri di suo cugino e di arrendersi. Melvin quindi chiama a combattere\nOswald, il cavaliere ombra e la sua Belderiver contro di lei. La battaglia va\nin favore di Mercedes, e con la morte di Oswald e Melvin, la ribellione interna\nviene finalmente sedata.\nDopo\nquesto, il ranocchio rivela il suo desiderio a Mercedes: egli era in realt\u00e0 un\nessere umano, maledetto nella forma di una rana dallo stregone Urzur, uno degli\nalleati di Beldor. La maledizione potrebbe essere rotta solo dal bacio di una\npotente fata. Mercedes tuttavia non se la sente proprio di baciare il rospo,\ncos\u00ec rimanda il momento a quando sar\u00e0 \"pi\u00f9 pronta\".\nNon\nc'\u00e8 tempo per riposare, poich\u00e9 il drago Wagner ha raggiunto la foresta di\nRingford per uccidere il cavaliere ombra, colpevole di aver ucciso il drago\nHindel. Nonostante Mercedes cerca di spiegare che il cavaliere sia morto,\nWagner non sente ragioni. Attender\u00e0 sulla cima del Picco innevato che gli si\nporti il cavaliere ombra, oppure sar\u00e0 Ringford a pagare per la morte di Hindel.\nMercedes\nnon pu\u00f2 accontentare Wagner, ma decide ugualmente di raggiungere il picco \u00e8 far\nragionare il re dei draghi. Dopo averlo affrontato in combattimento, Wagner\ninizialmente deride le affermazioni di Mercedes sull'aver ucciso Oswald e\nquando la fata mostra la sua arma, Wagner s'infuria, irritato dalla vista di un'arma\nPsypher, la stessa che ha ucciso Hindel. Wagner tenta di uccidere Mercedes ma\nlei riesce a sconfiggerlo e promette di usare la sua arma solo e unicamente per\nsconfiggere Odino e le sue armate. Wagner soddisfatto vola via ed ecco arrivare\nsul picco il ranocchio, quasi congelato e preoccupato per Mercedes.\nA\nRingford Mercedes chiede a Matthew se esiste un modo per distruggere l'arma di\nOdino. Matthew non conosce alcun modo ma suggerisce che forse Brom, il pi\u00f9\ncelebre fabbro dei nani costruttore della Belderiver di Oswald e della balestra\ndi Mercedes potrebbe conoscere la risposta. Purtroppo Melvin ha spedito il nano\nancora vivo nel regno dei morti. Un'altra soluzione potrebbe essere quella di\nchiedere aiuto allo stregone Beldor concedendogli il perdono reale ma il\nranocchio si oppone a questa decisione. Racconta infatti che Beldor, fa parte\ndi un gruppo di folli stregoni conosciuti come \"i tre saggi\" il cui rifugio\nsono le fogne di Titania. Rivela inoltre che \u00e8 stato Urzur, uno di loro, a\ntrasformarlo in rana. Tuttavia costretta dalle circostanza, Mercedes fa inviare\ndei messaggeri a Titania in cerca di Beldor.\nMercedes\ned un piccolo entourage giungono a Titania per incontrare Beldor, ma cadono in\nun agguato e Matthew viene catturato. Mercedes \u00e8 costretta a lottare e\nraggiunge le fogne di Titania dove incontra Beldor che richiama il drago Belial\nper divorarla. Il drago per\u00f2 si rifiuta di aggredire nuovamente la fata,\nnonostante lo stregone controlli il suo cuore. Il suo abuso del drago fa arrabbiare\nMercedes che ritira la sua offerta precedente e lo presenta con una nuova:\naiutarla o morire.\nBeldor\ne Mercedes combattono nuovamente nelle fogne e quando il crudele mago tenta di\nusare la magia alle sue spalle, il ranocchio usa a sua volta un incantesimo\nsullo stregone tramutandolo in un pooka e privandolo dei suoi poteri per\nsempre.\nLo\nsforzo per\u00f2 \u00e8 stato grande e il ranocchio rischia la vita. Mercedes\nriconoscente per averle nuovamente salvato la vita, da un bacio al suo\nsalvatore, spezzando l'incantesimo: il ranocchio era in realt\u00e0 Ingway che dopo\naver ringraziato Mercedes si congeda promettendo di incontrarla di nuovo.\nMercedes\nobbliga Beldor a condurla nel regno dei morti per cercare Brom. Alla prima\noccasione, lo stregone maledetto fugge da Mercedes con l'unico risultato di\nessere ucciso da un Halja. Intanto la principessa delle fate trova Brom, che\nviene costretto a lavorare sui cristalli di fozoni per ordine della regina\nOdette. Mercedes per far fuggire Brom lotta contro Odette e riesce a tenerle\ntesta valorosamente per un poco ma poi un'orda di Halja arrivi a circondarla.\nPrima che potessero uccidere Mercedes, uno spettro arriva e informa Odette che\nil re Gallon stava causando un putiferio nella sua cella. Odette e gli Halja\nignorano Mercedes dandole la possibilit\u00e0 di fuggire con Brom.\nTornati\na Ringford, Brom accetta di creare un'altra arma Psypher abbastanza potente per\ncontrastare e distruggere Balor, ma informa Mercedes che avr\u00e0 bisogno di un\nfuoco dal calore senza pari per forgiare i cristalli fozoni, e quindi avr\u00e0\nbisogno del fuoco conservato nel tempio delle fiamme a Magmavulcano. I due\npartono quindi per le terre del fuoco e riescono a prendere una fiaccola dal\nsacrario del fuoco senza attirare l'attenzione.\nIn\nquel momento, il re Valentine arriva e informa la coppia che il Re Onyx \u00e8\nattualmente a riposo nella lava per guarire dalle ferite inflittegli da Oswald.\nRiconosce anche Brom, spiegando che era lui quello che gli ha commissionato la\nprima arma Psypher. La coppia tenta la fuga, ma Valentine li raggiunge e sfida\nla piccola fata e la sua balestra: dovr\u00e0 combattere contro Leventhan, il\ncucciolo di drago con la sua corona. Mercedes riesce a sconfiggere il draghetto\ne i due fuggono.\nA\nRingford, Brom riforgia nelle fiamme la balestra magica ribattezzandola col\nnome di Riblam, \"colei che perfora\", l'unica arma in tutto il mondo in grado di\ndistruggerne un'altra Psypher. Poi si congeda, volendo tornare da Oswald, ora\nche ha appreso che il Cavaliere Ombra \u00e8 vivo, si sente responsabile per lui e\nil suo triste destino.\nMercedes\nraduna le sue truppe per un ultimo tentativo di riprendere il Calderone, e li\ninvita a combattere con un discorso d'incoraggiamento: Mercedes ha ereditato lo\nspirito di sua madre. I Vanir riescono a sconfiggere gli Aesir e Mercedes\nincontra Odino sul campo di battaglia.\nOdino\ninsulta Mercedes ed Elfaria, sostenendo che sar\u00e0 una facile vittoria\nschiacciare la piccola fata. Tuttavia Mercedes lotta coraggiosamente dimostrando\ndi non essere cos\u00ec impotente come Odino sospettava, tanto da distruggere Balor\ne ferendo il signore dei demoni. Costringe poi Odino a promettere di minacciare\nmai pi\u00f9 il regno delle fate e rimanere nel suo regno, minacciandolo con\nl'esecuzione capitale e l'invasione di Ragnanival. Odino dopo aver ceduto\nl'anello Titrel che controlla il calderone, torna sconfitto a Ragnanival. La\nguerra tra i Vanir e gli Aesir \u00e8 giunta al termine.\nLA SPADA FUNESTA - Oswald.\nLa\nstoria di Oswald inizia con lui che sferra il colpo finale al drago Hindel;\nquesto perch\u00e9 era una richiesta di suo padre adottivo Melvin. Hindel spiega a\nOswald che il vero padre era un uomo di nome Edgar, ma Oswald non si preoccupa del\nnome dell'uomo che l'ha abbandonato.\nHindel\nprofetizza ad Oswald di \"seguire l'uccellino\", poi il cavaliere\naffonda la Psypher Sword Belderiver nel corpo di Hindel uccidendolo.\nAl\nsuo ritorno in Ringford, Melvin tenta di persuadere la regina Elfaria a\nprodurre altre spade come la Belderiver ma nell'apprendere che il test finale\ndell'arma \u00e8 stata l'uccisione di Hindel, la regina si rifiuta.\nBrom,\nil fabbro nano costruttore della spada \u00e8 preoccupato del prezzo a pagare per\nusarla ma Melvin lo minaccia di non interferire nei suoi piani. Il nano\ntuttavia tiene al ragazzo e lo informa della verit\u00e0: chiunque abbia posseduto\nla Belderiver in passato \u00e8 stato perseguitato dagli Halja ma Melvin infuriato\nbandisce Brom nell'oltretomba.\nMelvin\naffida poi una missione da infiltrato a Oswald che dovr\u00e0 raggiungere Ragnanival\ne raccogliere informazioni.\nA\nNebulapolis, capitale di Ragnanival, Oswald sente lo stregone Skuldi che parla\ncon il generale Brigan, lusingandolo per la sua idea di voler prendere il posto\ndi Odino al comando del regno, ma prima che la loro conversazione finisca Oswald\nviene scoperto e costretto a lottare contro Brigan.\nDopo\nla battaglia e aver carpito informazioni sull'imminente attacco di Odino a\nRingford, Oswald \u00e8 pronto a tornare indietro quando di nascosto vede una\nsplendida ragazza vestita elegantemente: \u00e8 Gwendolyn, la \"strega di Odino\". Il\nsuo carattere gentile e delicato sembrano stonare decisamente con l'immagine\ndella guerriera che si era immaginato. Ne resta in qualche modo incantato.\nUna\nvolta tornato a Ringford, Melvin tenta ancora di convincere la regina Elfiria\ndi produrre la spada maledetta in serie ma la fata di rifiuta. Decide cos\u00ec di\ndare ulteriore prova delle abilit\u00e0 della Belderiver sul campo di battaglia nei\npressi del Calderone magico.\nDurante\nla battaglia, Oswald incontra un Halja, che gli confida la verit\u00e0: l'immenso\npotere della spada proviene dal regno dei morti, dalla Regina Odette, alla\nquale \u00e8 stata promessa l'anima del possessore della Belderiver, cio\u00e8 Oswald. Il\nragazzo \u00e8 sconvolto nell'apprendere che il padre adottivo Melvin gli ha fatto\nquesto.\nDi\nritorno dai campi di battaglia Oswald cerca spiegazioni in merito a quanto\ndetto dall'Halja ma Melvin \u00e8 furioso per la sconfitta subita, che ha portato a\nmorte la regina Elfaria e al potere la giovane principessa Mercedes. Per poter\nattuare il suo piano di rivolta all'interno di Ringford e ottenere il potere,\nMelvin invia Oswald nella foresta di Elrit a cercare lo stregone Beldor perch\u00e9\nsi schieri dalla sua parte, pena la vita. Prima di partire Oswald comincia a\nsentirsi debole a causa del potere della spada.\nNella foresta Oswald incontra lo stregone ed \u00e8 costretto a combattere il drago Belial quando Beldor rifiuta l'offerta di Melvin. Dopo la sua vittoria su Belial, Beldor si impegna a sostenere la ribellione di Melvin.\nIl tempo passa e la ribellione di Melvin prende piede nel regno, ma Mercedes riesce a spodestarlo e a riprendersi il trono, Indebolito dal potere degli Halja infatti, Oswald non \u00e8 in grado di combattere al pieno delle sue forze contro Mercedes e viene sconfitto. Nei suoi ultimi istanti trova Melvin morente, che riversa su di lui parole spietate: Oswald era solo uno strumento attraverso il quale avrebbe ottenuto il potere. Questa rivelazione schiaccia Oswald a tal punto che, tradito dal padre, si lascia prendere dagli Halja che lo portano nell'oltretomba.\n\u00c8 nella Lana Desolata che Oswald incontra nuovamente Brom che gli rivela che Melvin non l'ha trovato ma rapito ai suoi veri genitori, ormai entrambi deceduti. Brom se ne vergogna amaramente poich\u00e9 in passato lui stesso approv\u00f2 tale comportamento.\nOswald\nsenza pi\u00f9 speranze, va nelle profondit\u00e0 infernali, sostenendo di non aver paura\ndi morire, ma l'idea di aver vissuto una vita inutile lo terrorizza. Ed ecco la\nrisposta alle sue preghiere: il fantasma di un uccello blu compare per pochi\nistanti, che bastano tuttavia a ridargli speranza.\nRaggiunge\nquindi il tempio dove si trova la regina Odette e subito tenta di attaccarla ma\ni suoi attacchi non hanno alcun effetto. Odette sembra divertita dal suo nuovo\ngiocattolo quando uno spettro la informa di un intruso. Si tratta di Odino, il\nsignore dei demoni, venuto a rubarle un'altra volta i suoi gioielli. Odette\nquindi propone a Oswald di uccidere Odino ed in cambio lei gli restituir\u00e0 la\nlibert\u00e0. Oswald si sente di nuovo un servo per un altro padrone, ma accetta.\nOdino\ne Oswald quindi si affrontano nell'oltretomba e il Cavaliere Ombra riesce a\nsconfiggerlo. Odino quindi gli propone un nuovo accordo: se gli risparmier\u00e0 la\nvita, gli mostrer\u00e0 il sentiero segreto che conduce fuori da Endelphia. Oswald\ndunque risparmia Odino che lo porta con s\u00e9 a Nebulapolis.\nL'eccezionale\npotere della Belderiver colpisce Odino a tal punto che il signore dei demoni\ngli fa una richiesta ufficiale. Oswald tuttavia non \u00e8 interessato a servire un\naltro padrone. Nonostante un castello e la speciale Psypher Spear di Gwendolyn\ncome ricompensa, non \u00e8 interessato. Quando per\u00f2 Odino mette nel pacchetto anche\nsua figlia Gwendolyn, caduta sotto l'incantesimo del sonno, l'interesse di\nOswald si riaccende e accetta l'incarico: dovr\u00e0 recarsi sul Picco delle Nevi\nPerenni e uccidere il re dei draghi Wagner.\nOswald raggiunge il picco e chiama Wagner alla battaglia. Il drago non concede tregua durante la lotta, desideroso di potersi finalmente vendicare della morte di Hindel sul diretto responsabile tanto cercato. La potenza della Belderiver ha per\u00f2 il sopravvento e Oswald riesce ad uccidere il re dei draghi. Dal suo stomaco poi estrae ci\u00f2 che Odino veramente desiderava: l'anello Titrel che pu\u00f2 attivare il Calderone.\nOdino ordina ad Oswald si consegnargli l'anello, ma il cavaliere sostiene che esso non faceva parte del loro accordo, e si rifiuta di consegnarlo, arrivando addirittura a minacciare di combattere di nuovo Odino. Il signore dei demoni \u00e8 costretto a lasciargli l'anello e tiene fede alla promessa fatta donandogli un castello, la psypher Spear e soprattutto Gwendolyn.\nTra\nle mura del suo nuovo palazzo, Oswald trova Gwendolyn addormentata nel magico\nsonno. Vorrebbe svegliarla ma l'assistente pooka di Gwendolyn, Myris, informa Oswald\nche la ragazza sar\u00e0 costretta ad amare chiunque la risveglier\u00e0 con un bacio.\nOswald decide di provare a destarla in un altro modo poich\u00e9 non vuole essere\namato a causa di un incantesimo.\nIn\nquel momento ecco apparire lo stregone Skuldi che rapisce la giovane Gwendolyn\ne ordina a Oswald di consegnare un messaggio a Odino: sua figlia \u00e8 nelle mani\ndei tre saggi.\nOswald\nsi dirige verso Titania e raggiunge Skuldi nei sotterranei. Qui lo stregone gli\nrivela che sta agendo per vendetta contro Odino, poich\u00e9 sono stati i tre saggi\na svelargli l'ingresso segreto verso l'oltretomba e dell'esistenza dei\ngioielli, ma il signore dei demoni non pag\u00f2 il prezzo concordato. Oswald\ncombatte contro i fantasmi del suo passato e contro Skuldi, sino a far\nconfessare allo stregone che Gwendolyn non si trova a Titania, bens\u00ec a\nMagmavulcano dal re infernale Onyx. Soddisfatto delle informazioni Oswald se ne\nva risparmiando lo stregone, ma Skuldi lo attacca alle spalle, causando per\u00f2 la\nsua stessa fine per mano della Belderiver.\nOswald\nsi precipita a Magmavulcano, ma Odino lo batte sul tempo e ha un confronto\nverbale con Onyx, che conscio dell'incantesimo vorrebbe svegliare la giovane\nche infiamma il suo cuore. Odino semplicemente ride del piano di Onyx,\nlasciando il re infernale con un terribile dubbio: l'incantesimo avr\u00e0 davvero\neffetto?\nNel\nfrattempo Oswald giunge dove Gwendolyn sta ancora dormendo, e affronta re Onyx\nnella sua forma pi\u00f9 brutale. La battaglia vede vittorioso Oswald.\nOnyx\nracconta poi Oswald la verit\u00e0: l'incantesimo di Odino su Gwendolyn pu\u00f2 essere\nspezzato da un bacio, ma nessuna magia potr\u00e0 mai incatenare il suo cuore e\ncostringerla ad innamorarsi. Per questo Onyx non l'ha svegliata, per timore che\nlei sarebbe fuggita via da lui. Mosso a compassione, Oswald s'impegna ad\nesaudire una sola richiesta del Re Inferno, a sua discrezione, e torna con\nGwendolyn a palazzo.\nTornato\nal castello nella foresta, Oswald \u00e8 confuso all'idea di svegliare la ragazza\nche ama, poich\u00e9 non sopporterebbe di essere abbandonato. Ma sa meglio di altri\ncosa vuol dire essere un burattino e non vuole lo stesso destino per Gwendolyn,\ncos\u00ec, abbandona gli indugi e desiderando ardentemente l'amore della ragazza, anche\nse dovesse fargli pi\u00f9 male che bene, le da finalmente il bacio che la\nridester\u00e0.\nIL FATO - Velvet.\nLa\nstoria di Velvet comincia nella foresta di Elrit dove sta avendo un incontro\ncon Cornelius, innamorato di lei. I due si congedano quando ecco che compaiono\nSkuldi e Ingway, che disapprova la scelta della sorella.\nIl\nloro amore non potr\u00e0 mai avvenire poich\u00e9 loro sono figli illegittimi di Odino e\ndella principessa Ariel di Valentine. Quando il padre di Ariel aveva scoperto\nil fatto, era impazzito e aveva ucciso la figlia di fronte ai gemelli, che per\nsopravvivere tradirono la loro stessa madre, vedendola piangere.\nLa\nmadre di Velvet e Ingway, avendo il potere di prevedere il futuro, profetizz\u00f2\nlei stessa che una terribile e mortale maledizioni li avrebbe colpiti. Per\nquesto Ingway odia tanto la madre.\nDopo\nil duro colloquio con il fratello, Velvet decide di raggiungere il Picco delle\nNevi Perenni per interrogare il drago Hindel che possiede il dono della\npreveggenza. Hindel tuttavia non riesce a chiarire i dubbi della giovane, ma\nprofetizza invece la sua stessa fine per mano di un cavaliere.\nVelvet\nfa ritorno alle rovine di Valentine dove Krois, il suo maestro pooka non pu\u00f2\ndirle nulla di nuovo riguardo alle profezie; la fine del mondo sar\u00e0 preceduta\nda cinque catastrofi: un mostro, un rogo, un re della morte, un calderone e un\ndrago.\nSkuldi\ntuttavia, informa Velvet che se vuole davvero conoscere ci\u00f2 che rivelano le\nprofezie, c'\u00e8 un unico modo: chiedere a colui che la ha scritte molti anni\nprima, re Gallon.\nIn\ncambio del permesso di visionare il potente \"libro delle trasformazioni\" un\ntomo di magia scritto da re Valentine, Skuldi condurr\u00e0 Velvet nel mondo dei\nmorti sino a re Gallon.\nGiunti\na Endelphia, Gallon non \u00e8 per nulla contento di vedere Skuldi, ben conscio del\nterribile piano dei tre saggi. Velvet sente l'oscura voce del sovrano nel buio,\ned egli le concede una pergamena ove vi sono scritte tutte le informazioni\nriguardo a quel che la ragazza vuol sapere.\nIn quel momento appare Odette, furiosa non solo per l'intrusione ma anche perch\u00e9 re Valentine \u00e8 riuscito a fuggire dal mondo dei morti. Velvet \u00e8 costretta ad affrontare la regina dei morti.\nVelvet sconfigge Odette in una feroce battaglia, ma viene circondata dagli Halja. Odino appare in scena e salva la vita della figlia nonostante le sue proteste, Odino accompagna Velvet all'uscita di Endelphia, dove Skuldi, che ha ascoltato i discorsi dei due, svanisce per raggiungere Beldor e Urzur e dir loro che Velvet \u00e8 la figlia di Odino.\nLa giovane viene a sapere dal suo maestro pooka che esiste un modo per fermare il calderone, ora che re Valentine \u00e8 a piede libero nel mondo, l'anello Titrel. Purtroppo l'anello \u00e8 nelle mani delle fate. Velvet quindi si dirige a Ringford e ruba l'anello mentre la regina Elfaria \u00e8 in guerra. Durante la battaglia contro la piccola Mercedes, apprende che l'anello non \u00e8 stato rubato dalle fate, \u00e8 stato Ingway a cederlo.\nTornata\nal villaggio dei pooka, Velvet ha un altro litigio con Ingway, che lo ordina di\nconsegnargli l'anello, giustificando il suo modo di agire solo perch\u00e9\npreoccupato per lei, ma Velvet non vuole ascoltarlo e fugge via. Ingway teme\ninoltre la folli dei tre saggi.\nFuori\ndalla capitale perduta, Velvet inorridisce quando vede suo nonno, il defunto re\nValentine in forma di scheletro putrefatto. Non \u00e8 in grado di nascondere la sua\npaura specie quando il re le rivela i suoi piani di distruzione, ma Velvet si\nfa coraggio e si rifiuta di cedere l'anello Titrel per attivare il calderone.\nLa\nguerra tra Vanir e Aesir infuria sul campo e Velvet \u00e8 costretta ad affrontare e\nsconfiggere il generale Brigan prima di potersi dirigere al Calderone, ed\nusando l'anello Titrel, farlo addormentare in modo che la sua magia non possa nuocere.\nKrois\ne altro Pooka arrivano per portarla al sicuro, ma Velvet dice loro di tornare\nal villaggio prima di essere individuati e di portare con loro un pooka,\nrimasto ferito (non riconosce in lui Cornelius). Mentre cerca di distrarre le\ntruppe di Odino, Velvet incontra Gwendolyn sul campo di battaglia e\nriconoscendola come figlia di Odino, si rende conto che \u00e8 sua sorellastra. Velvet\nriesce tuttavia a fuggire in tempo.\nTornando\nal villaggio dei pooka, Velvet e Krois vengono circondati dai Goblin, venuti a\nrubare l'anello Titrel per conto di Valentine. Velvet si rende conto che\nl'anello \u00e8 troppo pericoloso, cos\u00ec sale nuovamente sul picco delle nevi perenni\ndove trova il corpo esanime di Hindel. In quel momento giunge Wagner e la\ngiovane strega \u00e8 costretta a combatterlo. Hindel aveva predetto che sarebbe\ntornata a trovarlo ma che un amico l'avrebbe aiutata. Velvet quindi consegna\nl'anello Titrel a Wagner che lo inghiotte, non temendo minacce ne dalle fate ne\ndallo stesso Odino, con cui il drago condivide il sangue.\nVelvet\ndopo aver dato l'anello al drago, ritorna a Elrit dove per\u00f2 viene catturata da\nGwendolyn e lord Brigan (venuto a sapere della segreta relazione che c'\u00e8 tra\nVelvet e Odino). Desiderosi di recuperare l'anello, Brigan torna sulle montagne\ncon Velvet ma Gwendolyn interferisce libera la sorellastra, le restituisce la sua\narma Psypher, la Graveryl Cahin e si dichiara nemica e traditrice di Odino di\nfronte a tutti.\nNel\nfrattempo Velvet \u00e8 tornata alle rovine di Valentine e viene a sapere a Myris\ncosa \u00e8 accaduto a sua sorella Gwedolyn. Si dirige verso il castello e li vi\nincontra Odino venuto a vegliare su sua figlia. Appare poi re Valentine che con\nparole subdole convince Velvet a combattere contro il suo stesso padre. Alla\nprima occasione per\u00f2 Odino riesce ad attaccare Valentine, grazie all'aiuto di\nVelvet, ma non lo uccide. Lo condanna a soffrire sempre di pi\u00f9 per la morte di\nAriel, la donna tanto amata da entrambi e la cui perdita \u00e8 causa di dolore.\nPoco dopo il combattimento, Velvet saluta la sorellina addormentata, sperando che non debba pi\u00f9 soffrire a causa del suo buon cuore e che possa trovare l'uomo giusto che la risvegli. Al villaggio dei pooka, Myris dice a Velvet che andr\u00e0 a prendersi cura di Gwendolyn.\nMentre era via, i goblin avevano rubato le monete di Valentine, ma erano state tutte riportate indietro da un pooka coraggioso dalla spada lucente, che ora si stava dirigendo verso Titania. Quando Velvet scopre che il pooka in questione si chiama Cornelius, si precipita a Titania pur di vederlo. Il suo amore maledetto? Com'\u00e8 possibile? Quando era nell'oltretomba con Skuldi, lo stregone le aveva riferito delle pagine mancanti del libro della metamorfosi, e solo una persona oltre a lei poteva vedere quel libro: Ingway, anche lui per\u00f2 scomparso da tempo.\nGiunta\na corte di fronte a re Edmund e Urzur, chiede umilmente di vedere Cornelius,\nnon sapendo che il re \u00e8 ricattato dagli stregoni che tengono in scacco la citt\u00e0\ngrazie al controllo che hanno sul drago Belial. Cade cos\u00ec in trappola e dopo il\nconfronto con Belial, viene catturata dai tre stregoni.\nVelvet\napprende che sono loro che hanno maledetto Cornelius su richiesta di Ingway. I\ntre avevano cercato di ottenere il potere segreto della famiglia reale di\nTitania, la trasformazione in bestia dell'incantesimo Darkova. Le leggono\ninoltre i versi finali delle profezie dell'armageddon dove \"due signori\nsenza corona\" sopravviveranno all'apocalisse del mondo, una volta purificato.\nVelvet cade poi addormentata ma viene svegliata e salvata da Cornelius. Velvet\nvorrebbe parlargli ma il principe pooka fugge per la vergogna.\nNel\nfrattempo, nell'oltretomba Ingway incontra la regina Odette ed in cambio della\nsua vita, ottiene dalla regina l potere sugli eserciti dei non morti per\ncombattere contro Odino. Velvet incontra nuovamente il fratello alle rovine e\nnon \u00e8 per nulla contenta del modo di agire del fratello, n\u00e9 per quanto riguarda\nCornelius n\u00e9 per il patto con la regina Odette.\nIngway\nraggiunge Nebulapolis dove affronta il signore dei demoni Odino, ma Velvet supplica\nIngway di fermarsi, poich\u00e9 ha capito le intenzioni del fratello: usare\nl'incantesimo Darkova su se stesso. Velvet apprende qui la verit\u00e0 assoluta: la\ngrande catastrofe che fece svanire il regno di Valentine a causa\ndell'attivazione del Calderone, non fu causata da Valentine e dalla sua follia,\nbens\u00ec da Ingway, desideroso di avere l'affetto del padre. Quando poi Odino\ns'interess\u00f2 solo del Calderone e non a lui come figlio, Ingway desider\u00f2 solo di\npotersi vendicare.\nIngway\nusa l'incantesimo Drkova e affronta Velvet in combattimento. L'incantesimo lo\nlogora e Velvet esce vittoriosa dalla battaglia, donando al fratello tornato\nalle sue sembianze umane, il resto della profezia che la loro madre aveva\nlasciato loro.\nIn\npassato \u00e8 vero che la principessa Ariel pianse spesso perch\u00e9 i figli non le\nmostrarono amore, ma le sue lacrime furono di gioia poich\u00e9 sapeva i figli\nsarebbero sopravvissuti alla follia del nonno. Prima che l'esercito dei non\nmorti li raggiunga, il principe Cornelius arriva tramite un portale magico e li\nsalva entrambi.\nTornati\nal villaggio dei pooka, Ingway scompare dalla circolazione e il maestro Krois,\nprima di spirare consegna a Velvet una pergamena in cui forse \u00e8 scritto come\nevitare l'armageddon. Questa suggerisca a Velvet che il Calderone \"Non pu\u00f2\nessere distrutto da spade, lance o frecce, pu\u00f2 essere solo incatenato\".\nIl libro dell'armageddon.\nIl capitolo finale comprende la svolta finale di tutti i personaggi che affrontano la tragedia dell'armageddon.\nAll'inizio del libro Re Valentine raggiunge il Calderone, rimasto attivo dopo l'ultimo conflitto, e con esso si prepara ad accelerare la crescita di Leventhan. Ingway tenta allora di distruggere il Calderone tramutandosi in Darkova ma la maledizione scatena l'ira di Re Gallon, divenuto sovrano incontrastato dell'oltretomba a seguito della morte di Odette; Gallon viene liberato dallo spirito di Beldor, che non \u00e8 morto dato che l'immortalit\u00e0 \u00e8 uno degli effetti della maledizione pooka. Lo stregone permette quindi a Gallon di marciare con le sue truppe fuori da Endelphia, e anche Onyx, data l'imminente distruzione di Magmavulcano dovuta al Calderone, si prepara a distruggere Ringford. Nel frattempo i non morti di Re Gallon attaccano Nebulapolis e uccidono tutte le valchirie; Odino, rimasto senza la sua Balor che aveva forgiato proprio nella speranza di evitare una simile catastrofe si rassegna quindi al proprio destino e spira abbracciando lo spirito di Griselda. Solo Gwendolyn, che si trova nel castello di Elrit con Brom e Myris, sopravvive e riceve la visita dello spirito della sorella che le ricorda il suo compito \"rovesciare la corona\". \nA questo punto spetta al giocatore scegliere, in base agli scritti sulla profezia, quali protagonisti dovranno affrontare le cinque catastrofi dell'Armageddon: La Bestia a Sei Occhi (Darkova), Il Signore dei Morti (Re Gallon), la Personificazione del Fuoco (Onyx), Il Calderone e L'Ultimo Drago (Leventhan). Di seguito la versione canonica della storia.\nIngway nella sua forma mostruosa perde il controllo di se stesso e finisce sotto l'influsso di Beldor: gli stregoni avevano infatti formulato un incantesimo per controllare Darkova a seguito della morte di Gallon; secondo la profezia Darkova \u00e8 La Bestia a sei Occhi che per prima dar\u00e0 inizio all'Armageddon e \"nessun umano pu\u00f2 sfuggire alla sua sete di sangue\", ma per fortuna proprio in quel momento viene raggiunto da Cornelius, sulle rovine di Ringford. il pooka non vorrebbe essere costretto a uccidere il fratello della sua amata ma capisce che ormai non c'\u00e8 pi\u00f9 traccia di lui all'interno di Darkova quindi uccide la bestia dando finalmente la pace a Ingway che rimpiange solo di non poter mantenere la sua promessa di rivedere Mercedes; Velvet giunge sul luogo e Ingway la invita a portare in salvo il principe e fermare il calderone.\nA Titania, Gallon uccide suo figlio Re Edmund, ma improvvisamente gli si pone dinanzi Oswald. Il Re dei morti \u00e8 convinto di avere la vittoria in pugno. Potrebbe essere Oswald \"l'ombra del precedente padrone\" che secondo la profezia pu\u00f2 fermare il signore dei morti (essendo stato vincolato ad Odette per via della Belderiver), ma Gallon \u00e8 ancora afflitto dalla stessa maledizione usata da Ingway,: pu\u00f2 essere sconfitto solo da un guerriero che condivide il suo sangue reale. Tuttavia, incredibilmente il Cavaliere d'Ombra riesce a sconfiggerlo: era infatti Oswald l'erede di cui parlava la profezia. Dopo aver sconfitto Re Gallon, Oswald ricorda le parole di Hindel e rivela al Re dei Morti di essere figlio di Edgar. Prima di svanire, Gallon capisce quindi di essere suo nonno: Edgar era infatti il fratello maggiore di Edmund che fu fatto uccidere per aver sposato una paesana, non prima di aver affidato il figlio a Melvin (questo fa di Cornelius e Oswald cugini). \nMentre l'esercito dei morti batte in ritirata Onyx annienta gli ultimi guerrieri dell'esercito delle fate, bruciando completamente Rignford; Onyx \u00e8 convinto di essere invincibile perch\u00e9 secondo la profezia dell'Armageddon \"solo l'Albero del Mondo pu\u00f2 uccidere il Signore del Fuoco\", ma tale Albero del Mondo pare solo una leggenda e persino le fate dubitano della sua esistenza. La profezia per\u00f2 dice anche che il fuoco infernale divamper\u00e0 per tutta la foresta \"bruciando intorno al trono\" ma lasciando inerme il sovrano, ovvero Mercedes. La giovane regina giunge proprio in quel momento nel suo regno ormai distrutto dove trova il cadavere di Ingway; subito dopo giunge Onyx, con cui ingaggia una lotta. Mercedes riesce a sconfiggere Onyx con sua grande sorpresa, ma pagando con la sua stessa vita. Mentre il demone del fuoco si interroga su come sia stato possibile ci\u00f2, la regina delle fate si appresta a ritornare alla terra, ma prima di esalare il suo ultimo respiro, come tutte le altre fate, Mercedes rivela il suo vero nome: Yggdrasil (che nella lingua nordica significa appunto Albero del Mondo). \nNel frattempo Velvet, dopo aver recuperato Cornelius, stremato per lo scontro con Ingway, si appresta a fermare il Calderone; ella infatti ha sempre saputo che sarebbe toccato a lei fermare la macchina, cosa che aveva intuito anche Krois, Velvet \u00e8 infatti l'unica discendente dall'antica stirpe Ventiniana a possedere un'arma Psypher a catena con la quale potr\u00e0 fermare il Calderone che \"non pu\u00f2 essere distrutto ma solo incatenato\". La strega riesce quindi a incatenare il calderone ritrovandosi per\u00f2 alla merc\u00e9 di Re Valentine che per\u00f2 esita a ucciderla riconoscendo in lei il volto di Ariel. Ma anche se il Calderone \u00e8 stato fermato la crescita di Levnthan \u00e8 ormai completata e il drago, lungo migliaia di kilometri si prepara a distruggere Erion per sempre. \nNessuno ha mai compreso i versi delle profezia riguardanti il drago che recitano \"nato nel caos e nel fuoco, dorme tra le braccia materne\". Alla fine si rivela essere Gwendolyn la prescelta per annientarlo. Si riferisce infatti a lei l'ultima parte della profezia secondo la quale lei e Oswald sono destinati a essere i progenitori del nuovo mondo, come specificato nei salmi di Gallon che raccontano di \"due Signori senza corona, che sopravivveranno all'Armageddon e daranno il via alla rinascita\". La battaglia \u00e8 ardua ma alla fine Gwendolyn riesce a sconfiggere Leventhan trafiggendolo con la sua Psypher e rovesciando la corona di Valentine dalla sua testa. Lo sforzo \u00e8 tale da far perdere le ali alla valchiria che precipita pronta a riabbracciare il padre e la sorella.\nLE RUOTE DEL DESTINO - Finale.\nDopo aver letto tutti i sei libri delle cronache di Erion Alice \u00e8 delusa, convinta che tutti i protagonisti siano morti, ma nota sulla copertina del libro dell'Armageddon una delle monete di Valentine che i pooka stavano cercando. La bambina viene poi richiamata da sua madre e non si accorge di Cornelius e un'altra pooka che entrano nella soffitta per recuperare la moneta, lasciando indietro l'ultimo libro che rivela cos\u00ec il finale della storia. Gwendolyn viene salvata in extremis da Oswald prima di cadere verso morte certa: Il Cavaliere d'Ombra conduce la sua amata nei pressi del Calderone e collassa sotto gli occhi di Velvet. La strega scopre che la sorella \u00e8 ancora viva e che porta al dito l'anello Titrell; Velvet dunque usa il potere dell'anello per fondere le armi Psypher dei due amanti con la sua e quella di Cornelius, liberando tutti i fozoni contenuti al loro interno, e cos\u00ec facendo interrompe l'Armageddon, ma a causa di un incantesimo di protezione aggiunto da Re Valentine, viene maledetta e tramutata in un pooka. Oswald e Gwendolyn nel frattempo si risvegliano appena in tempo per assistere alla rinascita di Erion: ora toccher\u00e0 a loro ridonare vita al nuovo mondo. In un filmato segreto dopo i titoli di coda vediamo che millenni dopo Cornelius e Velvet hanno completato finalmente la raccolta delle monete grazie all'ultima che si trovava nella soffitta di Alice (forse una lontana discendente di Oswald e Gwendolyn) e a loro appare lo spirito di Re Valentine, prima che venisse corrotto, il quale concede ai due un solo desiderio: i due chiedono che la maledizione dei pooka finisca e tornano finalmente umani.\nAccoglienza.\nLa rivista \"Play Generation\" lo classific\u00f2 come il quarto miglior gioco di ruolo del 2008."}
{"id": "1723892", "revid": "287204", "url": "https://it.wikipedia.org/wiki?curid=1723892", "title": "Ritwik Ghatak", "text": "La sua fama \u00e8 paragonabile a quella di Satyajit Ray e Mrinal Sen.\nHa scritto molto per il teatro, traducendo anche in bengali Bertolt Brecht e Gogol'.\nIn seguito si \u00e8 dedicato pi\u00f9 assiduamente alla regia, con film fuori dai grossi circuiti commerciali, di stampo prettamente culturale.\nHa girato inoltre svariati cortometraggi e documentari."}
{"id": "1723895", "revid": "767487", "url": "https://it.wikipedia.org/wiki?curid=1723895", "title": "Lingua zoque di Tabasco", "text": "La lingua zoque di Tabasco, chiamata anche zoque di Ayapa o ayapaneco, \u00e8 una lingua zoque parlata in Messico.\nDistribuzione geografica.\nL'ayapaneco, che prende il nome dalla localit\u00e0 di Ayapa, nel municipio di Jalpa de M\u00e9ndez (Tabasco), \u00e8 una lingua in via di estinzione. Secondo \"Ethnologue\" nel 1971 restavano solo 40 persone che parlavano la lingua. Secondo i dati del censimento del 2010 effettuato dall'Instituto Nacional de Estad\u00edstica y Geograf\u00eda (INEGI), i locutori di ayapaneco in Messico sono 4. Nel 2015 secondo un articolo del giornale Focus i locutori rimasti erano ormai solo due, entrambi aventi un'et\u00e0 superiore ai 70 anni."}
{"id": "1723898", "revid": "1573940", "url": "https://it.wikipedia.org/wiki?curid=1723898", "title": "Cabassous", "text": "Cabassous \u00e8 un genere di armadilli sudamericani che comprende le 4 specie di armadillo a coda molle.\nDescrizione.\nSono assai simili morfologicamente all'armadillo gigante, eccezion fatta per la taglia assai minore.\nTassonomia.\nAl genere sono ascritte le seguenti specie:"}
{"id": "1723900", "revid": "44876", "url": "https://it.wikipedia.org/wiki?curid=1723900", "title": "Luigi Zannier", "text": "Carriera.\nCentrocampista dotato di fisico prestante e grande agonismo, emerse dalle categorie inferiori dopo il passaggio all'Atalanta, che lo acquist\u00f2 per rimpiazzare Gaudenzio Bernasconi e lo fece esordire in Serie A. Dopo tre buone stagioni in nerazzurro pass\u00f2 al Milan, con cui vinse lo scudetto 1956-57. Pag\u00f2 la negativa prestazione della squadra nell'annata 1957-58 venendo ceduto al Padova, ancora in A.\nCon i veneti disput\u00f2 due stagioni al termine delle quali venne ceduto al Catania, sempre nel massimo campionato.\nConcluse quindi la carriera nel Verona, in Serie B."}
{"id": "1723906", "revid": "767487", "url": "https://it.wikipedia.org/wiki?curid=1723906", "title": "Touring (singolo)", "text": "Touring \u00e8 un singolo della band punk Ramones. \u00c8 stato pubblicato nell'album \"Mondo Bizarro\" del 1992.\nStoria.\nLa canzone racconta dei tour mondiali che i Ramones hanno fatto durante la loro carriera di oltre vent'anni.\nIl tour pi\u00f9 importante della band \u00e8 stato quello in Inghilterra nel 1976: erano presenti dei fan che si riveleranno poi essere membri dei Sex Pistols e dei Clash.\n\"Touring\" \u00e8 una canzone originariamente composta nel 1981 ma che poi non venne inclusa nella versione di \"Pleasant Dreams\" degli anni ottanta.\n\u00c8 stata invece inclusa come bonus track nella versione originale del 1981 nella ristampa del 2002 di \"Pleasant Dreams\" da parte della Rhino Records ed anche come ultima traccia in \"Mondo Bizarro\"."}
{"id": "1723909", "revid": "599013", "url": "https://it.wikipedia.org/wiki?curid=1723909", "title": "Armas Toivonen", "text": "Ha inoltre conquistato l'oro europeo nella prima edizione dei campionati, tenutasi a Torino nel 1934."}
{"id": "1723911", "revid": "1728", "url": "https://it.wikipedia.org/wiki?curid=1723911", "title": "Tito Orsini", "text": "Fu senatore del Regno d'Italia dalla XIV legislatura.\nOrsini, deputato nella IX legislatura (1865-1867) fu nominato senatore del Regno il 12 giugno 1881 e venne nominato componente della commissione incaricata di predisporre il codice di commercio, della quale facevano parte diversi genovesi. Era avvocato particolarmente versato in materia di diritto commerciale. Nel 1888 venne eletto presidente del Consiglio dell'Ordine degli Avvocati di Genova, succedendo al sen. Cesare Cabella; venne confermato presidente sino al 1896 anno del suo decesso."}
{"id": "1723916", "revid": "453768", "url": "https://it.wikipedia.org/wiki?curid=1723916", "title": "Vincenzo Ricasoli", "text": "Fratello di Bettino, combatt\u00e9 le guerre risorgimentali fino a conseguire il grado di maggiore generale dell'esercito piemontese. Fu senatore del Regno d'Italia nella XIV legislatura.\nBiografia.\nVincenzo Ricasoli nacque a Firenze il 13 febbraio 1814. Terzogenito del barone Luigi Ricasoli e di Elisabetta Peruzzi, sub\u00ec l'influenza e il carattere inflessibile e determinato del fratello primogenito Bettino, che avrebbe lasciato un'impronta marcata nella storia della loro famiglia e dell'Italia. Condivise con lui l'interesse per la vita politica, l\u2019impegno civile, l'agricoltura, la botanica e le scienze; lavorarono insieme al patrimonio familiare con le tenute in Maremma (1855). Gest\u00ec la tenuta di Gorarella a Grosseto, cercando di svilupparla e farla progredire con le prime macchine meccaniche per la mietitura prima e poi con l'introduzione in quelle zone della mezzadria.\nNel 1860 venne eletto deputato del Regno di Sardegna per il collegio di Grosseto. In seguito all'unit\u00e0 d'Italia, fu eletto a Scansano nelle elezioni del 1861 e nel 1866 era colonnello di Stato maggiore nell'esercito del Regno nella battaglia di Custoza.\nSvilupp\u00f2 i suoi interessi botanici fino a pubblicare degli scritti, nonch\u00e9 a impiantare nel 1869 alla Casa Bianca di Porto Ercole un giardino di \"acclimatazione\" o orto botanico, che dopo venti anni contava specie diverse. Nel 1881 fu nominato senatore del Regno nella XIV legislatura e durante tutta la vita ebbe un intenso scambio epistolare col fratello sulla vita politica e sulle vicende familiari. Mor\u00ec a Porto Ercole il 20 giugno 1891."}
{"id": "1723917", "revid": "599013", "url": "https://it.wikipedia.org/wiki?curid=1723917", "title": "Henok Goitom", "text": "Carriera.\nClub.\nDi origine eritrea, \u00e8 nato in Svezia e cresciuto a livello giovanile in squadre del circondario di Stoccolma.\nPrima ancora di scendere in campo in un campionato svedese senior, Goitom \u00e8 stato prelevato dall'Udinese nell'estate del 2003 a fronte di un contratto triennale. La sua prima partita in Serie A, disputata il 19 febbraio 2005, ha visto proprio il ventenne Goitom segnare la rete del definitivo 1-1 in casa contro l'Inter, con un colpo di testa al 90' a pochi minuti dal suo ingresso in campo.\nNonostante ci\u00f2, quella \u00e8 stata l'unica presenza registrata in campionato con la squadra friulana, che lo ha poi girato in prestito per due anni agli spagnoli del Ciudad de Murcia, militanti nella seconda serie nazionale: al suo secondo anno di permanenza ha realizzato 15 reti in 38 presenze, piazzandosi quinto nella classifica marcatori della Segunda Divisi\u00f3n 2006-2007.\nNella stagione seguente, terminato ufficialmente il rapporto con l'Udinese, \u00e8 rimasto a Murcia per giocare in Primera Divisi\u00f3n nell'altra squadra cittadina, il Real Murcia, con un contratto quadriennale da 3 milioni di euro complessivi.\nIl 15 luglio 2008 Goitom \u00e8 rimasto in Primera Divisi\u00f3n passando per\u00f2 al Real Valladolid con la formula del prestito con diritto di riscatto a favore del club biancoviola, il quale non \u00e8 stato poi esercitato anche se il giocatore \u00e8 stato il miglior marcatore stagionale della squadra con 10 reti all'attivo in campionato.\nIl 14 luglio 2009 \u00e8 stato acquistato per 2,2 milioni di euro dall'Almer\u00eda, che lo ha prelevato appunto dal Real Murcia: al termine della stagione 2010-2011, dopo quattro anni nella massima serie spagnola, Goitom \u00e8 sceso in Segunda Divisi\u00f3n insieme al club complice la retrocessione.\nNell'agosto 2012 si \u00e8 svincolato a parametro zero ed \u00e8 tornato in Svezia con l'ingaggio da parte dell'AIK, squadra con sede a breve distanza dai luoghi in cui Goitom \u00e8 cresciuto. Nei suoi primi tre anni e mezzo all'AIK il suo rendimento personale \u00e8 andato in crescendo: dopo aver chiuso il campionato 2012 con 1 gol in 9 partite, infatti, ha realizzato rispettivamente 8 reti nel torneo 2013 e 12 reti in quello 2014, fino ad arrivare alle 18 realizzazioni in 29 partite del 2015. In questa stagione, oltre a laurearsi vice-capocannoniere, \u00e8 stato eletto ufficialmente miglior giocatore di tutta l'Allsvenskan 2015.\nDopo tre stagioni e mezzo ed un bottino di 40 reti in 93 presenze, a fine 2015 ha comunicato di non aver trovato un accordo con il club per l'estensione del contratto. Dopo un inverno trascorso da svincolato, il 22 marzo 2016 si \u00e8 accasato al Getafe nella Liga spagnola, firmando un contratto fino al termine della stagione. Tra l'agosto e l'ottobre del 2016 ha giocato 8 partite nella MLS americana con la maglia dei San Jose Earthquakes.\nIl 3 marzo 2017 \u00e8 stato formalizzato il suo ritorno in maglia AIK, con una conferenza stampa in cui \u00e8 stato presentato insieme al nuovo compagno di reparto Sulejman Krpi\u0107. A partire dalla stagione 2018, complice il ritiro forzato di Nils-Eric Johansson avvenuto in precampionato, Goitom ha ereditato a tutti gli effetti la fascia da capitano. Al termine di quella stessa annata, l'AIK \u00e8 tornato a vincere il titolo nazionale a 9 anni di distanza dall'ultimo successo, grazie anche alle 12 reti in 30 presenze in campionato dello stesso Goitom. Egli si \u00e8 confermato miglior marcatore stagionale dell'AIK anche nei due campionati successivi: nell'Allsvenskan 2019 ha segnato 11 reti alla pari del compagno di squadra Tarik Elyounoussi, mentre nell'Allsvenskan 2020 ha realizzato 8 gol in 29 partite. Trentaseienne, nel gennaio del 2021 ha firmato un altro rinnovo annuale.\nIl 4 dicembre 2021, in occasione dell'ultima giornata di campionato nonch\u00e9 della sua ultima partita in carriera, Goitom \u00e8 riuscito a segnare proprio nei minuti di recupero il suo gol ufficiale numero 100 con la maglia dell'AIK (in 293 partite ufficiali), con tanto di celebrazioni al fischio finale.\nNazionale.\nHa fatto parte della Nazionale svedese Under-21 tra il 2005 e il 2006, prendendo parte alle qualificazioni per gli Europei di categoria.\nNel 2014 ha espresso pubblicamente dure critiche rivolte al CT Erik Hamr\u00e9n e alla Federcalcio svedese per non essere mai stato convocato, neppure nella Nazionale sperimentale. Goitom lo ha motivato come un atto di ripicca per una vecchia intervista dopo una sconfitta casalinga per 5-0 ai tempi dell'Under-21, in cui criticava l'approccio dell'allenatore dell'epoca.\nNel 2015 ha deciso di rispondere alla convocazione dell'Eritrea. Il 10 ottobre 2015 ha giocato la prima partita per la Nazionale del paese africano, debuttando da titolare nella sconfitta casalinga per 0-2 contro il , sfida valida per le qualificazioni al . Tre giorni pi\u00f9 tardi, nel match di ritorno, ha segnato la sua prima rete.\nStatistiche.\nPresenze e reti nei club.\n\"Statistiche aggiornate al 1\u00ba gennaio 2017.\""}
{"id": "1723919", "revid": "237256", "url": "https://it.wikipedia.org/wiki?curid=1723919", "title": "Michail Michailovi\u010d Prisvin", "text": ""}
{"id": "1723921", "revid": "726373", "url": "https://it.wikipedia.org/wiki?curid=1723921", "title": "Aliens versus Predator", "text": "Aliens versus Predator \u00e8 uno sparatutto in prima persona del 1999 per Microsoft Windows. Il gioco \u00e8 diviso in tre parti, e in ognuna si impersona un personaggio diverso: un Alien, un Predator e un Marine. A differenza dei capitoli che lo seguiranno, \"Aliens versus Predator 2\" (2001) e \"Aliens vs. Predator\" (2010), le varie campagne non sono connesse fra loro, ma indipendenti. Esiste una versione \"Gold Edition\", dotata di alcuni livelli aggiuntivi.\nTrama.\nMarine.\n\u00c8 ambientato nella Base Pandora, una struttura di propriet\u00e0 della Weyland-Yutani sotto la protezione della United States Marine Corps (i Marines) utilizzata come laboratorio di ricerca sulla biologia di esseri extraterrestri. Durante un esperimento, alcuni alieni, gli xenomorfi, fuggono e cominciano a seminare il caos nel centro. In stato d'emergenza, la base viene evacuata, e tutte le navette di salvataggio vengono mandate in orbita. Il giocatore utilizzer\u00e0 Anderson, un soldato semplice che non ha avuto modo di imbarcarsi sulla navetta di salvataggio poich\u00e9 era addormentato mentre la situazione precipit\u00f2. Il suo compito principale sar\u00e0 quello di trovare un modo per fuggire dal pianeta, anche se, purtroppo per lui, la via per la pace non sar\u00e0 di certo un'impresa facile.\nPredator.\nUn clan di Predator sta attraversando la galassia alla ricerca di nuove specie per la caccia. Tuttavia la nave comincia a danneggiarsi, e si schianta sul pianeta della Base Pandora. Una squadra di marines viene inviata sul luogo dell'incidente, cattura e porta via i corpi degli alieni, ancora vivi, nel laboratorio per studiarli. Il Predator controllato dal giocatore si sveglia con l'obiettivo di vendicare i suoi fratelli caduti e liberare quelli ancora vivi. Oltre ai Marines armati, per\u00f2, dovr\u00e0 vedersela anche con gli xenomorfi.\nAlien.\nL'alieno utilizzabile \u00e8 uno xenomorfo chiuso in una gabbia e cavia di esperimenti crudeli. Egli per\u00f2, una volta fuggito, sar\u00e0 di nuovo il predatore che \u00e8 in natura. La sua missione \u00e8 di uccidere pi\u00f9 nemici possibile e trovare una nave che lo porter\u00e0 sulla Terra."}
{"id": "1723923", "revid": "1776051", "url": "https://it.wikipedia.org/wiki?curid=1723923", "title": "Napoleone Scrugli", "text": "Fu senatore del Regno d'Italia nella XIV legislatura."}
{"id": "1723924", "revid": "1833487", "url": "https://it.wikipedia.org/wiki?curid=1723924", "title": "Capaccio Scalo", "text": "Capaccio Scalo \u00e8 una borgata del comune di Capaccio Paestum, in provincia di Salerno, da cui dista 25\u00a0km.\nGeografia fisica.\nTerritorio.\nL'abitato si sviluppa in zona pianeggiante a 22 m s.l.m. circa, fra le borgate Rettifilo/Vannulo, Cafasso/Borgo Nuovo, Laura, Gromola e la Strada statale 18 Tirrena Inferiore. Bagnato dal mar mediterraneo, spiaggia di sabbia finissima e chiara e mare cristallino.\nClima.\nClima mediterraneo, con estati calde ed inverni miti.\nSociet\u00e0.\nEvoluzione demografica.\nCapaccio Scalo, con circa 4.098 abitanti, \u00e8 il pi\u00f9 grande e popoloso centro abitato del territorio comunale. La frazione, a partire dal dopoguerra, si \u00e8 notevolmente avvantaggiata del suo territorio pianeggiante e della sua posizione alla confluenza della Strada statale 166 degli Alburni con la Strada statale 18 Tirrena Inferiore, che collegano il Cilento con Salerno, rispetto al capoluogo che ha risentito della sua posizione pi\u00f9 isolata.\nInfrastrutture e trasporti.\nFerrovie.\nCapaccio Scalo \u00e8 dotata di una stazione ferroviaria:"}
{"id": "1723925", "revid": "977683", "url": "https://it.wikipedia.org/wiki?curid=1723925", "title": "Cabassous centralis", "text": "L'armadillo a coda molle settentrionale (\"Cabassous centralis\") \u00e8 una specie di armadillo diffuso in America centrale, dal Messico meridionale alla Colombia e al Venezuela, dove vive sugli altipiani.\nIl suo arelae di diffusione ne fa una delle due specie (assieme all'armadillo a 9 fasce) di armadillo a vivere al di fuori del Sud America.\nMisura fino a 60 cm di lunghezza, per un peso di 4 kg circa.\nIl carapace \u00e8 di colore scuro coi bordi pi\u00f9 chiari, con 10-13 bande mobili: il ventre \u00e8 giallo-grigiastro.\nPossiede un muso largo e tozzo, gli artigli delle zampe anteriori ben sviluppati, in particolare l'artiglio del dito medio.\nQuando cammina, l'animale poggia la pianta delle zampe posteriori e la punta delle unghie delle zampe anteriori.\nSi nutre principalmente di formiche e termiti, che invischia nella lunga lingua appiccicosa mentre grufola nel terreno. Non \u00e8 raro che l'animale si sommerga letteralmente nel terreno mentre mangia.\nPossiede parti unipari, ossia la femmina partorisce un unico cucciolo per volta."}
{"id": "1723929", "revid": "56620", "url": "https://it.wikipedia.org/wiki?curid=1723929", "title": "Riccardo Secondi", "text": "Fu senatore del Regno d'Italia dalla XIV legislatura."}
{"id": "1723931", "revid": "1728", "url": "https://it.wikipedia.org/wiki?curid=1723931", "title": "Valerio Trocchi", "text": "Biografia.\nNato all'Aquila nel 1815, consegu\u00ec la laurea in giurisprudenza e divent\u00f2 banchiere e industriale. Si trasfer\u00ec a Roma e l\u00ec inizi\u00f2 la carriera politica a livello locale: fu Conservatore di Roma nel 1864 e, dopo la presa di Roma, divent\u00f2 consigliere e assessore comunale e consigliere provinciale. Fu inoltre prima consigliere e poi presidente, dal 1880 al 1891, della Camera di commercio di Roma e vicegovernatore della Banca Romana.\nIl 12 giugno 1881 fu nominato Senatore del Regno, con convalida e giuramento avvenuti il 30 giugno, durante la XIV legislatura. Al Senato fu questore dal 23 novembre 1882, inizio della XV legislatura, al 16 dicembre 1891, quando si dimise durante la XVII legislatura. Mor\u00ec nella capitale nel 1893."}
{"id": "1723932", "revid": "15756", "url": "https://it.wikipedia.org/wiki?curid=1723932", "title": "Luigi Brugola", "text": "Carriera.\nCresce tra le file della Pro Lissone, dove disputa tre campionati (due di Serie C ed uno di Serie D) per poi passare all'Atalanta che lo fa esordire nel campionato di Serie A. A Bergamo fa parte del cosiddetto \"Trio primavera\" - per via della giovane et\u00e0 dei componenti - con Ennio Testa e Giancarlo Cad\u00e8, disputando cinque stagioni nel massimo campionato.\nSi trasferisce quindi al Napoli, sempre in Serie A, restandovi per tre annate, al termine delle quali si trasferisce al Messina, in Serie B. Disputa altri due campionati al , per concludere la carriera tra le file del Seregno in Serie D, dove gioca 30 partite mettendo anche a segno 2 gol.\nTermin\u00f2 la sua esperienza sportiva guidando i ragazzi e la prima squadra della sua citt\u00e0\nA quasi due anni dalla morte, il 20 settembre 2010 lo stadio comunale di Lissone \u00e8 stato intitolato proprio a Luigino Brugola."}
{"id": "1723934", "revid": "1573940", "url": "https://it.wikipedia.org/wiki?curid=1723934", "title": "Porphyrio mantelli", "text": "Il mohoau (Porphyrio mantelli ), noto anche come takahe dell'Isola del Nord, era un uccello della famiglia dei Rallidi originario dell'Isola del Nord della Nuova Zelanda.\nDescrizione.\nIl mohoau, incapace di volare, venne descritto per la prima volta dal famoso naturalista Richard Owen a partire da un cranio speditogli dal collezionista Walter Mantell, che ne era entrato in possesso nel 1847 sull'Isola del Nord. Il takahe dell'Isola del Sud (\"P. hochstetteri\") venne scoperto solo successivamente e venne considerato inizialmente una sottospecie del suo parente settentrionale. Oliver, Scarlett e altri studiosi hanno messo in evidenza il fatto che \"P. mantelli\" avesse dimensioni maggiori del takahe attuale, ma sotto gli altri aspetti le due specie sono molto simili. Tuttavia, le analisi del DNA hanno dimostrato che il mohoau era pi\u00f9 strettamente imparentato con il pollo sultano australiano (\"P. porphyrio melanotus\"), o \"pukeko\", del takahe; ci\u00f2 dimostra che le due specie si siano evolute indipendentemente l'una dall'altra, pur non mostrando sostanziali differenze morfologiche. Sempre grazie a questi studi si \u00e8 scoperto che il takahe dell'Isola del Sud ha avuto origine da colonizzatori pi\u00f9 antichi. Non conosciamo nulla delle abitudini del mohoau, ma presumibilmente occupava una nicchia ecologica simile a quella del takahe.\nEstinzione.\nIl mohoau, probabilmente, sopravvisse fino alla fine del XIX secolo. Nel 1894, un uccello dall'aspetto simile a un takahe venne catturato sui monti Ruahine dal topografo Morgan Carkeek. Egli port\u00f2 l'esemplare a casa di Roderick McDonald, dove venne identificato come un raro esemplare di \"mohoau\" da un m\u0101ori locale. Quando Carkeek si present\u00f2 a casa con l'animale era presente anche il figlio di Roderick, che in seguito avrebbe raccontato a Philipps che l'uccello in questione somigliava moltissimo a un \"pukeko\" ed era ricoperto da piume di colore blu. Il mohoau dovrebbe essere scomparso poco tempo dopo in seguito ai cambiamenti ambientali e alla predazione da parte dei mammiferi introdotti dagli europei. All'epoca si riteneva estinto anche il takahe, ma una minuscola popolazione sopravvissuta venne scoperta nella regione del Fiordland nel 1948."}
{"id": "1723936", "revid": "767487", "url": "https://it.wikipedia.org/wiki?curid=1723936", "title": "Cabassous chacoensis", "text": "L'armadillo a coda molle del Chaco (\"Cabassous chacoensis\") \u00e8 una specie di armadillo diffusa nel Gran Chaco, fra Bolivia, Paraguay, Argentina e probabilmente anche Brasile.\nColonizza un'ampia gamma di habitat, dalle praterie alle rive dei fiumi.\nMisura circa mezzo metro di lunghezza. Come i congeneri, somiglia a un armadillo gigante in miniatura; a differenza di quest'ultimo, tuttavia, presenta le placche difensive sulla coda molto ridotte e distanziate, da qui il nome di armadillo a coda molle o a coda nuda.\nNon \u00e8 mai stato osservato costruire nidi."}
{"id": "1723938", "revid": "163662", "url": "https://it.wikipedia.org/wiki?curid=1723938", "title": "Arthur Schopenhauer", "text": "Il suo pensiero recupera alcuni elementi dell'illuminismo, della filosofia di Platone, del romanticismo e del kantismo, fondendoli con la suggestione esercitata dalle dottrine orientali, specialmente quella buddhista e induista. Schopenhauer crea una sua originale concezione filosofica caratterizzata da un forte pessimismo, la quale ebbe una straordinaria influenza, seppur a volte completamente rielaborata, sui filosofi successivi, come ad esempio Friedrich Nietzsche, e, in generale, sulla cultura europea coeva e successiva, inserendosi nella corrente delle filosofie della vita.\nFiglio di un ricco mercante e di una scrittrice, si stabil\u00ec a Weimar con la madre dopo il suicidio del padre. Qui conobbe Wieland e Goethe. Con buoni studi alle spalle, decise di dedicarsi alla filosofia e frequent\u00f2 i corsi tenuti da Schulze a Gottinga e quelli di Fichte a Berlino. Nei confronti di questi, ma anche di Schelling ed Hegel, Schopenhauer nutr\u00ec sempre, concorde in questo con Kierkegaard, disprezzo e avversione, definendo Hegel \"il gran ciarlatano\".\nNel 1809 si iscrisse alla facolt\u00e0 di medicina a Gottinga e, nel 1811, si trasfer\u00ec a Berlino per frequentare i corsi di filosofia. Ingegno molteplice, sempre interessato ai pi\u00f9 diversi aspetti del sapere umano (frequent\u00f2 corsi di fisica, matematica, chimica, magnetismo, anatomia, fisiologia, e tanti altri ancora), si laure\u00f2 nel 1813 a Jena con una tesi \"Sulla quadruplice radice del principio di ragion sufficiente\" e, nel 1818, pubblic\u00f2 la sua opera pi\u00f9 importante, \"Il mondo come volont\u00e0 e rappresentazione\", che ebbe tuttavia scarsissimo successo tra i suoi contemporanei e che cominci\u00f2 a ricevere qualche attenzione solo vent'anni dopo, nonostante fossero giunti, da pi\u00f9 parti, persino riconoscimenti ufficiali.\nDal 1833 decise di fermarsi a Francoforte sul Meno, dove visse da solitario borghese, celibe per convinzione e misogino, nonostante le molte relazioni con donne che ebbe durante la sua esistenza. La vera affermazione del pensatore si ebbe solo a partire dal 1851, con la pubblicazione del volume \"Parerga e paralipomena\", inizialmente pensato come un completamento della trattazione pi\u00f9 complessa del \"Mondo\", ma che venne accolto come un'opera a s\u00e9 stante e fece conoscere al grande pubblico anche le opere precedenti del filosofo. Schopenhauer manifest\u00f2 per gran parte della sua vita un acuto disagio nei confronti dei contatti umani - atteggiamento che gli procur\u00f2, in citt\u00e0, la fama di irriducibile misantropo - e uno scarso interesse, almeno in via ufficiale, per le vicende politiche dell'epoca, quali ad esempio i moti rivoluzionari del 1848 - sebbene si sia interessato, sul finire della sua vita, alla questione dell'Unit\u00e0 d'Italia, prendendo posizione favorevole.\nI tardi riconoscimenti di critica e pubblico attenuarono i tratti pi\u00f9 intransigenti del suo carattere, tanto che negli ultimi anni della sua esistenza pot\u00e9 addirittura raccogliersi attorno a lui una ristretta cerchia di \"apostoli\", come egli stesso amava definirli, tra i quali il compositore Richard Wagner, lo scrittore David Asher e la scultrice Elisabet Ney. Mor\u00ec di pleurite acuta nel settembre del 1860, a settantadue anni.\nBiografia.\nInfanzia (1788-1800).\nArthur Schopenhauer nasce a Danzica, citt\u00e0 prussiano-tedesca, di l\u00ec a poco annessa alla provincia della Prussia Occidentale, il 22 febbraio 1788, figlio di Heinrich Floris Schopenhauer (1747-1805), ricco mercante appartenente a una delle famiglie pi\u00f9 antiche e ben in vista della citt\u00e0, e da Johanna Henriette Trosiener (1766-1839), donna vivace e salottiera dalle evidenti velleit\u00e0 letterarie. Il nome \u00e8 scelto dal padre, uomo istruito che intrattenne conoscenze in tutta Europa, in quanto la sua pronuncia \u00e8 quasi uguale in francese come in inglese, ed \u00e8 dunque utile per il futuro erede di un'impresa commerciale a carattere internazionale.\nNel 1793, la \"citt\u00e0 libera\" di Danzica entra nell'orbita dello stato prussiano, e Heinrich Floris, liberale, decide di trasferirsi con la famiglia ad Amburgo, citt\u00e0 sotto amministrazione imperiale, ma pi\u00f9 aperta e tollerante, ben accolto dalla borghesia cittadina. Gli Schopenhauer hanno relazioni amichevoli con personalit\u00e0 fra cui il pittore Tischbein, il poeta Klopstock e il filosofo Reimarus.\nNel 1797 nasce la sorella minore di Arthur, Louise Adelaide detta Adele. Heinrich esprime il desiderio di impartire al figlioletto una cultura quanto pi\u00f9 cosmopolita possibile: \"\u00abMio figlio deve leggere nel libro del mondo\u00bb\". Arthur segue dunque il padre in un viaggio in Francia e resta nella citt\u00e0 di Le Havre, per due anni presso la casa d'un amico di famiglia, imparando cos\u00ec perfettamente la lingua francese e acquisendo i primi rudimenti di quella latina.\nNel 1799 ritorna ad Amburgo, dove comincia a frequentare l'Istituto Runge, compiendo studi a carattere commerciale.\nNel 1800, durante le vacanze estive accompagna i genitori a Weimar, (dove fa la conoscenza di Schiller), e poi a Karlsbad, Praga, Berlino e Lipsia.\nGiovinezza (1801-1821).\nIl giovane Schopenhauer prosegue i suoi studi, ma non \u00e8 soddisfatto. Vorrebbe iscriversi al ginnasio. Il padre lo convince a non abbandonare gli studi: potr\u00e0 seguirlo in un lungo viaggio attraverso l'Europa se decider\u00e0 di proseguire la sua pratica commerciale. Arthur accetta e, per il momento, rinuncia agli studi umanistici.\nTra il maggio 1803 e il dicembre 1804 gli Schopenhauer sono in viaggio per l'Europa, prima in Gran Bretagna, a Wimbledon, dove il giovane Arthur dimora presso il Rev. Lancaster e ha cos\u00ec modo di approfondire la sua conoscenza della lingua e soprattutto della letteratura inglese: legge Shakespeare, Byron, Burns, Sterne, Scott e altri ancora. In una lettera alla madre, anni dopo, deplorer\u00e0 la bigotteria inglese, un tema che spesso si riscontra nelle sue opere. Da novembre il viaggio prosegue verso Paesi Bassi e Belgio, quindi Parigi e, fino all'estate successiva, nelle altre regioni della Francia. In estate gli Schopenhauer sostano a Vienna, a Dresda e infine a Berlino: da qui la madre e Arthur si recano a Danzica. A fine anno i due fanno ritorno ad Amburgo.\nNel 1805 Schopenhauer inizia il tirocinio commerciale presso la ditta Jenisch di Amburgo. Il 20 aprile il padre muore per un grave incidente: viene ventilata l'ipotesi d'un suicidio, ufficialmente per questioni economiche, ma molto pi\u00f9 probabilmente a causa dell'insofferenza da parte della moglie, cosa che il filosofo, anche in futuro, non le perdoner\u00e0 mai.\nL'anno seguente, la vedova Schopenhauer si trasferisce a Weimar con la figlia Adele dove, grazie alle sue qualit\u00e0 e al suo fascino, riesce a guadagnare l'amicizia e la frequentazione del suo salotto da parte di personaggi importanti, primo fra tutti Goethe, ma anche i due fratelli Wilhelm e Friedrich Schlegel e Wieland. Arthur intanto \u00e8 rimasto ad Amburgo a curare gli interessi dell'attivit\u00e0 del defunto padre: \u00e8 combattuto tra l'impegno promesso al padre di proseguire la carriera commerciale e la sua inclinazione umanistica. Non trascura quest'ultima: legge Wackenroder e Sulzer.\nA partire dal 1807, il giovane filosofo \u00e8 indeciso sul da farsi: \u00e8 legato alla promessa fatta al padre, anni prima, di proseguire l'attivit\u00e0, ma vuole anche intraprendere gli studi classici; teme per\u00f2 sia troppo tardi per dare alla sua vita una svolta cos\u00ec radicale. Nel dubbio un soccorso gli viene dallo storico e studioso Carl Ludwig Fernow, il quale lo esorta a seguire le sue inclinazioni; Arthur si reca dunque a Gotha e diviene allievo dell'umanista Friedrich Jacobs e del latinista Friedrich W. Doering, sotto la cui guida si esercita nella composizione in lingua tedesca e latina; ben presto per\u00f2 \u00e8 costretto a lasciare la citt\u00e0, a causa soprattutto delle sue satire che gli inimicano l'ambiente. A fine anno si trasferisce a Weimar, ma rinuncia a stabilirsi dalla madre, con cui sono iniziati i primi contrasti, e preferisce prendere alloggio dal grecista Passow.\nDal 1808 al settembre 1809 studia sotto la guida di Passow per quanto riguarda la lingua greca, mentre Cr. Lenz lo segue nel latino. Intanto Fernow (di cui Johanna Schopenhauer ha nel frattempo scritto una biografia) lo avvicina alla cultura italiana e, in particolare, all'opera petrarchesca, la sua preferita tra le italiane. Gli studi non gli precludono per\u00f2 la vita sociale: si reca a teatro e ai concerti, e s'innamora di Karoline Jagemann, un'attrice cui dedica una poesia sentimentale. Al compimento del ventunesimo anno riceve il suo terzo dell'eredit\u00e0 paterna, circa 19.000 talleri.\nIl periodo dall'ottobre 1809 all'aprile 1811 vede nuovi studi: si iscrive alla facolt\u00e0 di medicina all'Universit\u00e0 di Gottinga: segue lezioni di fisiologia, anatomia, matematica, di fisica, chimica e botanica; segue anche storia, psicologia e metafisica, ed \u00e8 soprattutto la passione per quest'ultima che lo spinge ad abbandonare definitivamente gli studi medici e a dedicarsi completamente alla filosofia. Sotto la guida di Schulze studia Leibniz, Wolff, Hume, Jacobi e, infine, Platone e Kant, i filosofi che segneranno il suo pensiero.\nTrascorre le vacanze del 1811 a Weimar, dove incontra Wieland, che prevede per lui un futuro di successo. In autunno \u00e8 a Berlino per ascoltare le lezioni di Fichte, fino ad allora venerato come un grande pensatore. Dallo studio dell'opera di Fichte emerge per\u00f2 un certo disappunto, che presto si tramuta in ostilit\u00e0. Il filosofo ripiega nuovamente sulle scienze, una materia di studio che sar\u00e0 sempre tra le sue preferite: si interessa di elettromagnetismo, di astronomia, fisiologia, anatomia e zoologia; segue con grande interesse i corsi di archeologia e di letteratura greca, nonch\u00e9 quelli di poesia nordica. Ha l'occasione di ascoltare le lezioni di Schleiermacher nel 1812, che per\u00f2 non apprezza e, anzi, contesta nei riguardi della teoria della coincidenza fra religione e filosofia, sostenendo che un uomo religioso non ha bisogno di filosofia, mentre il vero filosofo non cerca sostegni (Schopenhauer paragoner\u00e0 le religioni ad una sorta di \"stampella\" per spiriti inetti) ma procede libero da imposture dottrinali, affrontando ogni pericolo.\nNel 1813, in seguito alla ripresa delle guerre napoleoniche (Napoleone sar\u00e0 in seguito aspramente criticato dal filosofo), Schopenhauer abbandona Berlino e si reca nuovamente a Weimar, dove studia Spinoza; si trasferisce poi a Rudolstadt, dove lavora a \"Sulla quadruplice radice del principio di ragion sufficiente\", che manda poi all'Universit\u00e0 di Jena ottenendo con ci\u00f2 la laurea in filosofia \"in absentia\". A fine anno ritorna a Weimar, dove ha l'opportunit\u00e0 di rivedere l'anziano Goethe, sicuramente il personaggio a cui il filosofo sar\u00e0 pi\u00f9 legato nel corso della sua esistenza, citandolo spesso nelle sue opere. Nella primavera 1814 assieme a colui che veniva definito \"l'eletto dagli Dei\" e \"il padre della cultura tedesca\", Schopenhauer approfondisce la \"teoria dei colori\" in accesa critica antinewtoniana. Nel contempo s'avvicina alle culture d'oriente: legge con crescente entusiasmo, su suggerimento dell'orientalista Friedrich Majer, le Upani\u1e63ad indiane.\nNel maggio 1814 si trasferisce a Dresda. \u00c8 un periodo di grande lavoro, interrotto da alcuni viaggi estivi. Frequenta la galleria d'arte e la biblioteca; legge moltissimo, specie i classici latini (Virgilio, Orazio e Seneca), gli scritti del Rinascimento italiano (Machiavelli), della letteratura tedesca contemporanea (Jean Paul) e, in generale, della filosofia (Aristotele, Bruno, Bacone, Hobbes, Locke, Hume e, ovviamente, ancora Platone e Kant). Il suo interesse per l'ottica lo spinge a pubblicare, nel 1816, un trattato \"Sulla vista e sui colori\". Inizia la stesura della sua opera principale, \"Il mondo come volont\u00e0 e rappresentazione\", che porta a termine all'inizio del 1818 e che fa pubblicare, con la casa editrice Brockhaus di Lipsia, nel dicembre dello stesso anno. Questa prima edizione sar\u00e0 un totale insuccesso, e buona parte delle copie andr\u00e0 al macero.\nNel settembre 1818 Schopenhauer lascia Dresda e, dopo un breve soggiorno a Vienna, varca le Alpi per raggiungere l'Italia. A novembre \u00e8 a Venezia, nello stesso periodo in cui in citt\u00e0 si trova il grande poeta inglese Byron, fra l'altro molto ammirato dal filosofo. Per una serie di ragioni non ben chiare, i due non si incontrano, nonostante Schopenhauer abbia una lettera di presentazione datagli da Goethe in persona. Ha un'intensa relazione amorosa con una nobile veneziana, Teresa Fuga, che gli rimarr\u00e0 nei pensieri fino a vecchiaia inoltrata. Lo stesso anno, mentre risiedeva ancora a Dresda, ha una relazione con una domestica; la donna avr\u00e0 un figlio, probabilmente di Schopenhauer, morto poco dopo la nascita.\nVisita poi Bologna, Firenze, Roma e Napoli: impara la lingua italiana, e s'interessa sempre pi\u00f9 ad altri autori del panorama poetico della penisola, tra cui Dante, Boccaccio, Ariosto e Tasso, nonostante il preferito rimanga Petrarca. Nel giugno del 1819 gli viene recapitata una lettera della sorella che lo informa dell'avvenuto fallimento della banca Muhl di Danzica, cui le due familiari avevano affidato la totalit\u00e0 dell'eredit\u00e0 e lui 8.000 talleri: Schopenhauer rientra in Germania nella speranza di ottenere il capitale versato, rifiuta di giungere a un accordo con i curatori, che gli avrebbe permesso di rientrare subito in possesso di almeno una parte della somma perduta, e, per due anni, ha difficolt\u00e0 dal punto di vista economico: nonostante sostenga l'impossibilit\u00e0 dell'insegnamento filosofico (cos\u00ec come l'assoluta inutilit\u00e0 dell'apprendimento delle virt\u00f9, che egli giudica innate, ovvero fornite \"a priori\" solo ad alcuni eletti), vorrebbe ottenere una cattedra di filosofia e dedicarsi alla carriera universitaria a Heidelberg, Gottinga o Berlino. Decide infine di stabilirsi in quest'ultima citt\u00e0.\nNella primavera del 1820 \u00e8 libero docente all'Universit\u00e0 di Berlino: con inverosimile precisione e audacia fissa gli orari delle sue lezioni in concomitanza con quelle dell'odiato Hegel, che era considerato il maggior filosofo vivente. Ci\u00f2 gli procura, almeno in principio, un pubblico esiguo ma relativamente fedele; in seguito i suoi corsi saranno per lo pi\u00f9 disertati. Nel 1821 incontra Caroline Richter, detta Medon, corista dell'Opera di Berlino. La loro relazione, fra alti e bassi, si concluder\u00e0 definitivamente nel 1826. Nell'agosto del 1821 \u00e8 protagonista di un evento spiacevole: disturbato e irritato dai continui rumori che la sua vicina di casa, Caroline Louise Marquet, continua a fare davanti alla soglia della sua abitazione, il filosofo litiga con lei e la spintona facendola cadere dalle scale, causandole danni permanenti. In prima istanza Schopenhauer viene assolto, ma \u00e8 poi condannato in appello e costretto a versare alla donna un'indennit\u00e0 di cinquanta talleri al mese, fino alla morte della stessa, circa vent'anni dopo.\nMaturit\u00e0 (1822-1850).\nIl 26 maggio 1822 il filosofo riparte per l'Italia. In agosto, dopo qualche tempo sulle Alpi svizzere, si reca a Milano; prosegue per Venezia, per Firenze e per Roma. Nell'estate del 1823 fa ritorno in Germania, passando per Monaco e per Dresda, in cui si stabilisce. Le sue condizioni di salute non sono delle migliori, ma ci\u00f2 non ostacola il suo lavoro. Legge La Rochefoucauld e Chamfort, vorrebbe tradurre Hume e Bruno.\nNel 1823, secondo alcuni, Schopenhauer si sottopose ad un trattamento contro la sifilide, che forse aveva contratto negli anni precedenti, effettuando una cura a base di mercurio e altre sostanze, allora usate per combattere questa malattia.\nAd aprile 1825 \u00e8 a Berlino con la speranza di tenere nuovi corsi universitari. Conosce Alexander von Humboldt; decide di imparare lo spagnolo: nel 1826-27 legge Calder\u00f3n de la Barca, Lope de Vega, Cervantes e s'appassiona per l'opera di Baltasar Graci\u00e1n.\nProgetta poi di lasciare Berlino e trasferirsi, come docente, a Heidelberg. I contatti del 1828 col rettore di filosofia di quell'universit\u00e0, di posizione hegeliana, non sono esaltanti. Si dedica ancora agli studi scientifici e alle traduzioni: completa la versione tedesca dell\"'Or\u00e0culo manual y arte de prudencia\" di Graci\u00e0n e lo propone nel 1829 all'editore Brockhaus, che lo rifiuta; l'opera apparir\u00e0 soltanto postuma.\nNell'agosto del 1831 fugge da Berlino, colpita dal colera, e si rifugia a Francoforte sul Meno, dove resta fino al luglio dell'anno successivo. Trascorre quindi un anno a Mannheim e, dal giugno 1833, \u00e8 nuovamente e definitivamente a Francoforte, citt\u00e0 che non abbandoner\u00e0 pi\u00f9 fino alla morte. In questo periodo la sua curiosit\u00e0 lo porta a occuparsi di filosofia cinese, magnetismo e letteratura mistica.\nNel 1834-36 lavora a \"Sulla volont\u00e0 nella natura\", opera che rappresenta una \"summa\" dei suoi precedenti studi di anatomia, fisiologia, patologia, astronomia, linguistica, magnetismo animale e sinologia. Secondo la formulazione del sottotitolo, l'opera vuol essere \u00abun'esposizione delle conferme che la filosofia dell'Autore ha ricevuto da parte delle scienze empiriche, dal tempo in cui \u00e8 comparsa\u00bb.\nNel 1837 esprime la sua personale opinione sul progetto della costruzione e della dedica a Goethe - morto cinque anni prima - di una statua da parte della citt\u00e0 di Francoforte; secondo il filosofo dovrebbe trattarsi di un busto, come si conf\u00e0 \u00abai poeti, ai filosofi e agli scienziati, che hanno servito l'umanit\u00e0 solo con la testa\u00bb, e recare sullo zoccolo non il nome, bens\u00ec la scritta \u00abAl poeta dei tedeschi - La sua citt\u00e0 natale\u00bb. I suoi suggerimenti non vengono accolti. Pi\u00f9 successo riscuote invece il suo parere sull'edizione delle \"Opere complete\" di Kant, a cura di Karl Rosenkranz e Wilhelm Schubert. Sostenendo che la prima edizione (1781) della \"Critica della ragion pura\", ormai introvabile, sia di gran lunga superiore alla seconda (1787) e rappresenti l'opera pi\u00f9 importante dell'intera letteratura filosofica tedesca, scrive a Rosenkranz per indurlo a ripubblicare il libro, cosa che avviene nel 1838. Decide di partecipare a due concorsi, banditi l'uno nel 1837 dalla Reale Societ\u00e0 delle Scienze di Norvegia e l'altro l'anno successivo dalla Reale Societ\u00e0 delle Scienze di Danimarca per saggi rispettivamente sui temi della libert\u00e0 del volere e del fondamento della morale.\nNel 1839 viene premiato dalla Societ\u00e0 norvegese per il suo saggio \"Sulla libert\u00e0 del volere umano\": \u00e8 il primo riconoscimento ufficiale. Il 17 aprile muore a Jena la madre Johanna. L'anno successivo invia alla Societ\u00e0 danese la sua opera \"Il fondamento della morale\", ma non ha successo. Nel 1841 i due trattati vengono pubblicati insieme sotto il titolo \"I due problemi fondamentali dell'etica\", ma l'accoglienza della critica \u00e8 come sempre poco favorevole. Continua i suoi studi sulle civilt\u00e0 orientali.\nNel 1843 Friedrich Dorguth pubblica la sua opera \"La falsa radice dell'ideal-realismo\", dove parla con ammirazione del filosofo di Danzica: \u00e8 il primo di una lunga serie di scritti con i quali l'autore cercher\u00e0 di rompere il muro ideologico innalzato attorno a Schopenhauer dalla \"congrega dei cialtroni\", come il filosofo spesso avr\u00e0 modo di definire i seguaci della triade Fichte, Schelling ed Hegel.\nNel 1844 \u00e8 pubblicata una seconda edizione del \"Mondo\", con l'aggiunta dei cinquanta capitoli di \"Supplementi\" ai quali Schopenhauer lavora gi\u00e0 da una decina d'anni: l'opera, tuttavia non riscuote successo, ma rimane in commercio.\nDurante i moti rivoluzionari del settembre 1848 il filosofo \u00e8 turbato dall'idea che la massa possa prendere il potere, tanto che pensa di dover abbandonare Francoforte, e si schiera su posizioni anti-liberali, conservatrici e leggermente reazionarie.\nL'anno seguente muore la sorella e Schopenhauer incontra il futuro discepolo Adam Ludwig von Do\u00df.\nUltimi anni (1851-1860).\nNel novembre 1851 esce la prima edizione dei \"Parerga e paralipomena\", opera alla quale lavora gi\u00e0 dal 1845. Finalmente arriva il successo - tanto che nel 1855 l'universit\u00e0 di Lipsia mette a concorso uno studio sulla filosofia schopenhaueriana - e con soddisfazione di Schopenhauer i complimenti pi\u00f9 calorosi gli giungono dall'amata Inghilterra.\nNel 1854 esce a Francoforte la seconda edizione de \"La volont\u00e0 nella natura\", che egli accompagna con una trionfante introduzione. Si fa pi\u00f9 stretta l'amicizia con l'avvocato e romanziere Wilhelm Gwinner, primo biografo del filosofo. Wagner gli fa avere il libretto di gran parte della tetralogia \"L'anello del Nibelungo.\" Schopenhauer, che tra i musicisti predilige Rossini, Mozart e Bellini, apprezza di Wagner pi\u00f9 i versi che la musica.\nNel 1858, a settant'anni compiuti, alla morte dell'avvocato Martin Emder, uno degli amici pi\u00f9 cari che Schopenhauer aveva nominato suo esecutore testamentario, l'incarico passa a Gwinner, che sar\u00e0 la persona pi\u00f9 vicina al filosofo nell'ultimo periodo. La schiera dei discepoli comincia a crescere: vi entrano a far parte il giornalista Otto Lindner, lo scrittore David Asher e il pittore Johann Karl B\u00e4hr. La sua vita \u00e8 piuttosto ritirata: lunghe passeggiate (Schopenhauer, nella sua \"Eudemonologia\", raccomanda almeno due ore di moto continuo e vivace al giorno, per meglio ossigenare tessuti e muscoli), da solo o in compagnia del cane barboncino Butz, soprannominato poi \"Brahm\u0101\" (nome della divinit\u00e0 suprema ind\u00f9) e \"Atma\" (= anima del mondo, in sanscrito), i pasti all'\"Englischer Hof\" (sempre in compagnia del barboncino, a cui talvolta si rivolgeva chiamandolo \"signore\", o lo riprendeva dicendo \"tu, umano\" quando il cane si comportava male; cambi\u00f2 persino casa nel 1859 dopo un litigio con un vicino a causa dell'animale), lavoro e letture: legge il \"Times\", il \"Frankfurter Postzeitung\", riviste scientifiche e letterarie tedesche, inglesi e francesi.\nIn questo periodo scopre Giacomo Leopardi, immergendosi \u00abcon molto diletto\u00bb nella lettura delle \"Operette morali\" e dei \"Pensieri\". La seconda edizione del \"Mondo\" si esaurisce.\nNel 1859 \u00e8 la terza edizione: da allora il libro che fu snobbato dalla critica e dal pubblico al suo apparire, \u00e8 uno dei classici della filosofia mondiale. \nNegli ultimi anni di vita, soddisfatto del successo letterario, ammorbidisce la sua nota misantropia, e alcuni discepoli frequentano la sua casa, comprese alcune donne, con cui aveva avuto sempre rapporti difficili.\nUna di esse, la giovane scultrice Elisabet Ney, modella infatti un famoso busto di Schopenhauer.\nDal mese di aprile 1860 si manifestano gravi problemi di salute con difficolt\u00e0 respiratorie e tachicardia, bench\u00e9 avesse sostenuto che il suo stile di vita sano e la sua igiene avrebbero dovuto consentirgli di vivere per un secolo. Il 9 settembre il filosofo si ammala di polmonite, che degenera subito in pleurite acuta: soffre di tosse e frequenti sbocchi di sangue. Con Gwinner, Schopenhauer continua per\u00f2 a intrattenersi parlando di politica e della questione dell'unit\u00e0 d'Italia. Il 21 settembre fu trovato morto seduto sulla sua sedia.\nNel testamento lascia il suo patrimonio ad un fondo per aiutare i militari prussiani rimasti invalidi durante i moti del 1848, ma d\u00e0 disposizioni anche per occuparsi e provvedere al suo cane, alla casa con i mobili e i documenti, con un legato per la domestica Margaretha Schnepp.\nViene seppellito cinque giorni dopo nel cimitero di Francoforte, alla presenza di pochi fedelissimi, senza nessuna particolare cerimonia, per lui, ateo, che disprezzava la gran parte delle religioni, soprattutto quelle occidentali (lanciando strali non solo contro il Cristianesimo moderno, ma anche contro l'Ebraismo e l'Islam). Sulla lapide non vengono posti n\u00e9 data n\u00e9 epitaffio, solo il suo nome e cognome: Arthur Schopenhauer.\nLa filosofia di Schopenhauer.\nLa filosofia di Schopenhauer \u00e8 molto articolata. Nella sua opera giovanile, \"Il mondo come volont\u00e0 e rappresentazione\", che contiene gi\u00e0 gran parte del suo pensiero, poi riedita con aggiunte, Schopenhauer sostiene che il mondo \u00e8 fondamentalmente ci\u00f2 che ciascuna persona vede (\"relativismo\") tramite la sua volont\u00e0, nella quale consiste il principio assoluto della realt\u00e0, nascosto alla ragione. La sua analisi pessimistica lo porta alla conclusione che i desideri emotivi, fisici e sessuali, che presto perdono ogni piacere dopo essere stati assecondati, e infine divengono insufficienti per una piena felicit\u00e0, non potranno mai essere pienamente soddisfatti e quindi andrebbero limitati, se si vuole vivere sereni. La condizione umana \u00e8 completamente insoddisfacente, in ultima analisi, e quindi estremamente dolorosa. Di conseguenza, egli ritiene che uno stile di vita che neghi i desideri, simile agli insegnamenti ascetici dei Ved\u0101nta e delle Upanishad dell'induismo, del Buddhismo delle origini, e dei Padri della Chiesa del primo Cristianesimo, nonch\u00e9 una morale della compassione, \u00e8 quindi l'unico vero modo, anche se difficile per lo stesso filosofo, per raggiungere la liberazione definitiva, in questa vita o nelle successive. Sull'esistenza di Dio, Schopenhauer \u00e8 invece ateo, almeno per quanto riguarda la concezione occidentale moderna.\nEgli non nutre n\u00e9 considerazione n\u00e9 fiducia alcuna nella massa degli esseri umani, fatto che lo conduce alla misantropia.\nSchopenhauer e l'amore.\nSchopenhauer ha indagato a fondo il mistero dell'amore nel capitolo 44 dei \"Supplementi\" al \"Mondo\", pubblicati nel 1844, successivamente pubblicato separatamente in un volumetto con il titolo: \"Metafisica dell'amore sessuale\".\nPer il filosofo tedesco l'amore, che ha la sua radice solo nell'istinto sessuale, \u00e8 un inganno della natura, il cui unico scopo \u00e8 la conservazione della specie (caso-limite per Schopenhauer \u00e8 la mantide femmina, che divora il maschio dopo l'accoppiamento). La stessa attrazione tra due innamorati \u00e8 gi\u00e0 la volont\u00e0 di vivere del nuovo individuo: il matrimonio dunque \u00e8 sempre infelice perch\u00e9 si preoccupa della generazione futura e non di quella presente.\n\"Dunque qui, come in ogni istinto, la verit\u00e0 assume la forma dell'illusione per agire sulla volont\u00e0. \u00c8 un'illusione di volutt\u00e0 quella che inganna l'uomo, facendogli credere che trover\u00e0 tra le braccia di una donna di bellezza a lui confacente un piacere pi\u00f9 grande che non fra quelle di qualsiasi altra; ed \u00e8 la stessa illusione che, diretta esclusivamente a un\u2019unica donna, lo persuade fermamente che il possederla gli procurer\u00e0 una straordinaria felicit\u00e0. [\u2026] L'appagamento, invece, torna a vantaggio, propriamente parlando, solo della specie e non cade, quindi nella coscienza dell'individuo, che qui, animato dalla volont\u00e0 della specie, serviva con ogni sacrificio uno scopo che non era assolutamente il proprio\"\nLa fedelt\u00e0 coniugale, invece, \u00e8 naturale nella donna e artificiale nell'uomo, questo perch\u00e9 la natura mira a moltiplicare la specie il pi\u00f9 possibile. L'uomo, infatti, potrebbe generare anche cento figli l'anno, se avesse altrettante donne; mentre la donna, anche con altrettanti uomini, potrebbe mettere al mondo solo un figlio l'anno (fatta eccezione per i parti gemellari) ed \u00e8 quindi spinta a rimanere con colui che nutrir\u00e0 e protegger\u00e0 la prole. Di conseguenza l'adulterio femminile \u00e8 molto pi\u00f9 imperdonabile di quello maschile sia soggettivamente, per la sua innaturalezza, che oggettivamente perch\u00e9 mette in dubbio la legittimit\u00e0 della prole (legittimit\u00e0 che tuttavia non \u00e8 uno scopo della natura).\nSchopenhauer, inoltre, contrappone il \"matrimonio d'amore\" a quello \"fatto per convenienza\", ritenendo quest'ultimo \"contronatura\" ma certamente pi\u00f9 vantaggioso per l'individuo, a differenza del primo che, invece, risulta nell'esclusivo interesse della specie. Citando un famoso detto spagnolo: \"quien se casa por amores, ha de vivir con dolores\" (chi si sposa per amore vivr\u00e0 con dolore), Schopenhauer sostiene che una volta passata la passione amorosa finalizzata alla procreazione, e indotta dal \"genio della specie\", i due coniugi inizieranno a detestarsi in quanto si renderanno conto di non aver nulla in comune e che i propri obiettivi esistenziali sono incompatibili.\nSchopenhauer e gli animali.\nSchopenhauer, anche se non era vegetariano, limitandosi a consumare per\u00f2 solo il minimo indispensabile di carne, era un acceso sostenitore dei diritti degli animali, che amava molto:\ne ancora: \nNella cultura di massa.\nOltre alla letteratura e all'arte anche la cultura popolare cita spesso Schopenhauer. Tre canzoni hanno per titolo \"Schopenahauer\", una dei Die Aerzte, una dei Die Aumlrzte, l'altra del gruppo Dopolavoro Ferroviario. Compare in una battuta, assieme a Friedrich Nietzsche, nel video della canzone \"Fino a qui tutto bene\" del rapper Marracash, mentre in ambito cinematografico \u00e8 citato da Roberto Benigni nel film \"La vita \u00e8 bella\", e la sua opera principale, \"Il mondo come volont\u00e0 e rappresentazione\", in \"Cos\u00ec \u00e8 la vita\" e in \"Immaturi\", dove Ambra Angiolini ne legge alcune frasi.\nInoltre, viene citato anche da Francesco Guccini, in un verso della canzone \"Il frate\", contenuta nel disco \"L'isola non trovata\": \"Dopo un bicchiere di vino, con frasi un po' ironiche e amare, / parlava in tedesco e in latino, parlava di Dio e Schopenhauer\". Il rapper Caparezza cita il filosofo in una verso del brano \"Giotto Beat\". Nel romanzo \"La notte dei ragni d'oleandro\" (2018) di Mario Bram\u00e8, i terroristi che effettuano l'attacco al Bataclan di Parigi il 13 novembre 2015 sono fanatici ammiratori de \"Il mondo come volont\u00e0 e rappresentazione\".\nNella trasposizione televisiva del fumetto \"Alan Ford\", trasmessa nel programma \"SuperGulp\", Schopenhauer \u00e8 citato nell'episodio \"Ipnos\" dall'omonimo personaggio, un insegnante di pianoforte ammiratore della musica di Liszt e Chopin e della filosofia di Schopenhauer e Freud."}
{"id": "1723939", "revid": "958185", "url": "https://it.wikipedia.org/wiki?curid=1723939", "title": "Storia della matematica finanziaria", "text": "Nei primi secoli della sua vita, la matematica finanziaria fu considerata solamente come un'aritmetica commerciale, e quindi le sue tappe salienti vanno rintracciate nella storia dell'aritmetica.\nSuccessivamente il progresso della scienza economica e della tecnica bancaria, unitamente all'introduzione di nuovi strumenti matematici, hanno consentito di assegnarle un ruolo specifico, cio\u00e8 l'analisi degli aspetti matematici delle operazioni finanziarie, intese come operazioni di credito.\nGi\u00e0 gli antichi Babilonesi risolvevano problemi finanziari che implicavano il calcolo dell'interesse composto: se ne trova un esempio in una tavola del 1700 a.C., conservata presso la collezione del Louvre (problema babilonese del 1700 a.C.). Nel corso dei secoli successivi non ci furono evoluzioni matematiche significative e i problemi finanziari venivano risolti per approssimazione a causa della grossolanit\u00e0 degli strumenti aritmetici allora conosciuti. Occorre anche considerare che i sistemi di numerazione in uso per molti secoli in Occidente, ossia il greco e il romano, non permettevano l'applicazione di algoritmi per la risoluzione effettiva dei problemi.\nSistema di numerazione indo-araba e Liber Abbaci.\nLe cifre decimali oggi conosciute come \"numeri arabi\" e la corrispondente notazione posizionale furono definite dai matematici indiani, probabilmente nel VI secolo, quasi sicuramente influenzati dalle notazioni sessagesimali dei matematici babilonesi; gli arabi le conobbero durante i viaggi commerciali e, avendone apprezzati i vantaggi, basarono su quella notazione la contabilit\u00e0 moderna, perfezionando l'idea della numerazione posizionale (ogni cifra assume un valore diverso \u2013 unit\u00e0, decina, centinaia etc. - a seconda della sua posizione all'interno del numero). Tale numerazione rendeva possibile la scrittura di qualsiasi numero e semplificava di molto le quattro operazioni. Una prima traccia delle cifre arabe in Italia si trov\u00f2 nei documenti del notaio Raniero, perugino, che le utilizz\u00f2 per numerare le righe dei suoi documenti di testo. I veri protagonisti dell'ingresso e della diffusione in Occidente della numerazione araba furono per\u00f2 i mercanti, capeggiati da Leonardo Pisano, detto il Fibonacci, che nel 1202 scrisse una pietra miliare dell'algebra commerciale: il \"Liber Abbaci\". Questo grande algoritmista segu\u00ec il padre in Algeria per imparare la pratica di mercante e, affascinato dalla matematica, la studi\u00f2 girando per le scuole arabe di tutto il mediterraneo. Durante questo periodo scrisse la sua opera, in cui vennero presentate le nove \u201c\"figure indiane\"\u201d e il segno zero (l'attuale sistema di numerazione). Le esperienze mercantili lo portarono alla conclusione di quanto fosse necessario stabilire delle regole per risolvere problemi commerciali: infatti dedic\u00f2 un terzo della sua opera alla risoluzione di problemi di tal genere (problemi tratti dal Liber Abbaci).\nIn seguito all'uscita del Liber Abbaci si diffusero le \"Scuole d'abaco\" o \"botteghe d'abaco\", dove gli studenti potevano imparare, attraverso l'uso di specifici trattati d'abaco, gli algoritmi per la risoluzione dei pi\u00f9 comuni problemi, con particolare attenzione a quelli commerciali (esempio di problema contenuto in un trattato d'abaco). Tra le principali scuole d'abaco in Italia si ricordano soprattutto Verona, Firenze e Venezia.\nTavole per il calcolo dell'interesse composto.\nCi fu quindi un continuo sviluppo dell'aritmetica commerciale fino a che le banche, che si andavano via via ingrandendo, si accorsero della necessit\u00e0 di avere delle tavole numeriche per il calcolo dell'interesse composto (le prime furono quelle di Francesco Balducci Pegolotti, del 1350 circa), tavole che per\u00f2 ciascuna banca custodiva gelosamente come \u201c\"segreti dell'arte\"\u201d, rallentandone cos\u00ec la diffusione. \nTale segretezza, unitamente alla mancanza dei logaritmi e alla tendenza ad ignorare nelle nazioni protestanti gli studi dei cattolici e viceversa, fecero s\u00ec che solo pochi esperti erano in grado di risolvere i problemi legati al calcolo dell'interesse composto, generalmente applicati ai prestiti. Si ricordino inoltre le questioni legate all'usura (i prestiti che richiedevano il pagamento di un interesse per molto tempo vennero considerati peccato), che di certo non facilitarono la divulgazione del calcolo dell'interesse. \nNel 1478 venne pubblicato il primo libro di matematica stampato: \"Larte de labbacho\", comunemente conosciuto come \"l'Aritmetica di Treviso\", di autore ignoto. \u00c8 un manuale ad impostazione didattica dedicato \"\u201ca ciascheduno che vuole usare larte de la merchandantia chiamata volgarmente larte de labbacho\u201d\".\nIn esso la presentazione delle operazioni aritmetiche pu\u00f2 essere considerata un'introduzione al problem solving commerciale (Swetz, 1987).\nNel 1482 anche Piero Della Francesca, sommo pittore, pubblic\u00f2 un trattato d'abaco, in cui sono presenti numerosi problemi commerciali risolti per mezzo della geometria e dell'algebra, impostando equazioni di 4\u00b0 ed in alcuni casi persino di 6\u00ba grado.\nNel 1494 Luca Pacioli pubblic\u00f2 la \"Summa de Aritmetica Proporzioni et Proporzionalit\u00e0\", un'opera che tratta di aritmetica, algebra e contabilit\u00e0, con una parte dedicata alla matematica finanziaria, in cui fu presentato il metodo della partita doppia.\nNello stesso periodo alcuni matematici contribuirono alla risoluzione di problemi particolari, che riguardavano per esempio il calcolo di tassi effettivi in contrapposizione a quelli nominali. Tra i tanti si ricordano i problemi risolti da Gerolamo Cardano nel 1545 e Nicol\u00f2 Tartaglia nel 1560 (problemi di Cardano e Tartaglia).\nLe prime tavole dell'interesse composto rese pubbliche in Europa furono quelle costruite da Trenchant a Lione nel 1558 per la risoluzione di un problema per Re Enrico. In realt\u00e0 queste tavole, che calcolavano i valori di formula_1 erano troppo limitate e consideravano solo due tassi di interesse.\nNel 1582 ad Anversa (altro grande mercato monetario, in Belgio) anche Stevin costru\u00ec delle tavole dell'interesse composto che riguardavano i valori di formula_2 e di formula_3, contenute nel suo manuale (manuale di Stevin). Egli fu il primo a sviluppare l'uso delle frazioni decimali, in modo che fu possibile calcolare i montanti in regime di capitalizzazione composta anche per frazioni di anno, cio\u00e8 assumendo un fattore di capitalizzazione con esponente frazionario.\nIntroduzione dei logaritmi.\nAll'inizio del XVII secolo ci fu l'invenzione dei logaritmi ad opera di Napier, grazie a cui vennero costruite tavole per il calcolo dei montanti di capitali in regime di capitalizzazione composta; pochi anni dopo B\u00fcrgi pubblic\u00f2 le \"Tavole delle progressioni aritmetiche e geometriche\", che rendevano i calcoli pi\u00f9 semplici attraverso l'uso della moltiplicazione logaritmica. Queste tavole, oltre ad essere utili per i calcoli astronomici, semplificavano l'utilizzo delle tavole dell'interesse composto costruite da Stevin.\nNello stesso periodo si ebbe l'introduzione della geometria cartesiana che, unitamente all'invenzione dei logaritmi, apr\u00ec la strada a nuove metodologie di calcolo per la matematica finanziaria: i metodi pi\u00f9 efficaci furono quelli basati sugli sviluppi in serie, intravisti da P.Mengoli nel 1659 e scoperti da Newton nel 1666. Grazie ad essi fu possibile tabulare nei secoli successivi diverse funzioni matematiche utili per il calcolo dell'interesse composto.\nIl secolo XVIII e l'inizio del XIX furono caratterizzati da una fase di affinamento della matematica finanziaria: nel 1820 circa Cauchy, studi\u00f2 le equazioni funzionali (note come \"equazioni funzionali di Cauchy\"). Una di queste equazioni compare quando si parla di scindibilit\u00e0 di una legge di capitalizzazione: una legge di capitalizzazione \u00e8 scindibile se il corrispondente fattore di montante formula_4 soddisfa la seguente relazione: \nformula_5 con formula_6.\nApplicazioni della matematica finanziaria.\nNel XVIII secolo si definirono anche le basi scientifiche della matematica attuariale, nata dalla risultante di concetti finanziari, calcolo dell'interesse composto e dall'introduzione del calcolo della probabilit\u00e0, mentre la formazione della moderna scienza attuariale \u00e8 avvenuta durante il secolo XIX (occorre ricordare per\u00f2 che gi\u00e0 durante la seconda met\u00e0 del XVII secolo negli Stati Nordici era diffusa una forma di assicurazione sulla vita; nello stesso periodo J. De Witt pubblic\u00f2 un calcolo di rendite vitalizie basato sui principi della probabilit\u00e0 e E. Holley costru\u00ec le prime tavole di mortalit\u00e0).\nIn Italia nella prima met\u00e0 del XX secolo vi furono numerosi studi nel settore della matematica finanziaria ed attuariale, favoriti dalla nascita dell'Istituto Nazionale delle Assicurazioni e dai problemi della sicurezza e previdenza sociale. Nel 1919 fu fondato il \"Giornale di Matematica Finanziaria\": in questo settore si ricordano soprattutto i contributi di Cantelli e De Finetti."}
{"id": "1723940", "revid": "965226", "url": "https://it.wikipedia.org/wiki?curid=1723940", "title": "Beverly Hills Cop - Un piedipiatti a Beverly Hills (serie di film)", "text": "Beverly Hills Cop - Un piedipiatti a Beverly Hills \u00e8 una trilogia cinematografica statunitense avente come personaggio protagonista il poliziotto Axel Foley, interpretato da Eddie Murphy. La colonna sonora, basata sul tema del brano \"Axel F\" di Harold Faltermeyer, ha ricevuto il Grammy Award nel 1986. La serie, prodotta fra il 1984 e il 1994 e distribuita dalla Paramount Pictures, ha registrato incassi elevatissimi a livello mondiale. Il primo film della serie, \"Beverly Hills Cop - Un piedipiatti a Beverly Hills\", ha ottenuto una candidatura al Premio Oscar e due al Golden Globe."}
{"id": "1723943", "revid": "767487", "url": "https://it.wikipedia.org/wiki?curid=1723943", "title": "Curro Torres", "text": ""}
{"id": "1723944", "revid": "767487", "url": "https://it.wikipedia.org/wiki?curid=1723944", "title": "Mario Sabbatella", "text": "Attaccante argentino dotato di buona velocit\u00e0, viene acquistato dalla che lo fa esordire nel campionato italiano di Serie A l'11 settembre 1949, in occasione della partita interna col .\nI primi tre anni in blucerchiato sono soddisfacenti, al contrario dei due successivi, inferiori alle attese. Resta nella memoria dei tifosi blucerchiati per il potente tiro di sinistro che a tre minuti dalla fine decise il Derby della Lanterna del 22 aprile 1951, condannando di fatto il alla retrocessione in Serie B.\nPassa quindi alla e poi all'Atalanta, entrambe nel massimo campionato, in cerca di un rilancio che non arriva, facendolo cos\u00ec tornare in Argentina.\nIn carriera ha totalizzato complessivamente 143 presenze e 27 reti in Serie A.\nAlla fine della carriera si stabilisce a Genova, dove muore nel 2012 all'et\u00e0 di 86 anni."}
{"id": "1723946", "revid": "1664282", "url": "https://it.wikipedia.org/wiki?curid=1723946", "title": "All Music Show", "text": "All Music Show \u00e8 stato un programma trash-demenziale andato in onda su All Music tra il 2005 e il 2007 condotto da Pamela Rota e mescolava la comicit\u00e0 alla musica."}
{"id": "1723948", "revid": "30445", "url": "https://it.wikipedia.org/wiki?curid=1723948", "title": "Cabassous tatouay", "text": "L'armadillo a coda molle maggiore o tatouay (\"Cabassous tatouay\") \u00e8 una specie di armadillo diffusa in Paraguay, Argentina, Uruguay e Brasile, dove colonizza gli spazi aperti ad altezze variabili.\nraggiunge i 70 cm di lunghezza, per un peso di 6,5 kg.\nIl carapace \u00e8 di colore grigio-dorato, le zone nude sono di colore grigio scuro con le estremit\u00e0 rosa. Qua e l\u00e0 spuntano ciuffi di pelo setoloso e brizzolato.\nLe orecchie sono a forma di tromba.\n\u00c8 un animale prettamente notturno, che cammina sulla punta delle unghie delle zampe anteriori e sulla pianta dei piedi delle zampe posteriori: si nutre principalmente di formiche e termiti, i nidi delle quali trova grufolando nel terreno.\nSpesso, nella foga del nutrirsi, si sommerge completamente nel terreno."}
{"id": "1723952", "revid": "1543377", "url": "https://it.wikipedia.org/wiki?curid=1723952", "title": "Vincent Hognon", "text": "Caratteristiche tecniche.\nGiocatore.\nHognon giocava nel ruolo di difensore centrale. Giocatore calmo, preciso e dotato di buona tecnica, spiccava anche per la sua abilit\u00e0 nel gioco aereo.\nAllenatore.\nCome allenatore, Hognon ritiene importante che nella squadra vi sia equilibrio tra la ricerca della solidit\u00e0 difensiva e la bellezza del gioco offensivo. In particolare, considera come suoi modelli Laszlo B\u00f6l\u00f6ni, suo allenatore ai tempi del Nancy, per quanto riguarda la cura della fase difensiva, e Fr\u00e9d\u00e9ric Antonetti, anch'egli suo ex-allenatore, per quel che concerne il gioco offensivo.\nCarriera.\nGiocatore.\nHognon inizia la sua carriera professionistica nel 1993 tra le fila del Nancy. Qui Hognon si impone come una delle colonne difensive della squadra, rimanendovi per 9 anni.\nNel 2002 si trasferisce al Saint-\u00c9tienne, richiesto dall'allenatore Fr\u00e9d\u00e9ric Antonetti, rimanendovi fino al 2007 e vincendo la Ligue 2 nel 2004. Anche qui Hognon diventa il leader difensivo della squadra, guadagnandosi l'apprezzamento di societ\u00e0 e tifosi.\nNel 2005 Hognon viene liberato dal Saint-\u00c9tienne, con cui aveva un altro anno di contratto, e si trasferisce al Nizza, dove ritrova come allenatore Antonetti, che lo aveva gi\u00e0 allenato al Saint-\u00c9tienne. A Nizza Hognon rimane 2 anni, chiudendo la carriera nel 2009.\nAllenatore.\nNancy.\nHognon inizia la sua carriera da allenatore nel 2010, nella selezione under-19 del Nancy. Dopo 3 anni, nel 2013, viene promosso vice-allenatore della prima squadra per volont\u00e0 dell'allenatore Patrick Gabriel. Hognon rimane vice-allenatore anche col successore di Gabriel, Pablo Correa, fino all'agosto 2017, quando, a seguito dell'esonero di Correa, e col Nancy in zona retrocessione in Ligue 2, Hognon viene promosso primo allenatore. Tuttavia, il 22 gennaio 2018, Hognon \u00e8 a sua volta esonerato e sostituito da Gabriel, che torna cos\u00ec ad allenare il Nancy dopo 5 anni.\nMetz.\nIl 16 agosto 2018 Hognon entra a far parte dello staff tecnico del Metz, squadra militante in Ligue 2, nel ruolo di collaboratore tecnico di Fr\u00e9d\u00e9ric Antonetti, suo ex-allenatore ai tempi del Saint-\u00c9tienne e del Nizza. Nel dicembre dello stesso anno, con Antonetti costretto a lasciare la squadra per motivi familiari, Hognon assume ad interim la guida del Metz, conducendola a fine anno alla promozione in Ligue 1. Il 17 giugno 2019, a causa del prolungarsi dei problemi personali di Antonetti, Hognon viene ufficialmente promosso allenatore del Metz, mentre Antonetti va a ricoprire la carica di team manager.\nAl debutto come allenatore in Ligue 1, Hognon ottiene un pareggio nel derby contro lo Strasburgo.\nIl 12 ottobre 2020 il Metz annuncia il ritorno di Antonetti come primo allenatore e contestualmente Hognon, non volendo rimanere come vice-allenatore, lascia il Metz.\nStatistiche.\nStatistiche da allenatore.\n\"Statistiche aggiornate al 12 ottobre 2020\". In grassetto le competizioni vinte."}
{"id": "1723955", "revid": "287204", "url": "https://it.wikipedia.org/wiki?curid=1723955", "title": "Spazio profondo", "text": ""}
{"id": "1723956", "revid": "767487", "url": "https://it.wikipedia.org/wiki?curid=1723956", "title": "Alberto Mario Cavallotti", "text": "Biografia.\nNipote dello scrittore e uomo politico repubblicano Felice Cavallotti, aveva costituito nel 1939, a Milano dove esercitava la sua professione, il \u201cMovimento antifascista socialista italiano\u201d. L\u2019attivit\u00e0 clandestina del movimento non sfugg\u00ec alla polizia fascista, che riusc\u00ec ad individuare una settantina di suoi aderenti e a denunciarli al Tribunale speciale. Cavallotti, sfuggito alla cattura, si rifugi\u00f2 a Firenze, dove prosegui l\u2019attivit\u00e0 antifascista clandestina. Iscrittosi al Partito comunista nel 1943, il giovane medico dopo la caduta del fascismo era tornato a Milano. Nel capoluogo lombardo, fu tra gli organizzatori pi\u00f9 attivi del movimento partigiano e, con l\u2019inizio della lotta armata, divenne commissario di zona delle formazioni garibaldine dell\u2019Oltrep\u00f2 Pavese. Dopo la Liberazione ha fatto parte della Consulta Nazionale e, nel 1948, \u00e8 stato eletto deputato alla Camera, nelle liste del PCI. \nConsigliere comunale comunista a Palazzo Marino, Cavallotti, dopo l\u2019esperienza parlamentare si \u00e8 dedicato alla sua professione ed \u00e8 stato \u201cprimario\u201d di un grande nosocomio del capoluogo lombardo."}
{"id": "1723957", "revid": "767487", "url": "https://it.wikipedia.org/wiki?curid=1723957", "title": "Trattati d'abaco", "text": "I trattati o libri d'abaco costituiscono una grossa fetta della produzione matematica italiana dei secoli XIII, XIV e XV. Sono testi scritti quasi esclusivamente in volgare toscano (ma anche nelle lingue volgari delle varie regioni) ad imitazione del \"Liber abbaci\" di Leonardo Fibonacci. Questi testi venivano scritti prevalentemente da \"maestri d'abaco\", cio\u00e8 maestri artigiani, che avevano spesso delle scuole di matematica pratica per gli apprendisti mercanti, dove si studiavano le tecniche per eseguire le operazioni aritmetiche, le regole pratiche per il calcolo di aree e volumi e le proporzioni legate alla risoluzione di problemi commerciali e finanziari. Le pi\u00f9 importanti scuole d'abaco furono quelle di Verona, Firenze e Venezia.\nAttualmente restano circa 300 manoscritti contenenti trattati d'abaco, e conservati prevalentemente in biblioteche fiorentine. Per un loro catalogo si veda W. Van Egmond, \"Practical mathematics in the Italian Renaissance\", pubblicato a Firenze nel 1980.\nContenuti.\nI trattati d'abaco erano in genere diversi l'uno dall'altro per forma, dimensioni e contenuto, ma il loro indice generale era all'incirca il seguente:\nI problemi erano esposti in forma colloquiale, rispecchiando \"verbatim\" il modo di presentazione del maestro. Anche l'esecuzione dei calcoli \u00e8 descritta a parole: gli unici segni matematici sono quelli dei numeri. Sporadicamente accanto alle carte venivano aggiunti dei calcoli in forma algoritmica."}
{"id": "1723958", "revid": "22475", "url": "https://it.wikipedia.org/wiki?curid=1723958", "title": "Cabassous unicinctus", "text": "L'armadillo a coda molle meridionale (\"Cabassous unicinctus\") \u00e8 una specie di armadillo diffusa ad est delle Ande dal Venezuela al Brasile meridionale, dove predilige le aree aperte e pianeggianti.\nDescrizione.\nMisura una quarantina di centimetri di lunghezza, per un peso di circa 3 kg.\nBiologia.\nNon \u00e8 mai stato visto scavarsi dei nidi: esso \u00e8 solito infatti scavarsi una tana diversa ogni notte, con l'entrata di diametro pari a circa 16 cm.\nTassonomia.\nSe ne conoscono due sottospecie:"}
{"id": "1723959", "revid": "115751", "url": "https://it.wikipedia.org/wiki?curid=1723959", "title": "Walter M. Miller, jr.", "text": ""}
{"id": "1723960", "revid": "226458", "url": "https://it.wikipedia.org/wiki?curid=1723960", "title": "Manuale di Stevin", "text": "Il manuale di Stevin era suddiviso in tre parti riguardanti, rispettivamente:\nTra i 44 esempi trattati nel manuale, quelli pi\u00f9 interessanti sono gli ultimi 14, che egli risolse utilizzando la sua seconda tavola che riguarda i valori di formula_2 (da ricordare che entrambe le tavole di Stevin, relativamente ai valori di formula_3 e formula_2 sono calcolate con 7 o pi\u00f9 cifre, per: &lt;br&gt;\nformula_5 e &lt;br&gt;\nformula_6 &lt;br&gt;\nformula_7\nIn questi problemi Stevin dimostr\u00f2 la perfetta concezione di valore attuale di un capitale e di una successione di capitali."}
{"id": "1723962", "revid": "599013", "url": "https://it.wikipedia.org/wiki?curid=1723962", "title": "Jos\u00e9 Garc\u00eda", "text": "Carriera.\nDebutta nel campionato italiano con il Bologna, squadra con cui milita sei stagioni, tutte in Serie A. L'esordio in campionato avviene il 30 ottobre 1949 nella partita casalinga contro il Genoa terminata 0-0. Nel campionato 1950-1951 va a segno 9 volte.\nTermina la sua esperienza italiana con una stagione all'Atalanta.\nDebutta con la nazionale dell'Uruguay il 24 gennaio 1945 (Uruguay-Ecuador 5-1). Con la nazionale disputa complessivamente 21 partite segnando 4 reti."}
{"id": "1723963", "revid": "1805762", "url": "https://it.wikipedia.org/wiki?curid=1723963", "title": "Notaio Raniero", "text": "Biografia.\nNotaio perugino, lavor\u00f2 soprattutto per l'Abbazia di Santa Maria di Valdiponte, dove \u00e8 conservata quasi tutta la sua produzione. \nRaniero fu il primo ad usare in Italia il sistema di numerazione indo-arabico nei suoi documenti, per numerarne le righe di testo, ancor prima che Leonardo Pisano pubblicasse il suo \"Liber abbaci\".\nRaniero inseriva questi numeri anche nel \"Chrismon\", una specie di sigillo autografo personale, nel quale \u00e8 criptato il nome di Cristo."}
{"id": "1723966", "revid": "287204", "url": "https://it.wikipedia.org/wiki?curid=1723966", "title": "Joost B\u00fcrgi", "text": "Biografia.\nNato in Svizzera, acquis\u00ec una notevole abilit\u00e0 nella matematica e nelle osservazioni e computazioni astronomiche. Nel 1579 inizi\u00f2 a lavorare come orologiaio e costruttore di strumenti presso l'osservatorio di Kassel (il primo dotato di una cupola girevole). Tale fu la reputazione di cui godette precocemente come costruttore di strumenti da indurre gli scienziati della corte imperiale a chiamarlo a Praga, dove si trasfer\u00ec intorno al 1603 divenendo orologiaio di Rodolfo II (1552-1612). A Praga assist\u00e9 nei calcoli astronomici Giovanni Keplero (1571-1630) che stava lavorando sui dati astronomici di Tycho Brahe (1546-1601). B\u00fcrgi costru\u00ec strumenti astronomici di notevole precisione e bellezza. Fu anche autore di uno dei primi compassi di proporzione a quattro punte e di un singolare \"teodolite\" per il disegno prospettico di cui lasci\u00f2 scritto un trattato oggi perduto. Nel 1620 Keplero lo convinse finalmente a pubblicare le proprie tavole logaritmiche, che egli aveva composto prima della fine del Cinquecento e che costituiscono il suo pi\u00f9 importante contributo matematico (sembra accertato che B\u00fcrgi non fosse a conoscenza del lavoro di Nepero, pubblicato tre anni prima).\n\u00c8 considerato, insieme a Nepero, l'inventore dei logaritmi."}
{"id": "1723970", "revid": "599013", "url": "https://it.wikipedia.org/wiki?curid=1723970", "title": "C\u00e9dric Kant\u00e9", "text": "Statistiche.\nPresenze e reti nei club.\n\"Statistiche aggiornate al 28 aprile 2015.\""}
{"id": "1723971", "revid": "78273", "url": "https://it.wikipedia.org/wiki?curid=1723971", "title": "Joos Burgi", "text": ""}
{"id": "1723973", "revid": "767487", "url": "https://it.wikipedia.org/wiki?curid=1723973", "title": "Tolypeutes", "text": "Tolypeutes \u00e8 un genere di armadilli sudamericani comprendente due specie:\nQuesti animali si contraddistinguono per la capacit\u00e0 di appallottolarsi formando una sfera quasi perfettamente liscia ed assai difficoltosa da forzare per la maggior parte degli animali."}
{"id": "1723974", "revid": "76963", "url": "https://it.wikipedia.org/wiki?curid=1723974", "title": "Mark Protosevich", "text": "Ha frequentato il Columbia College (Chicago) per alcuni anni, qui ha conosciuto l'animatore Marlon West.\nDal 2000 ha firmato un contratto lavorativo con lo studio cinematografico Warner Brothers.\nA lui fu affidato l'incarico di scrivere la sceneggiatura di \"Batman Triumphant\", un progetto che avrebbe dovuto coinvolgere George Clooney, Joel Schumacher e Madonna.\nEgli dichiar\u00f2 di essere stato stipendiato per un periodo di sei mesi, dopodich\u00e9 abbandon\u00f2 il posto per dedicarsi al film di fantascienza \"The Cell\".\n\u00c8 attualmente impegnato nell'adattare il supereroe della Marvel Comics \"Thor\" sul grande schermo.\nRiguardo al progetto futuro, lo sceneggiatore ha dichiarato che lo script tratter\u00e0 le origini del personaggio su uno sfondo misto al fantasy e all'epica.\nDurante la seconda met\u00e0 del 2007, la prima bozza scritta da Protosevich \u00e8 stata rifiutata, e gli sono stati dati 150.000 $ dalla Marvel Enterprises per scrivere una storia completamente differente."}
{"id": "1723977", "revid": "1543377", "url": "https://it.wikipedia.org/wiki?curid=1723977", "title": "Olivier Echouafni", "text": "Tra il 2016 e il 2017 \u00e8 stato il commissario tecnico della nazionale femminile francese."}
{"id": "1723979", "revid": "103108478", "url": "https://it.wikipedia.org/wiki?curid=1723979", "title": "Campionato di calcio del Suriname 1991", "text": "Nel 1991 si disput\u00f2 il 58\u00ba Campionato di calcio del Suriname.\nHoofdklasse.\nLa Hoofdklasse conta 10 squadre, che si affrontano in un girone di andata e ritorno per un totale di 18 partite."}
{"id": "1723981", "revid": "15503053", "url": "https://it.wikipedia.org/wiki?curid=1723981", "title": "Ismael", "text": ""}
{"id": "1723983", "revid": "61051", "url": "https://it.wikipedia.org/wiki?curid=1723983", "title": "Forza Aerea Brasiliana", "text": ""}
